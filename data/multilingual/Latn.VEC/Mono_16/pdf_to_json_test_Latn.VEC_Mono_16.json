{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471338,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Declarasion univarsałe de i deriti umani\nPreànboło\nConsidarà che el reconosimento de ła dinjità inerente a tuti i menbri de\nła fameja umana e de i só deriti, conpanji e inałienàbiłi, el costituise\nel fondamento de ła łibartà, de ła justisia e de ła paze inte’l mondo;\nConsidarà che el desconosimento e el despreso de i deriti umani i ga\nportà a ati de barbarità che i ofende ła cosiensa de l’umanità, e che el\nrivar de un mondo ndove che i èsari umani i gode de ła łibartà de paroła\ne de credo e de ła łibartà da ła paura e da’l bezonjo el ze stà proclamà\ncofà ła pì alta aspirasion de l’omo;\nConsidarà ch’A ze indespensàbiłe che i deriti umani i sie protezesti da\nnorme zurìdeghe, se A se vołe evitar che l’omo el sie costreto a\nrecórar, cofà ùltima istansa, a ła rebełion contro de ła tiranìa e\nl’opresion;\nConsidarà ch’A ze indespensàbiłe promóvar el dezviłupo de raporti da\namighi intrà Nasion;\nConsidarà che i pòpołi de łe Nasion Unìe i ga reafermà inte ła Carta ła\nsó fede inte i deriti umani fondamentałi, inte ła dinjità e inte’l vałor\nde ła parsona umana, inte l’eguajansa de i deriti de l’omo e de ła dona,\ne i ga desizo de promóvar el progreso sosiałe e un mejo tenor de vita in\nna pì granda łibartà;\nConsidarà che i Stati menbri i se ga inpenjà a parseguir, in cooparasion\nco łe Nasion Unìe, el respeto e l’osarvansa univarsałe de i deriti umani\ne de łe łibartà fondamentałe;\nConsidarà che na consesion comun de ’sti deriti e de ’ste łibartà ła ze\nde ła màsima inportansa par ła piena reałizasion de ’sti inpenji;\nL’asenblèa zenarałe\nła proclama\n’sta declarasion cofà ideałe comun par tuti i pòpołi e łe nasion, a’l\nfin che onji parsona e onji partision de ła sosietà łe gapie da mirar,\ntenjendo ’sta Declarasion senpre inamente, a promóvar co l’insenjamento\ne l’educasion a’l respeto de ’sti deriti e de ’ste łibartà e traverso de\nmezure progresive, nasionałe e intarnasionałe, par seguràrghene\nreconosimento e osarvansa efetive, tanto par i pòpołi de i Stati Menbri\npar primi, che par i pòpołi che i ze soto só jurizdision.\nArtìgoło 1\nTuti i èsari umani i nase łìbari e conpanji par dinjità e deriti. I ze\ndotài de rajon e de cosiensa e i ga da conportarse intrà de łori co\nspìrito de fradełi.\nArtìgoło 2",
            "Image": "b26b10661050d2fdcb10c35e05c8a853"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "A onjun A ghe speta tuti i deriti e tute łe łibartà prezentài inte ’sta\nDeclarasion, sensa nesuna distinsion, cofà de rasa, de cołor, de seso,\nde łengua, de rełijon, de opinion połìtega o de altra sorte, de orìzene\nnasionałe o sosiałe, de richesa, de nàsita o de altra condision.\nOltratuto, nesuna distinsion ła sarà fata drio el status połìtego,\nzurìdego o intarnasionałe de’l paeze o de’l teritorio da ndo’ che na\nparsona ła vien, che’l sia independente, o soto aministrasion dełegà, o\nmìa autònomo, o sojeto a łimitasion de sovranità, cuała che ła sipie.\nArtìgoło 3\nOnjun el ga el derito a ła vita, a ła łibartà e a ła segurità de ła só\nparsona.\nArtìgoło 4\nNesun el podarà èsar tenjù da sciavo o da servo; ła sciavitù e el marcà\nde sciavi i sarà proibìi in tute łe maniere.\nArtìgoło 5\nNesun el podarà èsar meso soto tortura o a tratamenti o punision\ncrudełe, dezumane o dezgradante.\nArtìgoło 6\nOnjun el ga el derito, dapartuto, a’l reconosimento de ła só parsonałità\nzurìdega.\nArtìgoło 7\nTuti cuanti i ze conpanji davanti a ła łeze e i ga el derito, sensa\nnesuna discriminasion, a ła stesa protesion da parte de ła łeze. Tuti\ncuanti i ga derito a na stesa protesion contro de onji discriminasion\nche ła ghe vaga contro a ’sta Declarasion, e cusì anca par onji\nistigasion a ’sta dita discriminasion.\nArtìgoło 8\nOnjun el ga el derito a na efetiva posibiłità de recorso a tribunałi\nconpetenti, contro de ati che no i respeta i só deriti fondamentałi\nreconosùi da ła costitusion o da ła łeze.\nArtìgoło 9\nNesun el podarà èsar arestà, inprezonà o eziłià par arbitrio.\nArtìgoło 10\nOnjun el ga el derito, in condision conpanja par tuti, a na udiensa\njusta e pùblega davanti de un tribunałe independente e inparsiałe, par\nła detarminasion de i só deriti, de i só doveri e anca de onji acuzasion\ncriminałe contro de łu.\nArtìgoło 11",
            "Image": "201ea8b09bc296b07a33d0b76e5847e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Onji parsona acuzà de un crìmene ła ze considarà inosente fin che ła só\ncolpa ła sia stà provà par via łegałe inte un proseso pùblego ndo’ che\nła gapia vùo tute łe garansìe che łe ghe vołe par ła só defension.\nNesun el sarà condanà par un conportamento de comision o de omision che,\ninte’l momento de’l fato, no’l fuse considarà crìmene drio el derito\ninterno o drio el derito intarnasionałe. Isteso, nesuna pena ła podarà\nèsar sentensià che ła sipie suparior a cueła che ła jera prevista inte’l\nmomento de ła comision de’l crìmene.\nArtìgoło 12\nNesun el gavarà da subir intarfarense arbitrarie inte ła só vita privà,\ninte ła só fameja, inte ła só caza, inte ła só corespondensa, e njanca\nda védare ofendesti el só onor e ła só reputasion. Onjun el ga el derito\nde èsar tutełà da ła łeze contro de ’ste intarfarense o ofeze.\nArtìgoło 13\nOnjun el ga el derito a ła łibartà de móvarse e de abitar rento i\nconfini de onji Stato.\nOnjun el ga el derito de ndar via da onji paeze, fuse anca el suo, come\nanca de retornar a’l só paeze.\nArtìgoło 14\nOnjun el ga el derito de sercar e de gòdar, rento de altri paezi, de\naziło da łe parsecusion.\n’Sto derito no’l podarà èsar invocà cuando che ła parsona ła sia par\nvero resercà par crìmeni mìa połìteghi o par asion contro i fini e i\nprinsipi de łe Nasion Unìe.\nArtìgoło 15\nOnjun el ga derito a na nasionałità.\nA nesun A podarà èsarghe cavà par arbitrio ła só nasionałità e njanca el\nderito de muarla.\nArtìgoło 16\nÒmani e fémane òtemi i ga el derito de maridarse e de fondar na fameja,\nsensa łimitasion de rasa, nasionałità o rełijon. I ga deriti conpanji\nrevardo a’l matrimonio, durando el matrimonio e inte l’ato de ła só\ndesołusion.\nEl matrimonio el podarà èsar fato soło che co’l łìbaro e pien consentir\nde i spozi promesi.\nŁa fameja ła ze el nucleo naturałe e fondamentałe de ła sosietà e ła ga\nel derito a èsar protejesta da ła sosietà e da’l Stato.\nArtìgoło 17\nOnjun el ga el derito de aver na propietà sua parsonałe o in comun co",
            "Image": "bce336523e4b5c8994a8fe82710e15fe"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "altri.\nNesun el podarà èsar deprivà de ła só propietà par arbitrio.\nArtìgoło 18\nOnjun el ga el derito a ła łibartà de pensier, de cosiensa e de rełijon;\n’sto derito el ciapa rento anca ła łibartà de muar rełijon o credensa, e\nła łibartà de manifestar, izoładamente o in comun, in pùblego e in\nprivà, ła propia rełijon o ła propia credensa inte l’insenjar, inte’l\nprategar, inte’l culto e inte l’osarvansa de i riti.\nArtìgoło 19\nOnjun el ga el derito a ła łibartà de opinion e de espresion, ciapà\nrento anca el derito de no èsar mołestà par ła só opinion, e cueło de\nsercar, otènjar e devulgar informasion e idèe co onji mezo e sensa\nrevardo par i confini.\nArtìgoło 20\nOnjun el ga el derito a ła łibartà de reunion e de asosiasion pasìfega.\nNesun el pol èsar costrenzesto a far parte de na asosiasion.\nArtìgoło 21\nOnjun el ga el derito de partesipar a’l governo de’l só paeze, sia par\ndireto che par traverso de raprezentanti łibaramente sielti.\nOnjun el ga el derito de intrar a l’inpiego pùblego de’l só paeze in\ncondision conpanje par tuti.\nŁa vołontà popołar ła ze el fondamento de l’autorità de’l governo; ’sta\nvołontà ła ga da ndar estarnà par traverso de ełesion pariòdeghe e vere,\nfate co’l voto univarsałe, conpanjo e segreto, o drio na prosedura de\ntenor guałivo de łìbara votasion.\nArtìgoło 22\nOnjun, sendo menbro de ła sosietà, el ga el derito a ła segurità\nsosiałe, e anca a ła reałizasion par traverso de’l sforso nasionałe e de\nła cooparasion intarnasionałe e in łigo co l’organizasion e łe resorse\nde onji Stato, de i deriti econòmeghi, sosiałi e culturałi\nindespensàbiłi par ła só dinjità e a’l dezviłupo łìbaro de ła só\nparsonałità.\nArtìgoło 23\nOnjun el ga derito al łavoro, a ła łìbara sielta de’l posto de inpiego,\na condision de łavoro juste e asetàbiłe e a ła protesion contra ła\ndezocupasion.\nOnjun el ga, sensa discriminasion, el derito a na retribusion conpanja\npar el medèzemo łaoro.\nOnjun che’l łaora el ga derito a na remunarasion justa e co sodisfasion",
            "Image": "bf322f01395d59bbaad10c2d12c23c26"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "che ła ghe segure a łu medèzemo e a ła só fameja de poder vìvar co\ndinjità umana e integrà, se ocor, da altri mezi de protesion sosiałe.\nOnjun el ga derito de fondar sindacati e de farghe adezion par ła\ndefension de i só intaresi.\nArtìgoło 24\nOnjun el ga el derito de sponsar e de straviarse, ciapà rento donca anca\nna łimitasion rasionałe de łe ore de łaoro e ferie pariòdeghe pagàe.\nArtìgoło 25\nOnjun el ga el derito a un tenor de vita che’l baste a garantir ła\nsałute e el ben èsar suo e de ła só fameja, co ocio partegołar par ła\nnutrision, el vestir, ła caza, e łe cure mèdeghe e i servisi sosiałi che\ni ocor; e el ga el derito a ła segurità in cazo de dezocupasion,\nmałatìa, invałidità, vedovansa, ansianità o par onji altro cazo de\npèrdita de i mezi de susistensa par sircostanse independenti da ła só\nvołontà.\nŁa maternità e ła infansia łe ga el derito a cure e asistense spesiałe.\nTuti i putełi, nasesti inte’l matrimonio o fora, i ga da gòdar de ła\nstesa protesion sosiałe.\nArtìgoło 26\nOnjun el ga el derito a l’istrusion. L’istrusion ła ga da èsar gratis\nalmanco par cueło che’l revarda łe clase ełementar e fondamentałe.\nL’istrusion ełementar ła ga da èsar de òbligo. L’istrusion tècnega e\nprofesionałe ła ga da èsarghe mesa a ła despozision de tuti e\nl’istrusion suparior ła ga da èsar guałiva e a ła portada de tuti drio\nel mèrito.\nL’istrusion ła ga da èsar inderisà a’l dezvełupo pien de ła parsonałità\numana e a’l renforso de’l respeto de i deriti umani e de łe łibartà\nfondamentałe. Ła ga da promóvar ła conprension, ła tołaransa, ła\namighità intrà de tute łe Nasion, i grupi rasiałi e rełijozi, e ła ga da\njovarghe a l’òpara de łe Nasion Unìe par el mantenjimento de ła paze.\nI zenidori i ga el derito de priorità inte ła sielta de’l tipo de\nistrusion da darghe a i só fiołi.\nArtìgoło 27\nOnjun el ga el derito de ciapar parte łibaramente a ła vita culturałe de\nła comunità, de gòdar de łe arte e de partesipar a’l progreso sientìfego\ne a i só benefisi.\nOnjun el ga derito a ła protesion de i intaresi morałi e matariałi che i\nvien da onji produsion sientìfega, łetararia e artìstega che’l gapia\nreałizà.\nArtìgoło 28\nOnjun el ga el derito a un órdene sosiałe e intarnasionałe ndo’ che i",
            "Image": "6d5a1fe7499d76203ae1e82cc89f013d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "deriti e łe łibartà prezentài inte ’sta Declarasion i pose èsar reałizài\nin pien.\nArtìgoło 29\nOnjun el ga serti òblighi verso de ła comunità, che łà soło ła só\nparsonałità ła cata posìbiłe el só dezviłupo łìbaro e pien.\nInte l’ezersitar de i só deriti e de łe só łibartà, onjun el pol catarse\nde fronte soło che chełe łimitasion che łe ze stabiłìe da ła łeze par\nsegurar el reconosimento e el respeto de i deriti e de łe łibartà de i\naltri e par sodisfar łe nesesità juste de ła morałe, de l’órdene pùblego\ne de’l ben èsar zenarałe inte na sosietà democràtega.\n’Sti deriti e ’ste łibartà no i pol, inte nesuna maniera, èsar ezersitài\nin contrasto co i fini e i prensipi de łe Nasion Unìe.\nArtìgoło 30\nNjente rento\nconportar un\nezersitar na\ncalchedun de\nde ’sta Declarasion el pol èsar intarpretà inte’l senso de\nderito de un Stato, grupo o parsona ch’A se voje, de\natività o de conpir un ato mirà a ła destrusion de\ni deriti e de łe łibartà cusì declarài.",
            "Image": "373cdbd19ebc6a62d10e5a4e60395016"
        }
    }
}

{
    "MetaData": {
        "Author": null,
        "Creation_Date": 1581471433,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b8980633ca49e0e47258574cd450bc37",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declarasion univarsałe de i deriti umani\nPreànboło\nConsidarà che el reconosimento de ła dinjità inerente a tuti i menbri de ła fameja umana\ne de i só deriti, conpanji e inałienàbiłi, el costituise el fondamento de ła łibartà, de\nła justisia e de ła paze inte’l mondo;\nConsidarà che\nbarbarità che\ni èsari umani\nda’l bezonjo\nel desconosimento e el despreso de i deriti umani i ga portà a ati de\ni ofende ła cosiensa de l’umanità, e che el rivar de un mondo ndove che\ni gode de ła łibartà de paroła e de credo e de ła łibartà da ła paura e\nel ze stà proclamà cofà ła pì alta aspirasion de l’omo;\nConsidarà ch’A ze indespensàbiłe che i deriti umani i sie protezesti da norme\nzurìdeghe, se A se vołe evitar che l’omo el sie costreto a recórar, cofà ùltima\nistansa, a ła rebełion contro de ła tiranìa e l’opresion;\nConsidarà ch’A ze indespensàbiłe promóvar el dezviłupo de raporti da amighi intrà\nNasion;\nConsidarà che i pòpołi de łe Nasion Unìe i ga reafermà inte ła Carta ła só fede inte i\nderiti umani fondamentałi, inte ła dinjità e inte’l vałor de ła parsona umana, inte\nl’eguajansa de i deriti de l’omo e de ła dona, e i ga desizo de promóvar el progreso\nsosiałe e un mejo tenor de vita in na pì granda łibartà;\nConsidarà che i Stati menbri i se ga inpenjà a parseguir, in cooparasion co łe Nasion\nUnìe, el respeto e l’osarvansa univarsałe de i deriti umani e de łe łibartà\nfondamentałe;\nConsidarà che na consesion comun de ’sti deriti e de ’ste łibartà ła ze de ła màsima\ninportansa par ła piena reałizasion de ’sti inpenji;\nL’asenblèa zenarałe\nła proclama\n’sta declarasion cofà ideałe comun par tuti i pòpołi e łe nasion, a’l fin che onji\nparsona e onji partision de ła sosietà łe gapie da mirar, tenjendo ’sta Declarasion\nsenpre inamente, a promóvar co l’insenjamento e l’educasion a’l respeto de ’sti\nderiti e de ’ste łibartà e traverso de mezure progresive, nasionałe e intarnasionałe,\npar seguràrghene reconosimento e osarvansa efetive, tanto par i pòpołi de i Stati\nMenbri par primi, che par i pòpołi che i ze soto só jurizdision.\nArtìgoło 1\nTuti i èsari umani i nase łìbari e conpanji par dinjità e deriti. I ze dotài de rajon e\nde cosiensa e i ga da conportarse intrà de łori co spìrito de fradełi.\nArtìgoło 2\nA onjun A ghe speta tuti i deriti e tute łe łibartà prezentài inte ’sta Declarasion,\nsensa nesuna distinsion, cofà de rasa, de cołor, de seso, de łengua, de rełijon, de\nopinion połìtega o de altra sorte, de orìzene nasionałe o sosiałe, de richesa, de nàsita\no de altra condision.\nOltratuto, nesuna distinsion ła sarà fata drio el status połìtego, zurìdego o"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c5d79e5878b8d6433d976254bf826009",
            "Index": 1,
            "Label": "2",
            "Size": [
                595.0,
                842.0
            ],
            "Text": "intarnasionałe de’l paeze o de’l teritorio da ndo’ che na parsona ła vien, che’l sia\nindependente, o soto aministrasion dełegà, o mìa autònomo, o sojeto a łimitasion de\nsovranità, cuała che ła sipie.\nArtìgoło 3\nOnjun el ga el derito a ła vita, a ła łibartà e a ła segurità de ła só parsona.\nArtìgoło 4\nNesun el podarà èsar tenjù da sciavo o da servo; ła sciavitù e el marcà de sciavi i\nsarà proibìi in tute łe maniere.\nArtìgoło 5\nNesun el podarà èsar meso soto tortura o a tratamenti o punision crudełe, dezumane o\ndezgradante.\nArtìgoło 6\nOnjun el ga el derito, dapartuto, a’l reconosimento de ła só parsonałità zurìdega.\nArtìgoło 7\nTuti cuanti i ze conpanji davanti a ła łeze e i ga el derito, sensa nesuna\ndiscriminasion, a ła stesa protesion da parte de ła łeze. Tuti cuanti i ga derito a na\nstesa protesion contro de onji discriminasion che ła ghe vaga contro a ’sta\nDeclarasion, e cusì anca par onji istigasion a ’sta dita discriminasion.\nArtìgoło 8\nOnjun el ga el derito a na efetiva posibiłità de recorso a tribunałi conpetenti, contro\nde ati che no i respeta i só deriti fondamentałi reconosùi da ła costitusion o da ła\nłeze.\nArtìgoło 9\nNesun el podarà èsar arestà, inprezonà o eziłià par arbitrio.\nArtìgoło 10\nOnjun el ga el derito, in condision conpanja par tuti, a na udiensa justa e pùblega\ndavanti de un tribunałe independente e inparsiałe, par ła detarminasion de i só deriti,\nde i só doveri e anca de onji acuzasion criminałe contro de łu.\nArtìgoło 11\nOnji parsona acuzà de un crìmene ła ze considarà inosente fin che ła só colpa ła sia stà\nprovà par via łegałe inte un proseso pùblego ndo’ che ła gapia vùo tute łe garansìe che\nłe ghe vołe par ła só defension.\nNesun el sarà condanà par un conportamento de comision o de omision che, inte’l\nmomento de’l fato, no’l fuse considarà crìmene drio el derito interno o drio el\nderito intarnasionałe. Isteso, nesuna pena ła podarà èsar sentensià che ła sipie\nsuparior a cueła che ła jera prevista inte’l momento de ła comision de’l crìmene.\nArtìgoło 12"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "289d06e07e2a4362c826502d67300d00",
            "Index": 2,
            "Label": "3",
            "Size": [
                595.0,
                842.0
            ],
            "Text": "Nesun el gavarà da subir intarfarense arbitrarie inte ła só vita privà, inte ła só\nfameja, inte ła só caza, inte ła só corespondensa, e njanca da védare ofendesti el só\nonor e ła só reputasion. Onjun el ga el derito de èsar tutełà da ła łeze contro de ’ste\nintarfarense o ofeze.\nArtìgoło 13\nOnjun el ga el derito a ła łibartà de móvarse e de abitar rento i confini de onji Stato.\nOnjun el ga el derito de ndar via da onji paeze, fuse anca el suo, come anca de\nretornar a’l só paeze.\nArtìgoło 14\nOnjun el ga el derito de sercar e de gòdar, rento de altri paezi, de aziło da łe\nparsecusion.\n’Sto derito no’l podarà èsar invocà cuando che ła parsona ła sia par vero resercà par\ncrìmeni mìa połìteghi o par asion contro i fini e i prinsipi de łe Nasion Unìe.\nArtìgoło 15\nOnjun el ga derito a na nasionałità.\nA nesun A podarà èsarghe cavà par arbitrio ła só nasionałità e njanca el derito de\nmuarla.\nArtìgoło 16\nÒmani e fémane òtemi i ga el derito de maridarse e de fondar na fameja, sensa\nłimitasion de rasa, nasionałità o rełijon. I ga deriti conpanji revardo a’l matrimonio,\ndurando el matrimonio e inte l’ato de ła só desołusion.\nEl matrimonio el podarà èsar fato soło che co’l łìbaro e pien consentir de i spozi\npromesi.\nŁa fameja ła ze el nucleo naturałe e fondamentałe de ła sosietà e ła ga el derito a èsar\nprotejesta da ła sosietà e da’l Stato.\nArtìgoło 17\nOnjun el ga el derito de aver na propietà sua parsonałe o in comun co altri.\nNesun el podarà èsar deprivà de ła só propietà par arbitrio.\nArtìgoło 18\nOnjun el ga el derito a ła łibartà de pensier, de cosiensa e de rełijon; ’sto derito el\nciapa rento anca ła łibartà de muar rełijon o credensa, e ła łibartà de manifestar,\nizoładamente o in comun, in pùblego e in privà, ła propia rełijon o ła propia credensa\ninte l’insenjar, inte’l prategar, inte’l culto e inte l’osarvansa de i riti.\nArtìgoło 19\nOnjun el ga el derito a ła łibartà de opinion e de espresion, ciapà rento anca el derito\nde no èsar mołestà par ła só opinion, e cueło de sercar, otènjar e devulgar informasion\ne idèe co onji mezo e sensa revardo par i confini."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "852289231fbcba581b9796214b40904e",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artìgoło 20\nOnjun el ga el derito a ła łibartà de reunion e de asosiasion pasìfega.\nNesun el pol èsar costrenzesto a far parte de na asosiasion.\nArtìgoło 21\nOnjun el ga el derito de partesipar a’l governo de’l só paeze, sia par direto che par\ntraverso de raprezentanti łibaramente sielti.\nOnjun el ga el derito de intrar a l’inpiego pùblego de’l só paeze in condision\nconpanje par tuti.\nŁa vołontà popołar ła ze el fondamento de l’autorità de’l governo; ’sta vołontà ła ga\nda ndar estarnà par traverso de ełesion pariòdeghe e vere, fate co’l voto univarsałe,\nconpanjo e segreto, o drio na prosedura de tenor guałivo de łìbara votasion.\nArtìgoło 22\nOnjun, sendo menbro de ła sosietà, el ga el derito a ła segurità sosiałe, e anca a ła\nreałizasion par traverso de’l sforso nasionałe e de ła cooparasion intarnasionałe e in\nłigo co l’organizasion e łe resorse de onji Stato, de i deriti econòmeghi, sosiałi e\nculturałi indespensàbiłi par ła só dinjità e a’l dezviłupo łìbaro de ła só parsonałità.\nArtìgoło 23\nOnjun el ga derito al łavoro, a ła łìbara sielta de’l posto de inpiego, a condision de\nłavoro juste e asetàbiłe e a ła protesion contra ła dezocupasion.\nOnjun el ga, sensa discriminasion, el derito a na retribusion conpanja par el medèzemo\nłaoro.\nOnjun che’l łaora el ga derito a na remunarasion justa e co sodisfasion che ła ghe\nsegure a łu medèzemo e a ła só fameja de poder vìvar co dinjità umana e integrà, se\nocor, da altri mezi de protesion sosiałe.\nOnjun el ga derito de fondar sindacati e de farghe adezion par ła defension de i só\nintaresi.\nArtìgoło 24\nOnjun el ga el derito de sponsar e de straviarse, ciapà rento donca anca na łimitasion\nrasionałe de łe ore de łaoro e ferie pariòdeghe pagàe.\nArtìgoło 25\nOnjun el ga el derito a un tenor de vita che’l baste a garantir ła sałute e el ben èsar\nsuo e de ła só fameja, co ocio partegołar par ła nutrision, el vestir, ła caza, e łe cure\nmèdeghe e i servisi sosiałi che i ocor; e el ga el derito a ła segurità in cazo de\ndezocupasion, małatìa, invałidità, vedovansa, ansianità o par onji altro cazo de pèrdita\nde i mezi de susistensa par sircostanse independenti da ła só vołontà.\nŁa maternità e ła infansia łe ga el derito a cure e asistense spesiałe. Tuti i putełi,\nnasesti inte’l matrimonio o fora, i ga da gòdar de ła stesa protesion sosiałe.\nArtìgoło 26"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "fc03c44660794b8cf30a8d3e72ed8824",
            "Index": 4,
            "Label": "5",
            "Size": [
                595.0,
                842.0
            ],
            "Text": "Onjun el ga el derito a l’istrusion. L’istrusion ła ga da èsar gratis almanco par\ncueło che’l revarda łe clase ełementar e fondamentałe. L’istrusion ełementar ła ga da\nèsar de òbligo. L’istrusion tècnega e profesionałe ła ga da èsarghe mesa a ła\ndespozision de tuti e l’istrusion suparior ła ga da èsar guałiva e a ła portada de tuti\ndrio el mèrito.\nL’istrusion ła ga da èsar inderisà a’l dezvełupo pien de ła parsonałità umana e a’l\nrenforso de’l respeto de i deriti umani e de łe łibartà fondamentałe. Ła ga da promóvar\nła conprension, ła tołaransa, ła amighità intrà de tute łe Nasion, i grupi rasiałi e\nrełijozi, e ła ga da jovarghe a l’òpara de łe Nasion Unìe par el mantenjimento de ła\npaze.\nI zenidori i ga el derito de priorità inte ła sielta de’l tipo de istrusion da darghe\na i só fiołi.\nArtìgoło 27\nOnjun el ga el derito de ciapar parte łibaramente a ła vita culturałe de ła comunità, de\ngòdar de łe arte e de partesipar a’l progreso sientìfego e a i só benefisi.\nOnjun el ga derito a ła protesion de i intaresi morałi e matariałi che i vien da onji\nprodusion sientìfega, łetararia e artìstega che’l gapia reałizà.\nArtìgoło 28\nOnjun el ga el derito a un órdene sosiałe e intarnasionałe ndo’ che i deriti e łe\nłibartà prezentài inte ’sta Declarasion i pose èsar reałizài in pien.\nArtìgoło 29\nOnjun el ga serti òblighi verso de ła comunità, che łà soło ła só parsonałità ła cata\nposìbiłe el só dezviłupo łìbaro e pien.\nInte l’ezersitar de i só deriti e de łe só łibartà, onjun el pol catarse de fronte soło\nche chełe łimitasion che łe ze stabiłìe da ła łeze par segurar el reconosimento e el\nrespeto de i deriti e de łe łibartà de i altri e par sodisfar łe nesesità juste de ła\nmorałe, de l’órdene pùblego e de’l ben èsar zenarałe inte na sosietà democràtega.\n’Sti deriti e ’ste łibartà no i pol, inte nesuna maniera, èsar ezersitài in contrasto\nco i fini e i prensipi de łe Nasion Unìe.\nArtìgoło 30\nNjente rento de ’sta Declarasion el pol èsar intarpretà inte’l senso de conportar un\nderito de un Stato, grupo o parsona ch’A se voje, de ezersitar na atività o de conpir\nun ato mirà a ła destrusion de calchedun de i deriti e de łe łibartà cusì declarài."
        }
    }
}

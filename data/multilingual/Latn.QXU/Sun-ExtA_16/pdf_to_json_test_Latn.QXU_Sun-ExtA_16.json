{
    "MetaData": {
        "Author": null,
        "Creation_Date": 1581470365,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "648dde84a32aad000bdd79071c229716",
            "Index": 0,
            "Label": "1",
            "Size": [
                595.0,
                842.0
            ],
            "Text": "HATUN WILLAY DERECHONCHISKUNAMANTA LLAPAN RUNAPAQ\nWILLARIY IMAPAQCHA CHAY DERECHONCHISKUNA LEY\nLlapanchis runakunaq runa kayninchis derechonchiskuna kan. Llapanchispapas kaq\nderechoyoqllan kanchis. Manan pipas qechuwaswanchu nitaq chinkachinmanchu.\nSi chay derechonchiskuna reqsisqa kanqa, qawasqa kanqa, llapanchispa, chayqa hawkalla\nkawsasunchis, mana maqanakuspalla, nitaq cheqninakuspalla, nitaqmi qechupanakusunchu,\nhawkalla kasun.\nÑawpaq watakuna, manaraq derechonchis ley reqsisqa kachaqtin, chay wakin munaysapa\nrunakuna, qarí tuku runakuna, valiq tukukuná, chay derechonchiskunata sarusqaku,\ncheqnisqaku, mana valiqman tukuchisqaku. Hinaspa runa masinta waqachisqaku,\nk'umuchisqaku, cheqnisqaku, sipinankukama.\nLlapan runakuna munanchis chay derechonchiskunata, ima yuyayninchistapas\npiensasqanchistapas rimarinanchispaq, mayqen Diostapas khuyananchispaq, allin\nkawsakuypi tiyananchispaq, mana pitapas manchakuspa, hawka kusisqa tiyaspa\nkawsananchispaq.\nChay leykunaqa amaparawasunmi, derechonchiskuna qawasqa kananpaq. Mana qawasqachu ni\nrespetasqachu kanqa, chayqa hatariswanmi runakuna, derechonchiskunata valichiq, allin\nk'apaq reqsisqa kananpaq.\nLlapan chay nacion llaqtakuna allin hawka kawsaylla kayta atin, ama maqanakuspalla, ama\ncheqninakuspalla, nitaq qechapanakuspalla yanqa qariykachaspa.\nChay hatun huñunakuy \"Naciones Unidas\" nisqanpi niwanchis qaynata: - Kanmi\nderechonchiskuna. Hinaspa, kanmi runa kayninchis. Hinaspa, warmipas qaripas kaq\nderechoyoqllan kanchis, - nispa qelqanku documentonkupi.\nChay hatun huñunakuy \"Naciones Unidas\" nisqanpin munan llapan runakuna chay\nderechonchiskunata reqsinanchista, hinaspa ruwananchista.\nLlapanchis runakuna k'apaqta reqsisun qawasun yachasun chay derechonchiskunamanta, kay\ndocumentopi leyespa.\nChaymi chay willariy, chay Ieyesqanchis, imapaqcha chay derechonchiskuna kan chayta.\nDERECHONCHISKUNA LEY\nHatun huñunakuy \"Naciones Unidas\" nisqanpi qelqanku llapan runakunaq derechonkunata,\nallin documentopi qelqaspa, allin reqsichinakunapaq. Llapallanchis kay mundopi kaq\nrunakuna chay derechonchiskunata reqsichinakusun, yachapachinakusun, respetachinakuspa\nruwachinakusun k'apaqta.\n(1) HUK KAQ\nKanmi derechonchiskuna llapanchispa, nacesqanchismanta. Kantaqmi llapanchispa runa\nkayninchis. Manan runa kanchu manay derechoyoq. Huk runaq derecho hukpawan kaqllan kan.\nKanmi derechonchis llapanchispa allin kawsay libre tiyananchispaq. Llapan runaqpan kan\nyuyayninchis yachanapaq. Llapanchis kasun llapa runa masinchiskunawan munanakunapaq,\nhuk ayllu hina.\n(2) ISKAY KAQ"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7d44354c3df5fe239bc3ad254040016d",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kay hatun ley kamachikuyqa llapanchispaqmi, pipas kachun, mistipas, puna runapas,\nyuraqpas, yanapas, warmipas, qharipas. runasimilla rimaqpas, castellano rimaqpas, hanaq\npacha khuyaqpas, pachamama aypakuqpas, imayna yuyaq runapas, may llaqtamantapas, mana\nimayoqpas, wakchapas, qhapaqpas. Anchaykunapaqmi, llapanchispaq, kay hatun ley\nkamachikuyqa.\n(3) KIMSA KAQ\nKanmi derechonchis kawsananchispaq. Manan pipas sipiwaswanchu, nitaqmi maqawaswanchu.\nKantaqmi derechonchis libre kananchispaq.\n(4) TAWA KAQ\nManan pipas esclavota hina llank'achiwaswanchu, sasata, uywata hina, mana munaqtaqa.\n(5) PICHQA KAQ\nManan pipas, salqa uywata hina kachispa, k 'iriwaswanchu, nitaq muchuchiwaswanchu,\nnitaqmi k'umuchiwaswanchu mana runata hina.\n(6) SOQTA KAQ\nKanmi derechonchis juezman demandakuq rinanchispaq, juez justicia ruwawananchispaq.\nManan pipas hark'awaswanchu juezman rinanchista.\n(7) QANCHIS KAQ\nLlapa leypaqpas llapan runapas kaqllan kanchis. Manan pipas aqílasqa kayta atinchu.\nDemandanchis kaqtinqa, manan juezqa sayakunmanchu mayqenmanpas. Juezqa llapa\ndemandanchista kaqllata uyariyta atin. Hinaspa justiciata ruwayta atin llapanchispaq,\nmana imanpas sayakuspa.\n(8) PUSAQ KAQ\nKanmi derechonchis amparawananchispaq, derechonchista saruqtinku. Derechonchista\nsaruqtinkuqa, amparawanchismi chay juezkunapas autoridadkunapas. K'apaqtan\namparawanchis, ama kaqmanta derechonchis sarunankupaq.\n(9) ESQON KAQ\nManan pipas, qasi kaqtaqqa, yanqapuni capturasqa kayta atinchu, nitaqmi carcelman\nwichq'asqa kayta atinchu, nitaq llaqtanmanta qarqosqa kayta atinchu.\n(10) CHUNKA KAQ\nDemandanchis kaqtin, otaq cargochasqa kaqtinchis, kanmi derechonchis juezpapi\nwillakunanchispaq. Juezqa iman kaqllata uyariyta atin, mana pimanpas sayakuspalla,\nnitaqmi pakallanta ruwanmanchu, llaqtaq qayllanpi ruwayta atin.\n(11) CHUNKA HUKNIYOQ KAQ\nCargochasqa kaqtinchisqa, manan juezqa - Huchayoq kanki, - niwaswanchu, leyman hina\nmanaraq yachaspa cheqaychus o manachus huchanchis kan chayta tarispa.\nÑoqanchis imatapas ruwaqtinchis, manaraq chay ley t'aqtakamuchaqtin, manan chay ley\nhuchachawaswanchu castigawananchispaq."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "61b49a2dc6fcf0644c7eb26dbe78e022",
            "Index": 2,
            "Label": "3",
            "Size": [
                595.0,
                842.0
            ],
            "Text": "(12) CHUNKA ISKAYNIYOQ KAQ\nManan pipas, qasi kaqtaqa, yanqapuni turiyamuwaswanchu, ni ayllunchistapas, nitaq\nwasinchistapas, nitaq cartanchistapas. Manan pipas yanqapuni k'amiwaswanchu, nitaq\nhuchachawaswanchu tumpaspa, nitaq runa kayninchista qepachiwaswanchu. Chaykunamantan\nley amparawanchis.\n(13) CHUNKA KIMSAYOQ KAQ\nKanmi derechonchis libre purikunanchispaq maymanpas. Kantaqmi derechonchis maypipas\ntiyakunanchispaq, munasqanchisman hina.\nKanmi derechonchis Peru llaqtanchismanta lloqsinanchispaq, qepakama kaqmanta Peru\nllaqtanchisman kutimpunapaq, munasqanchisman hina.\n(14) CHUNKA TAWAYOQ KAQ\nKan mi derechonchis llaqtanchispi nishuta ñak'arichiwaqtinchis qatiykachaspapas, huk\nllaqtamanpas lloqsinanchispaq, hinaspa hawka tiyananchispaq.\n[Missing?]\n(15) CHUNKA PICHQAYOQ KAQ\nKanmi derechonchis llapanchispa nacionniyoq kananchispaq, ñoqanchischu Peruano kanchis\nchay hina kanapaq.\nKantaqmi derechonchis nacionninchismanta lloqsispaqa hu~k nacionniyoq kanapaq.\n(16) CHUNKA SOQTAYOQ KAQ\nKanmi derechonchis, wiñayta ushaspa, llank'ayta yachaspa, kasarakunanchispaq, chaymanta\nwawakunayoq aylluyoq kananchispaq. Kasarakuswan piwanpas, munasqanchisman hina, ima\nrikuqwanpas, yuraqwanpas, yanawanpas, may llaqtayoqwanpas, ima Dios khuyaqwanpas.\nHinaspataqmi warmipas qaripas kaq derechoyoqllan kanchis.\nQaripas warmipas mayqenpas mana munaspanqa, manan kasarakunmanchu, nitaq pipas\nobliganmanchu, - Kasaray, - nispa, mana munaqtaqa.\nChay tayta mama llapa wawankunayoqta estadoqa sumaqta yanapayta atin, huk tayta\nhinalla.\n(17) CHUNKA QANCHISNIYOQ KAQ\nKanmi derechonchis kaqninchiskunayoq kanapaq, kantaqmi derechonchis hayk'a runapas\nkuska kaqniyoq kaspa kaqninchis kananpaq.\nManan pipas, qasi kaqniyoqtaqa, yanqapuni kaqninchiskunataqa qechuwaswanchu.\n(18) CHUNKA PUSAQNIYOQ KAQ\nKanmi derechonchis imaynatapas, yuyayninchisman hina, piensananchispaq, hinaspa imayna\npiensasqanchisman hina kawsanapaq, hinaspa mayqen Diostapas khuyananchispaq, pacha\nmamatapas, hanaq pachatapas, huktapas. Kantaqmi derechonchis, sapallanchis otaq hayk\n'apas runakuna kuska, huñunakuspa kaspanchis, mayqen Diostapas adorananchispaq,\nkasunanchispaq, mañakunanchispaq, mayqen Diosmantapas yachachinanchispaq, mana pi tapas\nmanchakuspa, sut 'inta ruwaspa."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d32d4d05a6e2fdd685c5074dff6195de",
            "Index": 3,
            "Label": "4",
            "Size": [
                595.0,
                842.0
            ],
            "Text": "(19) CHUNKA ESQONNIYOQ KAQ\nKanmi derechonchis imaynatapas yuyayninchispi piensananchispaq, hinaspa chay\npiensasqanchiskunata rimarinanchispaq, ama pitapas manchapakuspa, nitaq pipas\nhark'awaswanchu. Kantaqmi derechonchis piensasqanchista rimarinanchispaq periodicopi\nqelqachispapas, radiopipas, televisionpipas, may llaqtapipas kaspanchis.\n(20) ISKAY CHUNKA KAQ\nKanmi derechonchis huñunakunanchispaq, asambleapi hina, rimanakunanchispaq. Kantaqmi\nderechonchis asociacionta cooperativata ruwananchispaq.\nManataqmi pipas yaykuchiwaswanchu ima asociacionmanpas, mana munaqtaqa.\n(21) ISKAY CHUNKA HUKNIYOQ KAQ\nKanmi derechonchis llaqta kamachiq kananchispaq, otaq votacionpi llaqta kamachiqta\nakllananchispaq. Llapanchis llaqta kamachiyman yaykuyta atinchis, llaqtaq akllasqan\nkaspa.\nManan pipas llaqta kamachiyman yaykunmanchu, mana akllasqa kaspaqa.\nAkllasun votacionpi, munasqanchisman votaspa. Manataqmi pipas obligawaswanchu, -\nHukllaman sayasun, - nispa.\n(22) ISKAY CHUNKA ISKAYNIYOQ KAQ\nKanmi derechonchis estadoqa yanapawananchispaq allin kawsaypi, allin taqyasqa,\ntukuyniyoq tiyanapaq, ama uywa hina kanapaq.\n(23) ISKAY CHUNKA KIMSAYOQ KAQ\nKanmi derechonchis llank'ananchispaq ima llank'aypipas mayqen llank'aypas\nakllakunanchispaq, hinaspa mana llank'ayta tariqtinchistaq, estado yanapawananchispaq.\nKanmi derechonchis, chay llank'asqanchisman hina, kaqlla pagopas chaskinanchispaq, mana\npimanpas llallichastin.\nLlapan llank'aqpan kan derechonchis, llank'asqanchisman hina, allin pago chaskinapaq,\nfamilianchispas allin kawsaypi kananpaq, allin sumpayta chay pago aypananpaq.\nKanmi derechonchis llank'aq masinchiskunawan huñunakunanchispaq, hinaspa ima\nderechonchistapas mañakuspa valechikunanchispaq.\n(24) ISKAY CHUNKA TAWAYOQ KAQ\nKanmi derechonchis ílank'aspa samananchispaq, samariq hina kusikunanchispaq, ima\npukílaypipas. Manan chay llank'achiqpas ruwachiwaswanchu nishu unayta mana\nsamarichistin. Kantaqmi derechonchis wakin samariy p'unchawkunapas, hatun\np'unchawkunapas, ganananchispaq.\n(25) ISKAY CHUNKA PICHQAYOQ KAQ\nKanmi derechonchis allin kusi kawsaypi kananchispaq, mikunanchis p'achanchis mana\nqesawananchispaq, wasinchis kananpaq, onqoqtinchis hampichiwananchispaq. Kantaqmi\nderechonchis pipas estadopas yanapawananchispaq, mana llank'aykuna kaqtinpas,\nonqoqtinchispas, manaña llank'ayta atiqtinchispas, machuyaqtinchis0ñapas, qarinchis"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f6899e85286ddd4ab15b9ff0ddbf3812",
            "Index": 4,
            "Label": "5",
            "Size": [
                595.0,
                842.0
            ],
            "Text": "warminchis wañuqtinpas, ima llakipiña kaqtinchispas. Hinaspa wachakuq warmikunapas\nwawakunapas derechonchis kan qawasqa yanapasqa kananpaq.\nHinaspataqmi kasarasqaq wawanpas mana kasarasqaq wawanwanpas kaq derechoyoqllan kanchis\nqawasqa yanapasqa kananpaq.\n(26) ISKAY CHUNKA SOQTAYOQ KAQ\nKanmi derechonchis estudiananchispaq, hinaspa obligatorio escuela primariapi\nestudiananchispaq mana qolqeta pagaspalla. Kantaqmi derechonchis, allin\nestudiasqanchisman hina, secondariapipas, estudios superiorespipas estudiananchispaq.\nHinaspa escuelapi yachapanchis allin runa kayta. Hinaspa chay derechonchiskunata\nyachaspaqa khuyanakusun, may llaqtayoqña kaqtinchispas, may Diosniyoq kaspapas.\nTayta mamakuna derechoyoq kanchis.imayna laya educacionpipas wawanchiskuna\neducananchispaq, estadoqpipas, particularpipas, munasqanchisman hina estudiachinapaq.\n(27) ISKAY CHUNKA QANCHISNIYOQ KAQ\nKanmi derechonchis allin kayta yachapaspa kananchispaq, yachayninchisman hina,\nfiestakunapipas kanapaq, tusupakuypi takipakuypi tocapakuypi kanapaq folklorninchisman\nhina huk artekunapipas kanapaq.\nHinaspa scienciaq ñawpasqanman hina, llapanchis chay scienciaq ruwasqankunayoq kanapaq,\nmosoq hampikunapas, aparatokunapas, maquinakunapas, hukkunapas.\n(28) ISKAY CHUNKA PUSAQNIYOQ KAQ\nLlapa nacionkuna kuskalla ruwayta atinku, chay llapa qawasqanchis derechonchiskuna\nruwaspa kanapaq.\n(29) ISKAY CHUNKA ESQONNIYOQ KAQ\nLlapanchispan deberninchis kan ayllupipas llaqtapipas ima comun ruwaykunapipas\nyanapanapaq, kay Peru llaqtapipas estadoman yanapanapaq, atiyninchisman hina.\nChay llapa ruwananchis derechonchiskunata ruwaspa, mana hukpa derechonwan\nqechupanakusunchu, cheqninakusunchu, saruchanakusunchu.\nMana llaqtatapas naciontapas tusñuswanchu nitaq t'uktiswanchu, chay derechonchiskunata\nruwaspa.\n(30) KIMSA CHUNKA\nManan pipas kay qawasqanchis derechonchiskunata qechuwaswanchu, nitaq pakawaswanchu\nyachananchismanta, maypi kaqtinchispas."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470300,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "HATUN WILLAY DERECHONCHISKUNAMANTA LLAPAN RUNAPAQ\nWILLARIY IMAPAQCHA CHAY DERECHONCHISKUNA LEY\nLlapanchis runakunaq runa kayninchis derechonchiskuna kan. Llapanchispapas kaq derechoyoqllan kanchis.\nManan pipas qechuwaswanchu nitaq chinkachinmanchu.\nSi chay derechonchiskuna reqsisqa kanqa, qawasqa kanqa, llapanchispa, chayqa hawkalla kawsasunchis, mana\nmaqanakuspalla, nitaq cheqninakuspalla, nitaqmi qechupanakusunchu, hawkalla kasun.\nÑawpaq watakuna, manaraq derechonchis ley reqsisqa kachaqtin, chay wakin munaysapa runakuna, qarí tuku\nrunakuna, valiq tukukuná, chay derechonchiskunata sarusqaku, cheqnisqaku, mana valiqman tukuchisqaku.\nHinaspa runa masinta waqachisqaku, k'umuchisqaku, cheqnisqaku, sipinankukama.\nLlapan runakuna munanchis chay derechonchiskunata, ima yuyayninchistapas piensasqanchistapas\nrimarinanchispaq, mayqen Diostapas khuyananchispaq, allin kawsakuypi tiyananchispaq, mana pitapas\nmanchakuspa, hawka kusisqa tiyaspa kawsananchispaq.\nChay leykunaqa amaparawasunmi, derechonchiskuna qawasqa kananpaq. Mana qawasqachu ni respetasqachu\nkanqa, chayqa hatariswanmi runakuna, derechonchiskunata valichiq, allin k'apaq reqsisqa kananpaq.\nLlapan chay nacion llaqtakuna allin hawka kawsaylla kayta atin, ama maqanakuspalla, ama cheqninakuspalla,\nnitaq qechapanakuspalla yanqa qariykachaspa.\nChay hatun huñunakuy \"Naciones Unidas\" nisqanpi niwanchis qaynata: - Kanmi derechonchiskuna. Hinaspa,\nkanmi runa kayninchis. Hinaspa, warmipas qaripas kaq derechoyoqllan kanchis, - nispa qelqanku\ndocumentonkupi.\nChay hatun huñunakuy \"Naciones Unidas\" nisqanpin munan llapan runakuna chay derechonchiskunata\nreqsinanchista, hinaspa ruwananchista.\nLlapanchis runakuna k'apaqta reqsisun qawasun yachasun chay derechonchiskunamanta, kay documentopi\nleyespa.\nChaymi chay willariy, chay Ieyesqanchis, imapaqcha chay derechonchiskuna kan chayta.\nDERECHONCHISKUNA LEY\nHatun huñunakuy \"Naciones Unidas\" nisqanpi qelqanku llapan runakunaq derechonkunata, allin documentopi\nqelqaspa, allin reqsichinakunapaq. Llapallanchis kay mundopi kaq runakuna chay derechonchiskunata\nreqsichinakusun, yachapachinakusun, respetachinakuspa ruwachinakusun k'apaqta.\n(1) HUK KAQ\nKanmi derechonchiskuna llapanchispa, nacesqanchismanta. Kantaqmi llapanchispa runa kayninchis. Manan\nruna kanchu manay derechoyoq. Huk runaq derecho hukpawan kaqllan kan. Kanmi derechonchis llapanchispa\nallin kawsay libre tiyananchispaq. Llapan runaqpan kan yuyayninchis yachanapaq. Llapanchis kasun llapa runa\nmasinchiskunawan munanakunapaq, huk ayllu hina.\n(2) ISKAY KAQ\nKay hatun ley kamachikuyqa llapanchispaqmi, pipas kachun, mistipas, puna runapas, yuraqpas, yanapas,\nwarmipas, qharipas. runasimilla rimaqpas, castellano rimaqpas, hanaq pacha khuyaqpas, pachamama\naypakuqpas, imayna yuyaq runapas, may llaqtamantapas, mana imayoqpas, wakchapas, qhapaqpas.\nAnchaykunapaqmi, llapanchispaq, kay hatun ley kamachikuyqa.\n(3) KIMSA KAQ\nKanmi derechonchis kawsananchispaq. Manan pipas sipiwaswanchu, nitaqmi maqawaswanchu. Kantaqmi\nderechonchis libre kananchispaq.\n(4) TAWA KAQ\nManan pipas esclavota hina llank'achiwaswanchu, sasata, uywata hina, mana munaqtaqa.\n(5) PICHQA KAQ\nManan pipas, salqa uywata hina kachispa, k 'iriwaswanchu, nitaq muchuchiwaswanchu, nitaqmi\nk'umuchiwaswanchu mana runata hina.\n(6) SOQTA KAQ\nKanmi derechonchis juezman demandakuq rinanchispaq, juez justicia ruwawananchispaq. Manan pipas\nhark'awaswanchu juezman rinanchista.",
            "Image": "801f0fef54a72d6a4a33145a07bea037"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "(7) QANCHIS KAQ\nLlapa leypaqpas llapan runapas kaqllan kanchis. Manan pipas aqílasqa kayta atinchu.\nDemandanchis kaqtinqa, manan juezqa sayakunmanchu mayqenmanpas. Juezqa llapa demandanchista kaqllata\nuyariyta atin. Hinaspa justiciata ruwayta atin llapanchispaq, mana imanpas sayakuspa.\n(8) PUSAQ KAQ\nKanmi derechonchis amparawananchispaq, derechonchista saruqtinku. Derechonchista saruqtinkuqa,\namparawanchismi chay juezkunapas autoridadkunapas. K'apaqtan amparawanchis, ama kaqmanta derechonchis\nsarunankupaq.\n(9) ESQON KAQ\nManan pipas, qasi kaqtaqqa, yanqapuni capturasqa kayta atinchu, nitaqmi carcelman wichq'asqa kayta atinchu,\nnitaq llaqtanmanta qarqosqa kayta atinchu.\n(10) CHUNKA KAQ\nDemandanchis kaqtin, otaq cargochasqa kaqtinchis, kanmi derechonchis juezpapi willakunanchispaq. Juezqa\niman kaqllata uyariyta atin, mana pimanpas sayakuspalla, nitaqmi pakallanta ruwanmanchu, llaqtaq qayllanpi\nruwayta atin.\n(11) CHUNKA HUKNIYOQ KAQ\nCargochasqa kaqtinchisqa, manan juezqa - Huchayoq kanki, - niwaswanchu, leyman hina manaraq yachaspa\ncheqaychus o manachus huchanchis kan chayta tarispa.\nÑoqanchis imatapas ruwaqtinchis, manaraq chay ley t'aqtakamuchaqtin, manan chay ley huchachawaswanchu\ncastigawananchispaq.\n(12) CHUNKA ISKAYNIYOQ KAQ\nManan pipas, qasi kaqtaqa, yanqapuni turiyamuwaswanchu, ni ayllunchistapas, nitaq wasinchistapas, nitaq\ncartanchistapas. Manan pipas yanqapuni k'amiwaswanchu, nitaq huchachawaswanchu tumpaspa, nitaq runa\nkayninchista qepachiwaswanchu. Chaykunamantan ley amparawanchis.\n(13) CHUNKA KIMSAYOQ KAQ\nKanmi derechonchis libre purikunanchispaq maymanpas. Kantaqmi derechonchis maypipas tiyakunanchispaq,\nmunasqanchisman hina.\nKanmi derechonchis Peru llaqtanchismanta lloqsinanchispaq, qepakama kaqmanta Peru llaqtanchisman\nkutimpunapaq, munasqanchisman hina.\n(14) CHUNKA TAWAYOQ KAQ\nKan mi derechonchis llaqtanchispi nishuta ñak'arichiwaqtinchis qatiykachaspapas, huk llaqtamanpas\nlloqsinanchispaq, hinaspa hawka tiyananchispaq.\n[Missing?]\n(15) CHUNKA PICHQAYOQ KAQ\nKanmi derechonchis llapanchispa nacionniyoq kananchispaq, ñoqanchischu Peruano kanchis chay hina kanapaq.\nKantaqmi derechonchis nacionninchismanta lloqsispaqa hu~k nacionniyoq kanapaq.\n(16) CHUNKA SOQTAYOQ KAQ\nKanmi derechonchis, wiñayta ushaspa, llank'ayta yachaspa, kasarakunanchispaq, chaymanta wawakunayoq\naylluyoq kananchispaq. Kasarakuswan piwanpas, munasqanchisman hina, ima rikuqwanpas, yuraqwanpas,\nyanawanpas, may llaqtayoqwanpas, ima Dios khuyaqwanpas. Hinaspataqmi warmipas qaripas kaq\nderechoyoqllan kanchis.\nQaripas warmipas mayqenpas mana munaspanqa, manan kasarakunmanchu, nitaq pipas obliganmanchu, -\nKasaray, - nispa, mana munaqtaqa.\nChay tayta mama llapa wawankunayoqta estadoqa sumaqta yanapayta atin, huk tayta hinalla.\n(17) CHUNKA QANCHISNIYOQ KAQ\nKanmi derechonchis kaqninchiskunayoq kanapaq, kantaqmi derechonchis hayk'a runapas kuska kaqniyoq kaspa\nkaqninchis kananpaq.",
            "Image": "1d6102b07f2b4d1baa72e57d6a17b926"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Manan pipas, qasi kaqniyoqtaqa, yanqapuni kaqninchiskunataqa qechuwaswanchu.\n(18) CHUNKA PUSAQNIYOQ KAQ\nKanmi derechonchis imaynatapas, yuyayninchisman hina, piensananchispaq, hinaspa imayna\npiensasqanchisman hina kawsanapaq, hinaspa mayqen Diostapas khuyananchispaq, pacha mamatapas, hanaq\npachatapas, huktapas. Kantaqmi derechonchis, sapallanchis otaq hayk 'apas runakuna kuska, huñunakuspa\nkaspanchis, mayqen Diostapas adorananchispaq, kasunanchispaq, mañakunanchispaq, mayqen Diosmantapas\nyachachinanchispaq, mana pi tapas manchakuspa, sut 'inta ruwaspa.\n(19) CHUNKA ESQONNIYOQ KAQ\nKanmi derechonchis imaynatapas yuyayninchispi piensananchispaq, hinaspa chay piensasqanchiskunata\nrimarinanchispaq, ama pitapas manchapakuspa, nitaq pipas hark'awaswanchu. Kantaqmi derechonchis\npiensasqanchista rimarinanchispaq periodicopi qelqachispapas, radiopipas, televisionpipas, may llaqtapipas\nkaspanchis.\n(20) ISKAY CHUNKA KAQ\nKanmi derechonchis huñunakunanchispaq, asambleapi hina, rimanakunanchispaq. Kantaqmi derechonchis\nasociacionta cooperativata ruwananchispaq.\nManataqmi pipas yaykuchiwaswanchu ima asociacionmanpas, mana munaqtaqa.\n(21) ISKAY CHUNKA HUKNIYOQ KAQ\nKanmi derechonchis llaqta kamachiq kananchispaq, otaq votacionpi llaqta kamachiqta akllananchispaq.\nLlapanchis llaqta kamachiyman yaykuyta atinchis, llaqtaq akllasqan kaspa.\nManan pipas llaqta kamachiyman yaykunmanchu, mana akllasqa kaspaqa.\nAkllasun votacionpi, munasqanchisman votaspa. Manataqmi pipas obligawaswanchu, -Hukllaman sayasun, -\nnispa.\n(22) ISKAY CHUNKA ISKAYNIYOQ KAQ\nKanmi derechonchis estadoqa yanapawananchispaq allin kawsaypi, allin taqyasqa, tukuyniyoq tiyanapaq, ama\nuywa hina kanapaq.\n(23) ISKAY CHUNKA KIMSAYOQ KAQ\nKanmi derechonchis llank'ananchispaq ima llank'aypipas mayqen llank'aypas akllakunanchispaq, hinaspa mana\nllank'ayta tariqtinchistaq, estado yanapawananchispaq.\nKanmi derechonchis, chay llank'asqanchisman hina, kaqlla pagopas chaskinanchispaq, mana pimanpas\nllallichastin.\nLlapan llank'aqpan kan derechonchis, llank'asqanchisman hina, allin pago chaskinapaq, familianchispas allin\nkawsaypi kananpaq, allin sumpayta chay pago aypananpaq.\nKanmi derechonchis llank'aq masinchiskunawan huñunakunanchispaq, hinaspa ima derechonchistapas\nmañakuspa valechikunanchispaq.\n(24) ISKAY CHUNKA TAWAYOQ KAQ\nKanmi derechonchis ílank'aspa samananchispaq, samariq hina kusikunanchispaq, ima pukílaypipas. Manan chay\nllank'achiqpas ruwachiwaswanchu nishu unayta mana samarichistin. Kantaqmi derechonchis wakin samariy\np'unchawkunapas, hatun p'unchawkunapas, ganananchispaq.\n(25) ISKAY CHUNKA PICHQAYOQ KAQ\nKanmi derechonchis allin kusi kawsaypi kananchispaq, mikunanchis p'achanchis mana qesawananchispaq,\nwasinchis kananpaq, onqoqtinchis hampichiwananchispaq. Kantaqmi derechonchis pipas estadopas\nyanapawananchispaq, mana llank'aykuna kaqtinpas, onqoqtinchispas, manaña llank'ayta atiqtinchispas,\nmachuyaqtinchis0ñapas, qarinchis warminchis wañuqtinpas, ima llakipiña kaqtinchispas. Hinaspa wachakuq\nwarmikunapas wawakunapas derechonchis kan qawasqa yanapasqa kananpaq.\nHinaspataqmi kasarasqaq wawanpas mana kasarasqaq wawanwanpas kaq derechoyoqllan kanchis qawasqa\nyanapasqa kananpaq.\n(26) ISKAY CHUNKA SOQTAYOQ KAQ\nKanmi derechonchis estudiananchispaq, hinaspa obligatorio escuela primariapi estudiananchispaq mana qolqeta\npagaspalla. Kantaqmi derechonchis, allin estudiasqanchisman hina, secondariapipas, estudios superiorespipas\nestudiananchispaq.",
            "Image": "24bd3a6b3fa7d458cad18f4d2a1daa56"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Hinaspa escuelapi yachapanchis allin runa kayta. Hinaspa chay derechonchiskunata yachaspaqa khuyanakusun,\nmay llaqtayoqña kaqtinchispas, may Diosniyoq kaspapas.\nTayta mamakuna derechoyoq kanchis.imayna laya educacionpipas wawanchiskuna educananchispaq,\nestadoqpipas, particularpipas, munasqanchisman hina estudiachinapaq.\n(27) ISKAY CHUNKA QANCHISNIYOQ KAQ\nKanmi derechonchis allin kayta yachapaspa kananchispaq, yachayninchisman hina, fiestakunapipas kanapaq,\ntusupakuypi takipakuypi tocapakuypi kanapaq folklorninchisman hina huk artekunapipas kanapaq.\nHinaspa scienciaq ñawpasqanman hina, llapanchis chay scienciaq ruwasqankunayoq kanapaq, mosoq\nhampikunapas, aparatokunapas, maquinakunapas, hukkunapas.\n(28) ISKAY CHUNKA PUSAQNIYOQ KAQ\nLlapa nacionkuna kuskalla ruwayta atinku, chay llapa qawasqanchis derechonchiskuna ruwaspa kanapaq.\n(29) ISKAY CHUNKA ESQONNIYOQ KAQ\nLlapanchispan deberninchis kan ayllupipas llaqtapipas ima comun ruwaykunapipas yanapanapaq, kay Peru\nllaqtapipas estadoman yanapanapaq, atiyninchisman hina.\nChay llapa ruwananchis derechonchiskunata ruwaspa, mana hukpa derechonwan qechupanakusunchu,\ncheqninakusunchu, saruchanakusunchu.\nMana llaqtatapas naciontapas tusñuswanchu nitaq t'uktiswanchu, chay derechonchiskunata ruwaspa.\n(30) KIMSA CHUNKA\nManan pipas kay qawasqanchis derechonchiskunata qechuwaswanchu, nitaq pakawaswanchu\nyachananchismanta, maypi kaqtinchispas.",
            "Image": "46ce1ba27fa5175d216ed79cbea4f309"
        }
    }
}

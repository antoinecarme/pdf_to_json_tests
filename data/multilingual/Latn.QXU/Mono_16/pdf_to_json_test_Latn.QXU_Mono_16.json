{
    "MetaData": {
        "Author": null,
        "Creation_Date": 1581470266,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2239397277cfd8282b7e60238feaa10b",
            "Index": 0,
            "Label": "1",
            "Size": [
                595.0,
                842.0
            ],
            "Text": "HATUN WILLAY DERECHONCHISKUNAMANTA LLAPAN RUNAPAQ\nWILLARIY IMAPAQCHA CHAY DERECHONCHISKUNA LEY\nLlapanchis runakunaq runa kayninchis derechonchiskuna kan.\nLlapanchispapas kaq derechoyoqllan kanchis. Manan pipas qechuwaswanchu\nnitaq chinkachinmanchu.\nSi chay derechonchiskuna reqsisqa kanqa, qawasqa kanqa, llapanchispa,\nchayqa hawkalla kawsasunchis, mana maqanakuspalla, nitaq\ncheqninakuspalla, nitaqmi qechupanakusunchu, hawkalla kasun.\nÑawpaq watakuna, manaraq derechonchis ley reqsisqa kachaqtin, chay wakin\nmunaysapa runakuna, qarí tuku runakuna, valiq tukukuná, chay\nderechonchiskunata sarusqaku, cheqnisqaku, mana valiqman tukuchisqaku.\nHinaspa runa masinta waqachisqaku, k'umuchisqaku, cheqnisqaku,\nsipinankukama.\nLlapan runakuna munanchis chay derechonchiskunata, ima yuyayninchistapas\npiensasqanchistapas rimarinanchispaq, mayqen Diostapas khuyananchispaq,\nallin kawsakuypi tiyananchispaq, mana pitapas manchakuspa, hawka kusisqa\ntiyaspa kawsananchispaq.\nChay leykunaqa amaparawasunmi, derechonchiskuna qawasqa kananpaq. Mana\nqawasqachu ni respetasqachu kanqa, chayqa hatariswanmi runakuna,\nderechonchiskunata valichiq, allin k'apaq reqsisqa kananpaq.\nLlapan chay nacion llaqtakuna allin hawka kawsaylla kayta atin, ama\nmaqanakuspalla, ama cheqninakuspalla, nitaq qechapanakuspalla yanqa\nqariykachaspa.\nChay hatun huñunakuy \"Naciones Unidas\" nisqanpi niwanchis qaynata: -\nKanmi derechonchiskuna. Hinaspa, kanmi runa kayninchis. Hinaspa,\nwarmipas qaripas kaq derechoyoqllan kanchis, - nispa qelqanku\ndocumentonkupi.\nChay hatun huñunakuy \"Naciones Unidas\" nisqanpin munan llapan runakuna\nchay derechonchiskunata reqsinanchista, hinaspa ruwananchista.\nLlapanchis runakuna k'apaqta reqsisun qawasun yachasun chay\nderechonchiskunamanta, kay documentopi leyespa.\nChaymi chay willariy, chay Ieyesqanchis, imapaqcha chay derechonchiskuna\nkan chayta.\nDERECHONCHISKUNA LEY\nHatun huñunakuy \"Naciones Unidas\" nisqanpi qelqanku llapan runakunaq\nderechonkunata, allin documentopi qelqaspa, allin reqsichinakunapaq.\nLlapallanchis kay mundopi kaq runakuna chay derechonchiskunata\nreqsichinakusun, yachapachinakusun, respetachinakuspa ruwachinakusun\nk'apaqta.\n(1) HUK KAQ"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0ed8a4ce55c7f59edb68e68fee420bc6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kanmi derechonchiskuna llapanchispa, nacesqanchismanta. Kantaqmi\nllapanchispa runa kayninchis. Manan runa kanchu manay derechoyoq. Huk\nrunaq derecho hukpawan kaqllan kan. Kanmi derechonchis llapanchispa\nallin kawsay libre tiyananchispaq. Llapan runaqpan kan yuyayninchis\nyachanapaq. Llapanchis kasun llapa runa masinchiskunawan munanakunapaq,\nhuk ayllu hina.\n(2) ISKAY KAQ\nKay hatun ley kamachikuyqa llapanchispaqmi, pipas kachun, mistipas, puna\nrunapas, yuraqpas, yanapas, warmipas, qharipas. runasimilla rimaqpas,\ncastellano rimaqpas, hanaq pacha khuyaqpas, pachamama aypakuqpas, imayna\nyuyaq runapas, may llaqtamantapas, mana imayoqpas, wakchapas, qhapaqpas.\nAnchaykunapaqmi, llapanchispaq, kay hatun ley kamachikuyqa.\n(3) KIMSA KAQ\nKanmi derechonchis kawsananchispaq. Manan pipas sipiwaswanchu, nitaqmi\nmaqawaswanchu. Kantaqmi derechonchis libre kananchispaq.\n(4) TAWA KAQ\nManan pipas esclavota hina llank'achiwaswanchu, sasata, uywata hina,\nmana munaqtaqa.\n(5) PICHQA KAQ\nManan pipas, salqa uywata hina kachispa, k 'iriwaswanchu, nitaq\nmuchuchiwaswanchu, nitaqmi k'umuchiwaswanchu mana runata hina.\n(6) SOQTA KAQ\nKanmi derechonchis juezman demandakuq rinanchispaq, juez justicia\nruwawananchispaq. Manan pipas hark'awaswanchu juezman rinanchista.\n(7) QANCHIS KAQ\nLlapa leypaqpas llapan runapas kaqllan kanchis. Manan pipas aqílasqa\nkayta atinchu.\nDemandanchis kaqtinqa, manan juezqa sayakunmanchu mayqenmanpas. Juezqa\nllapa demandanchista kaqllata uyariyta atin. Hinaspa justiciata ruwayta\natin llapanchispaq, mana imanpas sayakuspa.\n(8) PUSAQ KAQ\nKanmi derechonchis amparawananchispaq, derechonchista saruqtinku.\nDerechonchista saruqtinkuqa, amparawanchismi chay juezkunapas\nautoridadkunapas. K'apaqtan amparawanchis, ama kaqmanta derechonchis\nsarunankupaq.\n(9) ESQON KAQ\nManan pipas, qasi kaqtaqqa, yanqapuni capturasqa kayta atinchu, nitaqmi\ncarcelman wichq'asqa kayta atinchu, nitaq llaqtanmanta qarqosqa kayta\natinchu."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0891620cdee1bf735dab7025c6c23570",
            "Index": 2,
            "Label": "3",
            "Size": [
                595.0,
                842.0
            ],
            "Text": "(10) CHUNKA KAQ\nDemandanchis kaqtin, otaq cargochasqa kaqtinchis, kanmi derechonchis\njuezpapi willakunanchispaq. Juezqa iman kaqllata uyariyta atin, mana\npimanpas sayakuspalla, nitaqmi pakallanta ruwanmanchu, llaqtaq qayllanpi\nruwayta atin.\n(11) CHUNKA HUKNIYOQ KAQ\nCargochasqa kaqtinchisqa, manan juezqa - Huchayoq kanki, - niwaswanchu,\nleyman hina manaraq yachaspa cheqaychus o manachus huchanchis kan chayta\ntarispa.\nÑoqanchis imatapas ruwaqtinchis, manaraq chay ley t'aqtakamuchaqtin,\nmanan chay ley huchachawaswanchu castigawananchispaq.\n(12) CHUNKA ISKAYNIYOQ KAQ\nManan pipas, qasi kaqtaqa, yanqapuni turiyamuwaswanchu, ni\nayllunchistapas, nitaq wasinchistapas, nitaq cartanchistapas. Manan\npipas yanqapuni k'amiwaswanchu, nitaq huchachawaswanchu tumpaspa, nitaq\nruna kayninchista qepachiwaswanchu. Chaykunamantan ley amparawanchis.\n(13) CHUNKA KIMSAYOQ KAQ\nKanmi derechonchis libre purikunanchispaq maymanpas. Kantaqmi\nderechonchis maypipas tiyakunanchispaq, munasqanchisman hina.\nKanmi derechonchis Peru llaqtanchismanta lloqsinanchispaq, qepakama\nkaqmanta Peru llaqtanchisman kutimpunapaq, munasqanchisman hina.\n(14) CHUNKA TAWAYOQ KAQ\nKan mi derechonchis llaqtanchispi nishuta ñak'arichiwaqtinchis\nqatiykachaspapas, huk llaqtamanpas lloqsinanchispaq, hinaspa hawka\ntiyananchispaq.\n[Missing?]\n(15) CHUNKA PICHQAYOQ KAQ\nKanmi derechonchis llapanchispa nacionniyoq kananchispaq, ñoqanchischu\nPeruano kanchis chay hina kanapaq.\nKantaqmi derechonchis nacionninchismanta lloqsispaqa hu~k nacionniyoq\nkanapaq.\n(16) CHUNKA SOQTAYOQ KAQ\nKanmi derechonchis, wiñayta ushaspa, llank'ayta yachaspa,\nkasarakunanchispaq, chaymanta wawakunayoq aylluyoq kananchispaq.\nKasarakuswan piwanpas, munasqanchisman hina, ima rikuqwanpas,\nyuraqwanpas, yanawanpas, may llaqtayoqwanpas, ima Dios khuyaqwanpas.\nHinaspataqmi warmipas qaripas kaq derechoyoqllan kanchis.\nQaripas warmipas mayqenpas mana munaspanqa, manan kasarakunmanchu, nitaq\npipas obliganmanchu, - Kasaray, - nispa, mana munaqtaqa."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "20c12ab0136f4d8988d4fa0826fa6037",
            "Index": 3,
            "Label": "4",
            "Size": [
                595.0,
                842.0
            ],
            "Text": "Chay tayta mama llapa wawankunayoqta estadoqa sumaqta yanapayta atin,\nhuk tayta hinalla.\n(17) CHUNKA QANCHISNIYOQ KAQ\nKanmi derechonchis kaqninchiskunayoq kanapaq, kantaqmi derechonchis\nhayk'a runapas kuska kaqniyoq kaspa kaqninchis kananpaq.\nManan pipas, qasi kaqniyoqtaqa, yanqapuni kaqninchiskunataqa\nqechuwaswanchu.\n(18) CHUNKA PUSAQNIYOQ KAQ\nKanmi derechonchis imaynatapas, yuyayninchisman hina, piensananchispaq,\nhinaspa imayna piensasqanchisman hina kawsanapaq, hinaspa mayqen\nDiostapas khuyananchispaq, pacha mamatapas, hanaq pachatapas, huktapas.\nKantaqmi derechonchis, sapallanchis otaq hayk 'apas runakuna kuska,\nhuñunakuspa kaspanchis, mayqen Diostapas adorananchispaq,\nkasunanchispaq, mañakunanchispaq, mayqen Diosmantapas\nyachachinanchispaq, mana pi tapas manchakuspa, sut 'inta ruwaspa.\n(19) CHUNKA ESQONNIYOQ KAQ\nKanmi derechonchis imaynatapas yuyayninchispi piensananchispaq, hinaspa\nchay piensasqanchiskunata rimarinanchispaq, ama pitapas manchapakuspa,\nnitaq pipas hark'awaswanchu. Kantaqmi derechonchis piensasqanchista\nrimarinanchispaq periodicopi qelqachispapas, radiopipas,\ntelevisionpipas, may llaqtapipas kaspanchis.\n(20) ISKAY CHUNKA KAQ\nKanmi derechonchis huñunakunanchispaq, asambleapi hina,\nrimanakunanchispaq. Kantaqmi derechonchis asociacionta cooperativata\nruwananchispaq.\nManataqmi pipas yaykuchiwaswanchu ima asociacionmanpas, mana munaqtaqa.\n(21) ISKAY CHUNKA HUKNIYOQ KAQ\nKanmi derechonchis llaqta kamachiq kananchispaq, otaq votacionpi llaqta\nkamachiqta akllananchispaq. Llapanchis llaqta kamachiyman yaykuyta\natinchis, llaqtaq akllasqan kaspa.\nManan pipas llaqta kamachiyman yaykunmanchu, mana akllasqa kaspaqa.\nAkllasun votacionpi, munasqanchisman votaspa. Manataqmi pipas\nobligawaswanchu, -Hukllaman sayasun, - nispa.\n(22) ISKAY CHUNKA ISKAYNIYOQ KAQ\nKanmi derechonchis estadoqa yanapawananchispaq allin kawsaypi, allin\ntaqyasqa, tukuyniyoq tiyanapaq, ama uywa hina kanapaq.\n(23) ISKAY CHUNKA KIMSAYOQ KAQ\nKanmi derechonchis llank'ananchispaq ima llank'aypipas mayqen\nllank'aypas akllakunanchispaq, hinaspa mana llank'ayta tariqtinchistaq,"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "04bf59b90d1ca22310dd686c8a0d8eb4",
            "Index": 4,
            "Label": "5",
            "Size": [
                595.0,
                842.0
            ],
            "Text": "estado yanapawananchispaq.\nKanmi derechonchis, chay llank'asqanchisman hina, kaqlla pagopas\nchaskinanchispaq, mana pimanpas llallichastin.\nLlapan llank'aqpan kan derechonchis, llank'asqanchisman hina, allin pago\nchaskinapaq, familianchispas allin kawsaypi kananpaq, allin sumpayta\nchay pago aypananpaq.\nKanmi derechonchis llank'aq masinchiskunawan huñunakunanchispaq, hinaspa\nima derechonchistapas mañakuspa valechikunanchispaq.\n(24) ISKAY CHUNKA TAWAYOQ KAQ\nKanmi derechonchis ílank'aspa samananchispaq, samariq hina\nkusikunanchispaq, ima pukílaypipas. Manan chay llank'achiqpas\nruwachiwaswanchu nishu unayta mana samarichistin. Kantaqmi derechonchis\nwakin samariy p'unchawkunapas, hatun p'unchawkunapas, ganananchispaq.\n(25) ISKAY CHUNKA PICHQAYOQ KAQ\nKanmi derechonchis allin kusi kawsaypi kananchispaq, mikunanchis\np'achanchis mana qesawananchispaq, wasinchis kananpaq, onqoqtinchis\nhampichiwananchispaq. Kantaqmi derechonchis pipas estadopas\nyanapawananchispaq, mana llank'aykuna kaqtinpas, onqoqtinchispas, manaña\nllank'ayta atiqtinchispas, machuyaqtinchis0ñapas, qarinchis warminchis\nwañuqtinpas, ima llakipiña kaqtinchispas. Hinaspa wachakuq warmikunapas\nwawakunapas derechonchis kan qawasqa yanapasqa kananpaq.\nHinaspataqmi kasarasqaq wawanpas mana kasarasqaq wawanwanpas kaq\nderechoyoqllan kanchis qawasqa yanapasqa kananpaq.\n(26) ISKAY CHUNKA SOQTAYOQ KAQ\nKanmi derechonchis estudiananchispaq, hinaspa obligatorio escuela\nprimariapi estudiananchispaq mana qolqeta pagaspalla. Kantaqmi\nderechonchis, allin estudiasqanchisman hina, secondariapipas, estudios\nsuperiorespipas estudiananchispaq.\nHinaspa escuelapi yachapanchis allin runa kayta. Hinaspa chay\nderechonchiskunata yachaspaqa khuyanakusun, may llaqtayoqña\nkaqtinchispas, may Diosniyoq kaspapas.\nTayta mamakuna derechoyoq kanchis.imayna laya educacionpipas\nwawanchiskuna educananchispaq, estadoqpipas, particularpipas,\nmunasqanchisman hina estudiachinapaq.\n(27) ISKAY CHUNKA QANCHISNIYOQ KAQ\nKanmi derechonchis allin kayta yachapaspa kananchispaq, yachayninchisman\nhina, fiestakunapipas kanapaq, tusupakuypi takipakuypi tocapakuypi\nkanapaq folklorninchisman hina huk artekunapipas kanapaq.\nHinaspa scienciaq ñawpasqanman hina, llapanchis chay scienciaq\nruwasqankunayoq kanapaq, mosoq hampikunapas, aparatokunapas,\nmaquinakunapas, hukkunapas."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "515c8195f171497e324b97a26d143a97",
            "Index": 5,
            "Label": "6",
            "Size": [
                595.0,
                842.0
            ],
            "Text": "(28) ISKAY CHUNKA PUSAQNIYOQ KAQ\nLlapa nacionkuna kuskalla ruwayta atinku, chay llapa qawasqanchis\nderechonchiskuna ruwaspa kanapaq.\n(29) ISKAY CHUNKA ESQONNIYOQ KAQ\nLlapanchispan deberninchis kan ayllupipas llaqtapipas ima comun\nruwaykunapipas yanapanapaq, kay Peru llaqtapipas estadoman yanapanapaq,\natiyninchisman hina.\nChay llapa ruwananchis derechonchiskunata ruwaspa, mana hukpa\nderechonwan qechupanakusunchu, cheqninakusunchu, saruchanakusunchu.\nMana llaqtatapas naciontapas tusñuswanchu nitaq t'uktiswanchu, chay\nderechonchiskunata ruwaspa.\n(30) KIMSA CHUNKA\nManan pipas kay qawasqanchis derechonchiskunata qechuwaswanchu, nitaq\npakawaswanchu yachananchismanta, maypi kaqtinchispas."
        }
    }
}

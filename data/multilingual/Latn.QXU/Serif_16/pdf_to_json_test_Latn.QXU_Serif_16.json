{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470318,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "HATUN WILLAY DERECHONCHISKUNAMANTA LLAPAN RUNAPAQ\nWILLARIY IMAPAQCHA CHAY DERECHONCHISKUNA LEY\nLlapanchis runakunaq runa kayninchis derechonchiskuna kan. Llapanchispapas kaq\nderechoyoqllan kanchis. Manan pipas qechuwaswanchu nitaq chinkachinmanchu.\nSi chay derechonchiskuna reqsisqa kanqa, qawasqa kanqa, llapanchispa, chayqa\nhawkalla kawsasunchis, mana maqanakuspalla, nitaq cheqninakuspalla, nitaqmi\nqechupanakusunchu, hawkalla kasun.\nÑawpaq watakuna, manaraq derechonchis ley reqsisqa kachaqtin, chay wakin\nmunaysapa runakuna, qarí tuku runakuna, valiq tukukuná, chay derechonchiskunata\nsarusqaku, cheqnisqaku, mana valiqman tukuchisqaku. Hinaspa runa masinta\nwaqachisqaku, k'umuchisqaku, cheqnisqaku, sipinankukama.\nLlapan runakuna munanchis chay derechonchiskunata, ima yuyayninchistapas\npiensasqanchistapas rimarinanchispaq, mayqen Diostapas khuyananchispaq, allin\nkawsakuypi tiyananchispaq, mana pitapas manchakuspa, hawka kusisqa tiyaspa\nkawsananchispaq.\nChay leykunaqa amaparawasunmi, derechonchiskuna qawasqa kananpaq. Mana\nqawasqachu ni respetasqachu kanqa, chayqa hatariswanmi runakuna,\nderechonchiskunata valichiq, allin k'apaq reqsisqa kananpaq.\nLlapan chay nacion llaqtakuna allin hawka kawsaylla kayta atin, ama\nmaqanakuspalla, ama cheqninakuspalla, nitaq qechapanakuspalla yanqa\nqariykachaspa.\nChay hatun huñunakuy \"Naciones Unidas\" nisqanpi niwanchis qaynata: - Kanmi\nderechonchiskuna. Hinaspa, kanmi runa kayninchis. Hinaspa, warmipas qaripas kaq\nderechoyoqllan kanchis, - nispa qelqanku documentonkupi.\nChay hatun huñunakuy \"Naciones Unidas\" nisqanpin munan llapan runakuna chay\nderechonchiskunata reqsinanchista, hinaspa ruwananchista.\nLlapanchis runakuna k'apaqta reqsisun qawasun yachasun chay\nderechonchiskunamanta, kay documentopi leyespa.\nChaymi chay willariy, chay Ieyesqanchis, imapaqcha chay derechonchiskuna kan\nchayta.\nDERECHONCHISKUNA LEY\nHatun huñunakuy \"Naciones Unidas\" nisqanpi qelqanku llapan runakunaq\nderechonkunata, allin documentopi qelqaspa, allin reqsichinakunapaq. Llapallanchis\nkay mundopi kaq runakuna chay derechonchiskunata reqsichinakusun,\nyachapachinakusun, respetachinakuspa ruwachinakusun k'apaqta.\n(1) HUK KAQ\nKanmi derechonchiskuna llapanchispa, nacesqanchismanta. Kantaqmi llapanchispa\nruna kayninchis. Manan runa kanchu manay derechoyoq. Huk runaq derecho\nhukpawan kaqllan kan. Kanmi derechonchis llapanchispa allin kawsay libre\ntiyananchispaq. Llapan runaqpan kan yuyayninchis yachanapaq. Llapanchis kasun",
            "Image": "92f80ed2187aa77157d580d2a1a37bec"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "llapa runa masinchiskunawan munanakunapaq, huk ayllu hina.\n(2) ISKAY KAQ\nKay hatun ley kamachikuyqa llapanchispaqmi, pipas kachun, mistipas, puna runapas,\nyuraqpas, yanapas, warmipas, qharipas. runasimilla rimaqpas, castellano rimaqpas,\nhanaq pacha khuyaqpas, pachamama aypakuqpas, imayna yuyaq runapas, may\nllaqtamantapas, mana imayoqpas, wakchapas, qhapaqpas. Anchaykunapaqmi,\nllapanchispaq, kay hatun ley kamachikuyqa.\n(3) KIMSA KAQ\nKanmi derechonchis kawsananchispaq. Manan pipas sipiwaswanchu, nitaqmi\nmaqawaswanchu. Kantaqmi derechonchis libre kananchispaq.\n(4) TAWA KAQ\nManan pipas esclavota hina llank'achiwaswanchu, sasata, uywata hina, mana\nmunaqtaqa.\n(5) PICHQA KAQ\nManan pipas, salqa uywata hina kachispa, k 'iriwaswanchu, nitaq\nmuchuchiwaswanchu, nitaqmi k'umuchiwaswanchu mana runata hina.\n(6) SOQTA KAQ\nKanmi derechonchis juezman demandakuq rinanchispaq, juez justicia\nruwawananchispaq. Manan pipas hark'awaswanchu juezman rinanchista.\n(7) QANCHIS KAQ\nLlapa leypaqpas llapan runapas kaqllan kanchis. Manan pipas aqílasqa kayta atinchu.\nDemandanchis kaqtinqa, manan juezqa sayakunmanchu mayqenmanpas. Juezqa llapa\ndemandanchista kaqllata uyariyta atin. Hinaspa justiciata ruwayta atin llapanchispaq,\nmana imanpas sayakuspa.\n(8) PUSAQ KAQ\nKanmi derechonchis amparawananchispaq, derechonchista saruqtinku.\nDerechonchista saruqtinkuqa, amparawanchismi chay juezkunapas\nautoridadkunapas. K'apaqtan amparawanchis, ama kaqmanta derechonchis\nsarunankupaq.\n(9) ESQON KAQ\nManan pipas, qasi kaqtaqqa, yanqapuni capturasqa kayta atinchu, nitaqmi carcelman\nwichq'asqa kayta atinchu, nitaq llaqtanmanta qarqosqa kayta atinchu.\n(10) CHUNKA KAQ\nDemandanchis kaqtin, otaq cargochasqa kaqtinchis, kanmi derechonchis juezpapi\nwillakunanchispaq. Juezqa iman kaqllata uyariyta atin, mana pimanpas sayakuspalla,\nnitaqmi pakallanta ruwanmanchu, llaqtaq qayllanpi ruwayta atin.\n(11) CHUNKA HUKNIYOQ KAQ",
            "Image": "08e0bb3819c66fc57593940da5336c25"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Cargochasqa kaqtinchisqa, manan juezqa - Huchayoq kanki, - niwaswanchu, leyman\nhina manaraq yachaspa cheqaychus o manachus huchanchis kan chayta tarispa.\nÑoqanchis imatapas ruwaqtinchis, manaraq chay ley t'aqtakamuchaqtin, manan chay\nley huchachawaswanchu castigawananchispaq.\n(12) CHUNKA ISKAYNIYOQ KAQ\nManan pipas, qasi kaqtaqa, yanqapuni turiyamuwaswanchu, ni ayllunchistapas, nitaq\nwasinchistapas, nitaq cartanchistapas. Manan pipas yanqapuni k'amiwaswanchu,\nnitaq huchachawaswanchu tumpaspa, nitaq runa kayninchista qepachiwaswanchu.\nChaykunamantan ley amparawanchis.\n(13) CHUNKA KIMSAYOQ KAQ\nKanmi derechonchis libre purikunanchispaq maymanpas. Kantaqmi derechonchis\nmaypipas tiyakunanchispaq, munasqanchisman hina.\nKanmi derechonchis Peru llaqtanchismanta lloqsinanchispaq, qepakama kaqmanta\nPeru llaqtanchisman kutimpunapaq, munasqanchisman hina.\n(14) CHUNKA TAWAYOQ KAQ\nKan mi derechonchis llaqtanchispi nishuta ñak'arichiwaqtinchis qatiykachaspapas,\nhuk llaqtamanpas lloqsinanchispaq, hinaspa hawka tiyananchispaq.\n[Missing?]\n(15) CHUNKA PICHQAYOQ KAQ\nKanmi derechonchis llapanchispa nacionniyoq kananchispaq, ñoqanchischu Peruano\nkanchis chay hina kanapaq.\nKantaqmi derechonchis nacionninchismanta lloqsispaqa hu~k nacionniyoq kanapaq.\n(16) CHUNKA SOQTAYOQ KAQ\nKanmi derechonchis, wiñayta ushaspa, llank'ayta yachaspa, kasarakunanchispaq,\nchaymanta wawakunayoq aylluyoq kananchispaq. Kasarakuswan piwanpas,\nmunasqanchisman hina, ima rikuqwanpas, yuraqwanpas, yanawanpas, may\nllaqtayoqwanpas, ima Dios khuyaqwanpas. Hinaspataqmi warmipas qaripas kaq\nderechoyoqllan kanchis.\nQaripas warmipas mayqenpas mana munaspanqa, manan kasarakunmanchu, nitaq\npipas obliganmanchu, - Kasaray, - nispa, mana munaqtaqa.\nChay tayta mama llapa wawankunayoqta estadoqa sumaqta yanapayta atin, huk tayta\nhinalla.\n(17) CHUNKA QANCHISNIYOQ KAQ\nKanmi derechonchis kaqninchiskunayoq kanapaq, kantaqmi derechonchis hayk'a\nrunapas kuska kaqniyoq kaspa kaqninchis kananpaq.\nManan pipas, qasi kaqniyoqtaqa, yanqapuni kaqninchiskunataqa qechuwaswanchu.\n(18) CHUNKA PUSAQNIYOQ KAQ",
            "Image": "5183f4681023fa38a6257ff63c87b591"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kanmi derechonchis imaynatapas, yuyayninchisman hina, piensananchispaq, hinaspa\nimayna piensasqanchisman hina kawsanapaq, hinaspa mayqen Diostapas\nkhuyananchispaq, pacha mamatapas, hanaq pachatapas, huktapas. Kantaqmi\nderechonchis, sapallanchis otaq hayk 'apas runakuna kuska, huñunakuspa\nkaspanchis, mayqen Diostapas adorananchispaq, kasunanchispaq,\nmañakunanchispaq, mayqen Diosmantapas yachachinanchispaq, mana pi tapas\nmanchakuspa, sut 'inta ruwaspa.\n(19) CHUNKA ESQONNIYOQ KAQ\nKanmi derechonchis imaynatapas yuyayninchispi piensananchispaq, hinaspa chay\npiensasqanchiskunata rimarinanchispaq, ama pitapas manchapakuspa, nitaq pipas\nhark'awaswanchu. Kantaqmi derechonchis piensasqanchista rimarinanchispaq\nperiodicopi qelqachispapas, radiopipas, televisionpipas, may llaqtapipas kaspanchis.\n(20) ISKAY CHUNKA KAQ\nKanmi derechonchis huñunakunanchispaq, asambleapi hina, rimanakunanchispaq.\nKantaqmi derechonchis asociacionta cooperativata ruwananchispaq.\nManataqmi pipas yaykuchiwaswanchu ima asociacionmanpas, mana munaqtaqa.\n(21) ISKAY CHUNKA HUKNIYOQ KAQ\nKanmi derechonchis llaqta kamachiq kananchispaq, otaq votacionpi llaqta\nkamachiqta akllananchispaq. Llapanchis llaqta kamachiyman yaykuyta atinchis,\nllaqtaq akllasqan kaspa.\nManan pipas llaqta kamachiyman yaykunmanchu, mana akllasqa kaspaqa.\nAkllasun votacionpi, munasqanchisman votaspa. Manataqmi pipas obligawaswanchu,\n-Hukllaman sayasun, - nispa.\n(22) ISKAY CHUNKA ISKAYNIYOQ KAQ\nKanmi derechonchis estadoqa yanapawananchispaq allin kawsaypi, allin taqyasqa,\ntukuyniyoq tiyanapaq, ama uywa hina kanapaq.\n(23) ISKAY CHUNKA KIMSAYOQ KAQ\nKanmi derechonchis llank'ananchispaq ima llank'aypipas mayqen llank'aypas\nakllakunanchispaq, hinaspa mana llank'ayta tariqtinchistaq, estado\nyanapawananchispaq.\nKanmi derechonchis, chay llank'asqanchisman hina, kaqlla pagopas\nchaskinanchispaq, mana pimanpas llallichastin.\nLlapan llank'aqpan kan derechonchis, llank'asqanchisman hina, allin pago\nchaskinapaq, familianchispas allin kawsaypi kananpaq, allin sumpayta chay pago\naypananpaq.\nKanmi derechonchis llank'aq masinchiskunawan huñunakunanchispaq, hinaspa ima\nderechonchistapas mañakuspa valechikunanchispaq.\n(24) ISKAY CHUNKA TAWAYOQ KAQ\nKanmi derechonchis ílank'aspa samananchispaq, samariq hina kusikunanchispaq, ima",
            "Image": "1700f57fee6e2251489d21f6a2863089"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "pukílaypipas. Manan chay llank'achiqpas ruwachiwaswanchu nishu unayta mana\nsamarichistin. Kantaqmi derechonchis wakin samariy p'unchawkunapas, hatun\np'unchawkunapas, ganananchispaq.\n(25) ISKAY CHUNKA PICHQAYOQ KAQ\nKanmi derechonchis allin kusi kawsaypi kananchispaq, mikunanchis p'achanchis\nmana qesawananchispaq, wasinchis kananpaq, onqoqtinchis hampichiwananchispaq.\nKantaqmi derechonchis pipas estadopas yanapawananchispaq, mana llank'aykuna\nkaqtinpas, onqoqtinchispas, manaña llank'ayta atiqtinchispas,\nmachuyaqtinchis0ñapas, qarinchis warminchis wañuqtinpas, ima llakipiña\nkaqtinchispas. Hinaspa wachakuq warmikunapas wawakunapas derechonchis kan\nqawasqa yanapasqa kananpaq.\nHinaspataqmi kasarasqaq wawanpas mana kasarasqaq wawanwanpas kaq\nderechoyoqllan kanchis qawasqa yanapasqa kananpaq.\n(26) ISKAY CHUNKA SOQTAYOQ KAQ\nKanmi derechonchis estudiananchispaq, hinaspa obligatorio escuela primariapi\nestudiananchispaq mana qolqeta pagaspalla. Kantaqmi derechonchis, allin\nestudiasqanchisman hina, secondariapipas, estudios superiorespipas\nestudiananchispaq.\nHinaspa escuelapi yachapanchis allin runa kayta. Hinaspa chay derechonchiskunata\nyachaspaqa khuyanakusun, may llaqtayoqña kaqtinchispas, may Diosniyoq kaspapas.\nTayta mamakuna derechoyoq kanchis.imayna laya educacionpipas wawanchiskuna\neducananchispaq, estadoqpipas, particularpipas, munasqanchisman hina\nestudiachinapaq.\n(27) ISKAY CHUNKA QANCHISNIYOQ KAQ\nKanmi derechonchis allin kayta yachapaspa kananchispaq, yachayninchisman hina,\nfiestakunapipas kanapaq, tusupakuypi takipakuypi tocapakuypi kanapaq\nfolklorninchisman hina huk artekunapipas kanapaq.\nHinaspa scienciaq ñawpasqanman hina, llapanchis chay scienciaq ruwasqankunayoq\nkanapaq, mosoq hampikunapas, aparatokunapas, maquinakunapas, hukkunapas.\n(28) ISKAY CHUNKA PUSAQNIYOQ KAQ\nLlapa nacionkuna kuskalla ruwayta atinku, chay llapa qawasqanchis\nderechonchiskuna ruwaspa kanapaq.\n(29) ISKAY CHUNKA ESQONNIYOQ KAQ\nLlapanchispan deberninchis kan ayllupipas llaqtapipas ima comun ruwaykunapipas\nyanapanapaq, kay Peru llaqtapipas estadoman yanapanapaq, atiyninchisman hina.\nChay llapa ruwananchis derechonchiskunata ruwaspa, mana hukpa derechonwan\nqechupanakusunchu, cheqninakusunchu, saruchanakusunchu.\nMana llaqtatapas naciontapas tusñuswanchu nitaq t'uktiswanchu, chay\nderechonchiskunata ruwaspa.\n(30) KIMSA CHUNKA",
            "Image": "9f00871aadbb71937787b5789b4fdf29"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Manan pipas kay qawasqanchis derechonchiskunata qechuwaswanchu, nitaq\npakawaswanchu yachananchismanta, maypi kaqtinchispas.",
            "Image": "941aa114e289ac36295e59e60c4bc78f"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470184,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "HATUN WILLAY DERECHONCHISKUNAMANTA LLAPAN RUNAPAQ\nWILLARIY IMAPAQCHA CHAY DERECHONCHISKUNA LEY\nLlapanchis runakunaq runa kayninchis derechonchiskuna kan. Llapanchispapas kaq derechoyoqllan kanchis. Manan pipas qechuwaswanchu\nnitaq chinkachinmanchu.\nSi chay derechonchiskuna reqsisqa kanqa, qawasqa kanqa, llapanchispa, chayqa hawkalla kawsasunchis, mana maqanakuspalla, nitaq\ncheqninakuspalla, nitaqmi qechupanakusunchu, hawkalla kasun.\n\u00d1awpaq watakuna, manaraq derechonchis ley reqsisqa kachaqtin, chay wakin munaysapa runakuna, qar\u00ed tuku runakuna, valiq tukukun\u00e1, chay\nderechonchiskunata sarusqaku, cheqnisqaku, mana valiqman tukuchisqaku. Hinaspa runa masinta waqachisqaku, k'umuchisqaku, cheqnisqaku,\nsipinankukama.\nLlapan runakuna munanchis chay derechonchiskunata, ima yuyayninchistapas piensasqanchistapas rimarinanchispaq, mayqen Diostapas\nkhuyananchispaq, allin kawsakuypi tiyananchispaq, mana pitapas manchakuspa, hawka kusisqa tiyaspa kawsananchispaq.\nChay leykunaqa amaparawasunmi, derechonchiskuna qawasqa kananpaq. Mana qawasqachu ni respetasqachu kanqa, chayqa hatariswanmi\nrunakuna, derechonchiskunata valichiq, allin k'apaq reqsisqa kananpaq.\nLlapan chay nacion llaqtakuna allin hawka kawsaylla kayta atin, ama maqanakuspalla, ama cheqninakuspalla, nitaq qechapanakuspalla yanqa\nqariykachaspa.\nChay hatun hu\u00f1unakuy \"Naciones Unidas\" nisqanpi niwanchis qaynata: - Kanmi derechonchiskuna. Hinaspa, kanmi runa kayninchis. Hinaspa,\nwarmipas qaripas kaq derechoyoqllan kanchis, - nispa qelqanku documentonkupi.\nChay hatun hu\u00f1unakuy \"Naciones Unidas\" nisqanpin munan llapan runakuna chay derechonchiskunata reqsinanchista, hinaspa ruwananchista.\nLlapanchis runakuna k'apaqta reqsisun qawasun yachasun chay derechonchiskunamanta, kay documentopi leyespa.\nChaymi chay willariy, chay Ieyesqanchis, imapaqcha chay derechonchiskuna kan chayta.\nDERECHONCHISKUNA LEY\nHatun hu\u00f1unakuy \"Naciones Unidas\" nisqanpi qelqanku llapan runakunaq derechonkunata, allin documentopi qelqaspa, allin\nreqsichinakunapaq. Llapallanchis kay mundopi kaq runakuna chay derechonchiskunata reqsichinakusun, yachapachinakusun,\nrespetachinakuspa ruwachinakusun k'apaqta.\n(1) HUK KAQ\nKanmi derechonchiskuna llapanchispa, nacesqanchismanta. Kantaqmi llapanchispa runa kayninchis. Manan runa kanchu manay derechoyoq.",
            "Image": "e6b76a1742546df1aae59755986a73c9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Huk runaq derecho hukpawan kaqllan kan. Kanmi derechonchis llapanchispa allin kawsay libre tiyananchispaq. Llapan runaqpan kan\nyuyayninchis yachanapaq. Llapanchis kasun llapa runa masinchiskunawan munanakunapaq, huk ayllu hina.\n(2) ISKAY KAQ\nKay hatun ley kamachikuyqa llapanchispaqmi, pipas kachun, mistipas, puna runapas, yuraqpas, yanapas, warmipas, qharipas. runasimilla\nrimaqpas, castellano rimaqpas, hanaq pacha khuyaqpas, pachamama aypakuqpas, imayna yuyaq runapas, may llaqtamantapas, mana\nimayoqpas, wakchapas, qhapaqpas. Anchaykunapaqmi, llapanchispaq, kay hatun ley kamachikuyqa.\n(3) KIMSA KAQ\nKanmi derechonchis kawsananchispaq. Manan pipas sipiwaswanchu, nitaqmi maqawaswanchu. Kantaqmi derechonchis libre kananchispaq.\n(4) TAWA KAQ\nManan pipas esclavota hina llank'achiwaswanchu, sasata, uywata hina, mana munaqtaqa.\n(5) PICHQA KAQ\nManan pipas, salqa uywata hina kachispa, k 'iriwaswanchu, nitaq muchuchiwaswanchu, nitaqmi k'umuchiwaswanchu mana runata hina.\n(6) SOQTA KAQ\nKanmi derechonchis juezman demandakuq rinanchispaq, juez justicia ruwawananchispaq. Manan pipas hark'awaswanchu juezman rinanchista.\n(7) QANCHIS KAQ\nLlapa leypaqpas llapan runapas kaqllan kanchis. Manan pipas aq\u00edlasqa kayta atinchu.\nDemandanchis kaqtinqa, manan juezqa sayakunmanchu mayqenmanpas. Juezqa llapa demandanchista kaqllata uyariyta atin. Hinaspa justiciata\nruwayta atin llapanchispaq, mana imanpas sayakuspa.\n(8) PUSAQ KAQ\nKanmi derechonchis amparawananchispaq, derechonchista saruqtinku. Derechonchista saruqtinkuqa, amparawanchismi chay juezkunapas\nautoridadkunapas. K'apaqtan amparawanchis, ama kaqmanta derechonchis sarunankupaq.\n(9) ESQON KAQ\nManan pipas, qasi kaqtaqqa, yanqapuni capturasqa kayta atinchu, nitaqmi carcelman wichq'asqa kayta atinchu, nitaq llaqtanmanta qarqosqa\nkayta atinchu.\n(10) CHUNKA KAQ",
            "Image": "317d3f801276dc7692e955c0bf1579bf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Demandanchis kaqtin, otaq cargochasqa kaqtinchis, kanmi derechonchis juezpapi willakunanchispaq. Juezqa iman kaqllata uyariyta atin, mana\npimanpas sayakuspalla, nitaqmi pakallanta ruwanmanchu, llaqtaq qayllanpi ruwayta atin.\n(11) CHUNKA HUKNIYOQ KAQ\nCargochasqa kaqtinchisqa, manan juezqa - Huchayoq kanki, - niwaswanchu, leyman hina manaraq yachaspa cheqaychus o manachus\nhuchanchis kan chayta tarispa.\n\u00d1oqanchis imatapas ruwaqtinchis, manaraq chay ley t'aqtakamuchaqtin, manan chay ley huchachawaswanchu castigawananchispaq.\n(12) CHUNKA ISKAYNIYOQ KAQ\nManan pipas, qasi kaqtaqa, yanqapuni turiyamuwaswanchu, ni ayllunchistapas, nitaq wasinchistapas, nitaq cartanchistapas. Manan pipas\nyanqapuni k'amiwaswanchu, nitaq huchachawaswanchu tumpaspa, nitaq runa kayninchista qepachiwaswanchu. Chaykunamantan ley\namparawanchis.\n(13) CHUNKA KIMSAYOQ KAQ\nKanmi derechonchis libre purikunanchispaq maymanpas. Kantaqmi derechonchis maypipas tiyakunanchispaq, munasqanchisman hina.\nKanmi derechonchis Peru llaqtanchismanta lloqsinanchispaq, qepakama kaqmanta Peru llaqtanchisman kutimpunapaq, munasqanchisman hina.\n(14) CHUNKA TAWAYOQ KAQ\nKan mi derechonchis llaqtanchispi nishuta \u00f1ak'arichiwaqtinchis qatiykachaspapas, huk llaqtamanpas lloqsinanchispaq, hinaspa hawka\ntiyananchispaq.\n[Missing?]\n(15) CHUNKA PICHQAYOQ KAQ\nKanmi derechonchis llapanchispa nacionniyoq kananchispaq, \u00f1oqanchischu Peruano kanchis chay hina kanapaq.\nKantaqmi derechonchis nacionninchismanta lloqsispaqa hu~k nacionniyoq kanapaq.\n(16) CHUNKA SOQTAYOQ KAQ\nKanmi derechonchis, wi\u00f1ayta ushaspa, llank'ayta yachaspa, kasarakunanchispaq, chaymanta wawakunayoq aylluyoq kananchispaq.\nKasarakuswan piwanpas, munasqanchisman hina, ima rikuqwanpas, yuraqwanpas, yanawanpas, may llaqtayoqwanpas, ima Dios\nkhuyaqwanpas. Hinaspataqmi warmipas qaripas kaq derechoyoqllan kanchis.\nQaripas warmipas mayqenpas mana munaspanqa, manan kasarakunmanchu, nitaq pipas obliganmanchu, - Kasaray, - nispa, mana munaqtaqa.",
            "Image": "0e2074a1f97ae228291bb829c9508dc1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Chay tayta mama llapa wawankunayoqta estadoqa sumaqta yanapayta atin, huk tayta hinalla.\n(17) CHUNKA QANCHISNIYOQ KAQ\nKanmi derechonchis kaqninchiskunayoq kanapaq, kantaqmi derechonchis hayk'a runapas kuska kaqniyoq kaspa kaqninchis kananpaq.\nManan pipas, qasi kaqniyoqtaqa, yanqapuni kaqninchiskunataqa qechuwaswanchu.\n(18) CHUNKA PUSAQNIYOQ KAQ\nKanmi derechonchis imaynatapas, yuyayninchisman hina, piensananchispaq, hinaspa imayna piensasqanchisman hina kawsanapaq, hinaspa\nmayqen Diostapas khuyananchispaq, pacha mamatapas, hanaq pachatapas, huktapas. Kantaqmi derechonchis, sapallanchis otaq hayk 'apas\nrunakuna kuska, hu\u00f1unakuspa kaspanchis, mayqen Diostapas adorananchispaq, kasunanchispaq, ma\u00f1akunanchispaq, mayqen Diosmantapas\nyachachinanchispaq, mana pi tapas manchakuspa, sut 'inta ruwaspa.\n(19) CHUNKA ESQONNIYOQ KAQ\nKanmi derechonchis imaynatapas yuyayninchispi piensananchispaq, hinaspa chay piensasqanchiskunata rimarinanchispaq, ama pitapas\nmanchapakuspa, nitaq pipas hark'awaswanchu. Kantaqmi derechonchis piensasqanchista rimarinanchispaq periodicopi qelqachispapas,\nradiopipas, televisionpipas, may llaqtapipas kaspanchis.\n(20) ISKAY CHUNKA KAQ\nKanmi derechonchis hu\u00f1unakunanchispaq, asambleapi hina, rimanakunanchispaq. Kantaqmi derechonchis asociacionta cooperativata\nruwananchispaq.\nManataqmi pipas yaykuchiwaswanchu ima asociacionmanpas, mana munaqtaqa.\n(21) ISKAY CHUNKA HUKNIYOQ KAQ\nKanmi derechonchis llaqta kamachiq kananchispaq, otaq votacionpi llaqta kamachiqta akllananchispaq. Llapanchis llaqta kamachiyman\nyaykuyta atinchis, llaqtaq akllasqan kaspa.\nManan pipas llaqta kamachiyman yaykunmanchu, mana akllasqa kaspaqa.\nAkllasun votacionpi, munasqanchisman votaspa. Manataqmi pipas obligawaswanchu, -Hukllaman sayasun, - nispa.\n(22) ISKAY CHUNKA ISKAYNIYOQ KAQ\nKanmi derechonchis estadoqa yanapawananchispaq allin kawsaypi, allin taqyasqa, tukuyniyoq tiyanapaq, ama uywa hina kanapaq.\n(23) ISKAY CHUNKA KIMSAYOQ KAQ",
            "Image": "c0ace6d1da0b50dc42b079ca35db3fd6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Kanmi derechonchis llank'ananchispaq ima llank'aypipas mayqen llank'aypas akllakunanchispaq, hinaspa mana llank'ayta tariqtinchistaq,\nestado yanapawananchispaq.\nKanmi derechonchis, chay llank'asqanchisman hina, kaqlla pagopas chaskinanchispaq, mana pimanpas llallichastin.\nLlapan llank'aqpan kan derechonchis, llank'asqanchisman hina, allin pago chaskinapaq, familianchispas allin kawsaypi kananpaq, allin\nsumpayta chay pago aypananpaq.\nKanmi derechonchis llank'aq masinchiskunawan hu\u00f1unakunanchispaq, hinaspa ima derechonchistapas ma\u00f1akuspa valechikunanchispaq.\n(24) ISKAY CHUNKA TAWAYOQ KAQ\nKanmi derechonchis \u00edlank'aspa samananchispaq, samariq hina kusikunanchispaq, ima puk\u00edlaypipas. Manan chay llank'achiqpas\nruwachiwaswanchu nishu unayta mana samarichistin. Kantaqmi derechonchis wakin samariy p'unchawkunapas, hatun p'unchawkunapas,\nganananchispaq.\n(25) ISKAY CHUNKA PICHQAYOQ KAQ\nKanmi derechonchis allin kusi kawsaypi kananchispaq, mikunanchis p'achanchis mana qesawananchispaq, wasinchis kananpaq, onqoqtinchis\nhampichiwananchispaq. Kantaqmi derechonchis pipas estadopas yanapawananchispaq, mana llank'aykuna kaqtinpas, onqoqtinchispas, mana\u00f1a\nllank'ayta atiqtinchispas, machuyaqtinchis0\u00f1apas, qarinchis warminchis wa\u00f1uqtinpas, ima llakipi\u00f1a kaqtinchispas. Hinaspa wachakuq\nwarmikunapas wawakunapas derechonchis kan qawasqa yanapasqa kananpaq.\nHinaspataqmi kasarasqaq wawanpas mana kasarasqaq wawanwanpas kaq derechoyoqllan kanchis qawasqa yanapasqa kananpaq.\n(26) ISKAY CHUNKA SOQTAYOQ KAQ\nKanmi derechonchis estudiananchispaq, hinaspa obligatorio escuela primariapi estudiananchispaq mana qolqeta pagaspalla. Kantaqmi\nderechonchis, allin estudiasqanchisman hina, secondariapipas, estudios superiorespipas estudiananchispaq.\nHinaspa escuelapi yachapanchis allin runa kayta. Hinaspa chay derechonchiskunata yachaspaqa khuyanakusun, may llaqtayoq\u00f1a kaqtinchispas,\nmay Diosniyoq kaspapas.\nTayta mamakuna derechoyoq kanchis.imayna laya educacionpipas wawanchiskuna educananchispaq, estadoqpipas, particularpipas,\nmunasqanchisman hina estudiachinapaq.\n(27) ISKAY CHUNKA QANCHISNIYOQ KAQ\nKanmi derechonchis allin kayta yachapaspa kananchispaq, yachayninchisman hina, fiestakunapipas kanapaq, tusupakuypi takipakuypi\ntocapakuypi kanapaq folklorninchisman hina huk artekunapipas kanapaq.",
            "Image": "8a63cc29efe6e5dd7a17de22ffcdf5b3"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Hinaspa scienciaq \u00f1awpasqanman hina, llapanchis chay scienciaq ruwasqankunayoq kanapaq, mosoq hampikunapas, aparatokunapas,\nmaquinakunapas, hukkunapas.\n(28) ISKAY CHUNKA PUSAQNIYOQ KAQ\nLlapa nacionkuna kuskalla ruwayta atinku, chay llapa qawasqanchis derechonchiskuna ruwaspa kanapaq.\n(29) ISKAY CHUNKA ESQONNIYOQ KAQ\nLlapanchispan deberninchis kan ayllupipas llaqtapipas ima comun ruwaykunapipas yanapanapaq, kay Peru llaqtapipas estadoman\nyanapanapaq, atiyninchisman hina.\nChay llapa ruwananchis derechonchiskunata ruwaspa, mana hukpa derechonwan qechupanakusunchu, cheqninakusunchu, saruchanakusunchu.\nMana llaqtatapas naciontapas tus\u00f1uswanchu nitaq t'uktiswanchu, chay derechonchiskunata ruwaspa.\n(30) KIMSA CHUNKA\nManan pipas kay qawasqanchis derechonchiskunata qechuwaswanchu, nitaq pakawaswanchu yachananchismanta, maypi kaqtinchispas.",
            "Image": "595bb7bb02f67635cbe1afb973e86bb2"
        }
    }
}

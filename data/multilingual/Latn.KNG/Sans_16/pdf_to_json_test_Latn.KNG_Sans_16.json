{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468839,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "NZA-NGYAMUKUSU WU MISWA MI MUTU\n(Dikanhi 217 A (III) / 1948, di 10 di Ngonda Nwela, di kimvuka ki ZITSI ZIBUNDANA)\nTHONONO\nMu kibila ti luzabu lu nswa lu woso mutu, mkwa dikanda di bumutu, luidi mbandu kimpwanza, mbandu\nbudedi ayi mbandu ndembama va ntoto;\nMu kibila ti bunzimbu ayi lulenzo lu miswa mi bumutu bin\u200bnatanga ku phangulu mavanga man\u200bbayuwanga ku\ntsi-ntima bumutu, ayi mu kutala ti ngizulu yi nza yi bumutu bu kakuka mu matuba ayi mu ngwilukulu-\nzinzambi, ayi bu kakuk\u200beso mu themosono batu ayi mu buya-buphasi, yawu iyamukusu ti ngudi-lutia lu woso\nmutu;\nMu kibila ti lukaku lu miswa mi bumutu mu ngolo yi butinu bu mikaka nkinza bene luidi, phasi mutu kabika\nkutisu kulanda nzila nganzi yi lubayusu lu mtinu ayi lubayusu lu lubyefomo;\nMu kibila ti msamu-ngudi bene ndatusu ntwala yi bukundi ayi ngwizunu yi zitsi zioso;\nMu kibila ti mu Pfumu-Mkanda, zitsi zioso zi kinvuka ki Zitsi Zibundana zin\u200byamikis\u200b eso diana ayi kivuvu\nkiawu mu ngudi-minswa mi bumutu, mu bunswa ayi mu buzitu bu bumutu, mu budedi bu kinswa kitedi\nkuidi babakala ayi kuidi bakhieto; Ayi mu kutala ti baboso bakikinini kuvanga madi nkinza ayi kunata-\nntwala mu luzingu lwawu kimpwanza ki m\u200bnene;\nMu kibila ti Batinu boso bangu kinvuka ki Zitsi Zibundana babundidi-thulu mu ngwakunu ayi M\u200bYadi\nkinvuka ki Zitsi zi Bundana mu kusadila lukaku ayi thumunu yi miswa ayi yi maluve ma mutu ayi mvandi\nbumpwanza bungudi bu mutu;\nMu kibila ti ndedokosolo kuidi baboso yi mbadulu yi miswa ayi yi bumpwanza bene bu mutu nkinza yidi,",
            "Image": "f1a127238dc889fd1007be5a103cc4f7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "mosi mbwakusulu yi dikanu bene yi baka buku bela;\nMTINU-LUKUTUNGUNU Wun\u200byamikisa NGYAMUKUSU YI MISWA MI MUTU\u200b emimi, dede lukanu\nlun\u200bsadulu kuidi zinvila ayi zitsi zioso, mosi batu boso ayi binvuka biluyalu bi zitsi zioso, bu ba-mi-tebukila\nmonho, basia-ngolo mu-ku-mi-yiyisa mu zinzo-zinkanda, mu-ku-mi-tumina ayi mu-kwe-mi-yonzulanga mu\nmavanga ma basi tsi-awu ayi mu mavanga ma basi bandi-batu, bakhembo basi kinvuka ki Zitsi Zibundana.\nLUTUMU-MSWA LUTHETI\nBizingi bioso bisiwu ti batu bambutukanga mu kidedi ki buzitu ayi kibumswa. Bizingi-bene, batu, badi diela\nayi tsi-ntima, bafwene kuzingila mbatzi-na-mbatzi-yandi mu mtima bukhomba.\nLUTUMU-MSWA LUM\u200bMWADI\nBatu boso babeki dilwaku di kutatila miswa ayi maluve ma-mayamukusu mu MTINU-NGYAMUKUSU\newiwi, mu kukhambu vengula woso mutu, keti mu matedi phila ndimba mkand\u200b andi yi nhitu, evo mu matedi\nbukhieto evo bubala bwandi, evo mu matedi mbembo andi, evo phila nzambi andi, evo mu matedi phila\npolitik\u200bandi, evo phila kingudi kiandi, evo mu kibila kinkaka.\nAyi vala-sa-siwu luswasunu ko mu kibila ki tswasunu thadulu politika yi batu mu zitsi, evo mu kibila ki\ntswasunu mswa-nzitumunu yi batu-batu mu zitsi, voti mu kibila ki luswasunu lu mbutukulu evo lu khadulu\nmutu mu phila-phila tsi, yi kimpwanza, evo yin\u200btalu kuidi tsi mka, voti tsi ikoso mu tsi mka.\nLUTUMU-MSWA LUN\u200bTATU\nWoso mutu widi mswa kuzinga, ku-yi-yadila na veka mu kimpwanza ayi kuzinga mu lufiatu.\nLUTUMU-MSWA LUN\u00b4YA\nKwisi ko mutu wala siwu mu buvika; Buvika ayi phila mambu moso matedi buvika bikanduku.",
            "Image": "69aed60a41d7cd65d46e0c0374ff54e8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "LUTUMU-MSWA LUN\u200bTANU\nKwisi ko mutu wala tulu mu thovokolo evo mu phasi zimakhemi, zi-kun\u200bkitisa bumutu bwandi.\nLUTUMU-MSWA LUN\u200bSAMBANU\nBatu boso badi na mswa u-lenda ku-ba-zitusu mu mambu moso matedi bunhitu-mswa bwawu.\nLUTUMU-MSWA LUTSAMBWADI\nBatu boso badedakana mu mikaka ayi miswa mi luyalu, mu kukhambu swasunu, badi dede mu butanunu va\nthalu mswa-mtinu. Baboso badi dede mu luve lu kutanunu vadi loso luswasunu lumbayisa NZA-\nNGYAMUKUSU\u200b eyiyi ayi vadi mavanga moso ma bundima kuidi NGYAMUKUSU\u200b eyiyi.\nLUTUMU-MSWA LUNANA\nWoso kwa mutu widi na luve lu ku-bwe-tomba kusamba mambu mandi mu zinzo zim\u200bkanu zi-vyakana, dede\nbuntumina buka-nkanu yi tsi andi.\nLUTUMU-MSWA LUVWA\nKuisi ko mutu fwene kubwilu, kukangu evo ku-kukusu mu khambu ku kibila ki tungu.\nLUTUMU-MSWA LUKUMI\nWoso kwa mutu widi mswa, buka woso yandi mutu, mu kufundusu va m\u200byalu-nguba mu kitezo kifwana kuidi\nnzo-m\u200bkanu yi songa , in\u200bzenga mambu mu budede ayi mu bukiedika bu mavanga mandi, na miswa na buloko\nbwandi.\nLUTUMU-MSWA LUKUMI-KIMUEKA\nWoso mutu um\u200btatu mu mavanga mambi fwene kutwama bongolo dibungu dimbote, nate mbelo-andi",
            "Image": "3149ee26dd6e2c940168f99740599522"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "im\u200bmonoso mu procesu yi m\u200byalu-nguba, ayi mafwana moso ma butanunu bwandi man\u200btulu-va-tsi.\nKwisi mutu ko wala komo mu bumbedi mu mambu o ma-zimbukunu evo o ma-khembo sonama dede ti\nmsiku mu thangu yi-ka-ma-sadila, evo mam\u200bkambu-ba ti ma mbedoso va thalu mswa-luyalu lu tsi-andi voti\nva thalu mswa-mtinu luyalu lu tsi-mvimba. Bo bwawu, kwisi-ko luve lu kukoma mutu mu phasi-mswa ilutidi\nm\u200bkata ayi yo im\u200bfwene mu thangu yoyawu ikam\u200bvola mbi.\nLUTUMU-MSWA LUKUMI-KIM\u200bMWADI\nKwisi-ko mutu wala tatusu mu luzingu lwandi luswama, evo mu mambu mandi ma tsi-nzo ayi mu mambu\nma bukanda bwandi, evo mu mambu ma mikanda myandi min\u200bsweki, enati vasi kibila kitungu-ko. Mu\nkhotolo batu evo luyalu mu mambu ma ngana man\u200bsweki, woso mutu mswa ayi luve kadi kutanunu kwidi\nlutumu ayi mswa luyalu.\nLUTUMU-MSWA LUKUMI-KIN\u200bTATU\nWoso mutu widi luve ayi mswa kudyata ayi kutomba nzo mu yoso-kwa tsi.\nWoso mutu widi mswa ayi luve lu kubasika mu tsi-andi um kwenda ku tsi-mka, ayi um ku-bwe-vutuka ku\ntsi-andi.\nLUTUMU-MSWA LUKUMI-KIN\u200bYA\nWoso mutu m\u200blandukunu kwidi luyalu widi na luve ayi mswa kutinina ayi kutanunu ku tsi-mka.\nVangi mswa-bewowo wisi-ko ngolo voti lutelo mu mavada masiwu ti mbivusu in\u200bnene kwidi lutumu-mswa\nlun\u200btangununwanga ti \"direito comum\", evo mu mavada mambi madi ndambi yi zikhanu zi mayindu ma\nkinvuka ki Zitsi Zibundana.\nLUTUMU-MSWA LUKUMI-KIN\u200bTANU",
            "Image": "b85995576e2799d7e90f8f7736081089"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Woso-kwa mutu mswa ayi luve kadi mu kubaka bwisi-tsi bwandi.\nKwisi-ko mutu m\u200bkanduku mu khembo kibila kitungu mu bwisi-tsi bwandi evo mu kubalula bwisi-tsi bwandi\nmu bwisi-tsi bumkaka.\nLUTUMU-MSWA LUKUMI-KIN\u200bSAMBANU\nTona ban\u200bkituka ditoko ayi ndumba banhieka, kimbakala ayi kikhieto mswa ayi luve lwawu badi mu kukwela\nayi kuvanga dikanda, mu kukambu kanduku mu kibila ki mambu ma-tedi phila ndimba yi mkanda nhitu, evo\nmu kibila ki mambu matedi luswasunu lu bwisi-tsi, evo mu kibila ki matedi luswasunu lu zingwikukulu-mu-\nzinzambi. Ayi mu dikwela ayi mu mbanusunu dikwela, badi miswa dede.\nDikwela disi-ko, enati ba-veka, kikhieto na kimbakala basa di-tya ko.\nDikanda, thonono tsi ayi mvila-mvimba, bwawu, mswa didi mu kukaku kwidi luyalu.\nLUTUMU-MSWA LUKUMI-KITSAMBWADI\nWoso mutu, na veka evo mu mkangu, luve ayi mswa kadi mu kuvwa yandi nzo evo yandi khadi.\nKwisi mutu ko lenda yimunu nzo-andi feka voti khadi-andi veka.\nLUTUMU-MSWA LUKUMI-KINANA\nWoso mutu mswa ayi luve kadi ku kimpwanza ki mayindu, ki tsimtima ayi ki luwiluku; Mswa bewowo\numvana luve kwidi woso mutu lu kubaluka mu luwiluku evo mu mayindu, na mu mbonosono luwiluku\nlwandi ayi mayindu mandi, va nafeka evo va mbo-yi-batu, nafeka voti na mbatzi-andi, mu zikhadulu, mu\nmalongi evo mu tsambudulu ayi voti mu phila bipa.\nLUTUMU-MSWA LUKUMI-KIVWA\nWoso mutu midi na luve ayi mswa yi kimpwanza ki baka dyandi dibanza, yandi mbadulu ayi dyandi dituba,",
            "Image": "0c1ad93f7a54f75ed50853a900653eea"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ayi bo-bwawu, widi na mswa ukhembo bundulu va yilu mabanza mandi evo widi luve lu kutomba madi\nmkinza mo kayamba ayi katyakisa, mu kukambu ku minkaka evo zindilu, mambu ayi mayindu mandi moso\nmu yoso kwandi phila mbemo.\nLUTUMU-MSWA LUMAKUMWADI\nWoso mutu widi na luve ayi mswa mu kimpwanza ki lubundunu ayi ki thwadi ayi badi-andi, kivimba\nndembama ikinzuku.\nKwisi-ko mutu m\u200btisu mu ngolo kukota mu kithwadi.\nLUTUMU-MSWA LUMAKUMWADI-KIMWEKA\nWoso mutu widi mswa ayi luve lubyalu lu tsi-andi, mu bunafeka evo mu bumvwala.\nWoso mutu widi na luve ayi mswa wo-wawu widi badi-andi mu kuba m\u200byadi.\nLutya lu basi-tsi lwawu dibandu di buyadi ayi bupfumu bu tsi; Ayi lutya bene lufwene kumonikinanga mu\nzivoti zikyedika mu tsi ayi zin\u200bswekanga butinu ayi bwisi-tsi.\nLUTUMU-MSWA LUMAKUMWADI-KIM\u200bMWADI\nWoso mutu, bukadi mwisi-tsi, widi mswa ayi luve kusikumu mu \"seguran\u00e7a social\", ayi lenda kutomba\nmbanusunu-nzala yi matedi mu \"econ\u00f3mico\", mu \"social\" ayi mu \"cultural\", va mbata lusadusu ayi nguvu yi\ntsi-andi, yi bukhomba bu tsi-andi ayi zitsi zimka, ayi dede luviakusu lu makanhi ma tsi-na-tsi.\nLUTUMU-MSWA LUMAKUMWADI-KIN\u200bTATU\nWoso mutu widi na luve na mswa kusala kisalu, kusola kisalu kyandi mu kimpwanza, mu khikununu\nbufwanhi bwidi ayi kisalu bene ayi mbakulu-andi mu kisalu bene. Woso-kwa mutu widi\u200beso luve ayi mswa\nkukaku ku buphumbulu, voti kukaku ku bukhambu-b-kisalu.",
            "Image": "9a8585ab2315331ff64dd30effaefe22"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Batu boso badi mswa ayi luve kubakila mbakulu ifwene ayi in\u200biedimina ayi kisalu kyawu.\nWoso mutu n\u200bsalanga widi mswa kubaka mfutu uyedimina ayi kisalu kyandi, o un\u00b4fwana mu ku-i-zingisa\nnaveka ayi mu kuzingisa dikanda dyandi, ti baka bubela, ay\u200beso mu lusadusu lu bukaku lu \"protec\u00e7\u00e3o social\".\nWoso-kwa mutu widi na mswa ayi luve kuvanga bimvuka ki thwadi bisadi evo \"sindicatu\", ayi badi-andi.\nWidi\u200beso mswa kukota mu kimvuka ki \"sindicatu\", phasi kanwanina-luzingu lwandi lu kisadi.\nLUTUMU-MSWA LU MAKUMWADI-KIN\u200bYA\nWoso mutu widi mswa ayi luve lu tsakulu ayi lu phundulu im\u200bnfutu mu thangu ifwene ayi phila kisalu\nkyandi.\nLUTUMU LUMAKUMWADI-KIN\u200bTANU\nWoso mutu widi mswa ayi luve lu kunata phila luzingu lufwana, phila-mweka, mbakulu-andi iduka thanunu\nbuvimpi, bote bwandi bunzingulu. Mbakulu-andi ifwana mbakulu bidya, mbakulu mvwatu, nzo, mbakulu\nmbukulu kimbevo. Ayi mu buya asyi mu pfwilulu n\u200bnuni evo mkazi, ayi mu bununu, ay\u200beso mu phasi zi\nzimbisa bima byandi bioso, mu kukambu ku lutya lwandi feka, mutu-ewowo mswa thanunu yi kimvuka ki\n\"seguran\u00e7a social\" kadi.\nMbutu ayi bwana-tsombi bifwene kusadusu mu phila-mka imbote. Ayi bana bam\u200bbutuka mu dikwela ayi bana\nbam\u200bbutuka mu nganda luve ayi mswa dede badi va thalu lusadusu lu kimvuka ki \"protec\u00e7\u00e3o social\".\nLUTUMU-MSWA LUMAKUMWADI-KIN\u200bSAMBANU\nWoso mutu widi mswa kulonga mkanda. Nzo-mkanda ifwene kuba ipholo, ayi mkutu nzo-mkanda itheti\nban\u200btedilanga ti \"ensino elementar\". Nzo-mkanda yi \"ensino elementar\" ikwiku kwidi batu boso yidi. Nzo-\nmkanda yi \"t\u00e9cnico\" ayi yi kwiyila kisalu evo \"profissional\" zifwene kuzibulumu muma moso, kwidi batu\nboso. Khotolo nzo-mkanda yi lukumu ifwene kwidi baboso dede makanhi mawu.",
            "Image": "8e00758b999857b4403e1e5d53625676"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Nzo-mkanda ifwene kusongisa ayi kunatisa batu mu nzila bumutu-tungu, ayi mu khwetolo miswa ayi maluve\nma kinvuka ki Zitsi Zibundana, mu kutwadisa batu mu nzila ngwizunu, mu nzila mlenvo ayi mu nzila\nbukhomba ayi bundembama.\nMasya badi na luve lu kusobudila bana bawu phila nzo-mkanda bafwene.\nLUTUMU-MSWA LUMAKUMWADI-KITSAMBWADI\nWoso mutu widi mswa ayi luve mu kukota, mu lutya lwandi feka, mu kimvuka ki tsakulu va bundiku\nbwandi, mosi katomba nhienzi yi biphangula-biphangula ayi butomoso bu luzabu.\nBatu boso badi luve lu kukaku um mamoso bansilanga-dyana matedi bisalu bidyela dyawu, bi bundwengi\nbwawu ayi bisona byawu.\nLUTUMU-MSWA LUMAKUMWADI-KINANA\nWoso mutu widi mswa ayi luve ku sya-dyana ti vadi phila ngyatusulu nza ilenda tumisa ayi vangisa miswa\nayi maluve ma Ngyamukusu\u200beyiyi.\nLUTUMU-MSWA LUMAKUMWADI-KIVWA\nWoso mutu widi na zithumu zi-ka-fwene kusadila va meso ma bundiku bwandi, khinu kalendi baka-ko bu\nkukonzukila um bumutu-tungu bwandi.\nThumukunu miswa ayi maluve moso\u200bemama yidi mu mkamba misiku mi luyalu, o min\u200bnata-ntuala buzitu bu\nbatu-i-batu, bunswa ayi buphwanza, ayi buvumi bu bifu-bi-mbote, ayi buvumi mu tsi i bu-\"democracia\".\nKanikito kusadila miswa ayi maluve moso\u200bemama mu phila mweka ivyakasana ayi mabanza mangudi mandi,\no ma kimvuka ki Zitsi Zibundana.\nLUTUMU-MSWA LUMAKUMATATU",
            "Image": "3ceb65c0043b2a9f4c4454b2652a4f67"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kadi msiku wu NZA-NGYAMUKUSU\u200beyiyi ulenda vumbulu mu phumbudulu in\u200bnatisa tsi vo dingumba mu\nmavanga ma tholomono miswa ayi maluve bene.",
            "Image": "06db89ecd21fd4b8b55c5b99ff3d704f"
        }
    }
}

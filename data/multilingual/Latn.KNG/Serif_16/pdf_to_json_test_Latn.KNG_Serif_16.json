{
    "MetaData": {
        "Author": null,
        "Creation_Date": 1581468951,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "10171bd8fde923b74cd3556287ad266d",
            "Index": 0,
            "Label": "1",
            "Size": [
                595.0,
                842.0
            ],
            "Text": "NZA-NGYAMUKUSU WU MISWA MI MUTU\n(Dikanhi 217 A (III) / 1948, di 10 di Ngonda Nwela, di kimvuka ki ZITSI ZIBUNDANA)\nTHONONO\nMu kibila ti luzabu lu nswa lu woso mutu, mkwa dikanda di bumutu, luidi mbandu\nkimpwanza, mbandu budedi ayi mbandu ndembama va ntoto;\nMu kibila ti bunzimbu ayi lulenzo lu miswa mi bumutu bin​natanga ku phangulu\nmavanga man​bayuwanga ku tsi-ntima bumutu, ayi mu kutala ti ngizulu yi nza yi\nbumutu bu kakuka mu matuba ayi mu ngwilukulu-zinzambi, ayi bu kakuk​eso mu\nthemosono batu ayi mu buya-buphasi, yawu iyamukusu ti ngudi-lutia lu woso mutu;\nMu kibila ti lukaku lu miswa mi bumutu mu ngolo yi butinu bu mikaka nkinza bene\nluidi, phasi mutu kabika kutisu kulanda nzila nganzi yi lubayusu lu mtinu ayi lubayusu\nlu lubyefomo;\nMu kibila ti msamu-ngudi bene ndatusu ntwala yi bukundi ayi ngwizunu yi zitsi zioso;\nMu kibila ti mu Pfumu-Mkanda, zitsi zioso zi kinvuka ki Zitsi Zibundana zin​yamikis\neso diana ayi kivuvu kiawu mu ngudi-minswa mi bumutu, mu bunswa ayi mu buzitu\nbu bumutu, mu budedi bu kinswa kitedi kuidi babakala ayi kuidi bakhieto; Ayi mu\nkutala ti baboso bakikinini kuvanga madi nkinza ayi kunata-ntwala mu luzingu lwawu\nkimpwanza ki m​nene;\nMu kibila ti Batinu boso bangu kinvuka ki Zitsi Zibundana babundidi-thulu mu\nngwakunu ayi M​Yadi kinvuka ki Zitsi zi Bundana mu kusadila lukaku ayi thumunu yi\nmiswa ayi yi maluve ma mutu ayi mvandi bumpwanza bungudi bu mutu;\nMu kibila ti ndedokosolo kuidi baboso yi mbadulu yi miswa ayi yi bumpwanza bene bu\nmutu nkinza yidi, mosi mbwakusulu yi dikanu bene yi baka buku bela;\nMTINU-LUKUTUNGUNU Wun​yamikisa NGYAMUKUSU YI MISWA MI MUTU​ emimi,\ndede lukanu lun​sadulu kuidi zinvila ayi zitsi zioso, mosi batu boso ayi binvuka\nbiluyalu bi zitsi zioso, bu ba-mi-tebukila monho, basia-ngolo mu-ku-mi-yiyisa mu\nzinzo-zinkanda, mu-ku-mi-tumina ayi mu-kwe-mi-yonzulanga mu mavanga ma basi tsi-\nawu ayi mu mavanga ma basi bandi-batu, bakhembo basi kinvuka ki Zitsi Zibundana.\nLUTUMU-MSWA LUTHETI\nBizingi bioso bisiwu ti batu bambutukanga mu kidedi ki buzitu ayi kibumswa. Bizingi-\nbene, batu, badi diela ayi tsi-ntima, bafwene kuzingila mbatzi-na-mbatzi-yandi mu\nmtima bukhomba.\nLUTUMU-MSWA LUM​MWADI\nBatu boso babeki dilwaku di kutatila miswa ayi maluve ma-mayamukusu mu MTINU-\nNGYAMUKUSU​ ewiwi, mu kukhambu vengula woso mutu, keti mu matedi phila\nndimba mkand​ andi yi nhitu, evo mu matedi bukhieto evo bubala bwandi, evo mu\nmatedi mbembo andi, evo phila nzambi andi, evo mu matedi phila politik​andi, evo\nphila kingudi kiandi, evo mu kibila kinkaka.\nAyi vala-sa-siwu luswasunu ko mu kibila ki tswasunu thadulu politika yi batu mu zitsi,\nevo mu kibila ki tswasunu mswa-nzitumunu yi batu-batu mu zitsi, voti mu kibila ki"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0bc5cb4014b093b38d1c9574a4944a40",
            "Index": 1,
            "Label": "2",
            "Size": [
                595.0,
                842.0
            ],
            "Text": "luswasunu lu mbutukulu evo lu khadulu mutu mu phila-phila tsi, yi kimpwanza, evo\nyin​talu kuidi tsi mka, voti tsi ikoso mu tsi mka.\nLUTUMU-MSWA LUN​TATU\nWoso mutu widi mswa kuzinga, ku-yi-yadila na veka mu kimpwanza ayi kuzinga mu\nlufiatu.\nLUTUMU-MSWA LUN´YA\nKwisi ko mutu wala siwu mu buvika; Buvika ayi phila mambu moso matedi buvika\nbikanduku.\nLUTUMU-MSWA LUN​TANU\nKwisi ko mutu wala tulu mu thovokolo evo mu phasi zimakhemi, zi-kun​kitisa bumutu\nbwandi.\nLUTUMU-MSWA LUN​SAMBANU\nBatu boso badi na mswa u-lenda ku-ba-zitusu mu mambu moso matedi bunhitu-mswa\nbwawu.\nLUTUMU-MSWA LUTSAMBWADI\nBatu boso badedakana mu mikaka ayi miswa mi luyalu, mu kukhambu swasunu, badi\ndede mu butanunu va thalu mswa-mtinu. Baboso badi dede mu luve lu kutanunu vadi\nloso luswasunu lumbayisa NZA-NGYAMUKUSU​ eyiyi ayi vadi mavanga moso ma\nbundima kuidi NGYAMUKUSU​ eyiyi.\nLUTUMU-MSWA LUNANA\nWoso kwa mutu widi na luve lu ku-bwe-tomba kusamba mambu mandi mu zinzo\nzim​kanu zi-vyakana, dede buntumina buka-nkanu yi tsi andi.\nLUTUMU-MSWA LUVWA\nKuisi ko mutu fwene kubwilu, kukangu evo ku-kukusu mu khambu ku kibila ki tungu.\nLUTUMU-MSWA LUKUMI\nWoso kwa mutu widi mswa, buka woso yandi mutu, mu kufundusu va m​yalu-nguba\nmu kitezo kifwana kuidi nzo-m​kanu yi songa , in​zenga mambu mu budede ayi mu\nbukiedika bu mavanga mandi, na miswa na buloko bwandi.\nLUTUMU-MSWA LUKUMI-KIMUEKA\nWoso mutu um​tatu mu mavanga mambi fwene kutwama bongolo dibungu dimbote,\nnate mbelo-andi im​monoso mu procesu yi m​yalu-nguba, ayi mafwana moso ma\nbutanunu bwandi man​tulu-va-tsi.\nKwisi mutu ko wala komo mu bumbedi mu mambu o ma-zimbukunu evo o ma-khembo\nsonama dede ti msiku mu thangu yi-ka-ma-sadila, evo mam​kambu-ba ti ma mbedoso\nva thalu mswa-luyalu lu tsi-andi voti va thalu mswa-mtinu luyalu lu tsi-mvimba. Bo\nbwawu, kwisi-ko luve lu kukoma mutu mu phasi-mswa ilutidi m​kata ayi yo im​fwene\nmu thangu yoyawu ikam​vola mbi."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c4c31cf9582c726d893a2a9cd51279b8",
            "Index": 2,
            "Label": "3",
            "Size": [
                595.0,
                842.0
            ],
            "Text": "LUTUMU-MSWA LUKUMI-KIM​MWADI\nKwisi-ko mutu wala tatusu mu luzingu lwandi luswama, evo mu mambu mandi ma tsi-\nnzo ayi mu mambu ma bukanda bwandi, evo mu mambu ma mikanda myandi\nmin​sweki, enati vasi kibila kitungu-ko. Mu khotolo batu evo luyalu mu mambu ma\nngana man​sweki, woso mutu mswa ayi luve kadi kutanunu kwidi lutumu ayi mswa\nluyalu.\nLUTUMU-MSWA LUKUMI-KIN​TATU\nWoso mutu widi luve ayi mswa kudyata ayi kutomba nzo mu yoso-kwa tsi.\nWoso mutu widi mswa ayi luve lu kubasika mu tsi-andi um kwenda ku tsi-mka, ayi um\nku-bwe-vutuka ku tsi-andi.\nLUTUMU-MSWA LUKUMI-KIN​YA\nWoso mutu m​landukunu kwidi luyalu widi na luve ayi mswa kutinina ayi kutanunu ku\ntsi-mka.\nVangi mswa-bewowo wisi-ko ngolo voti lutelo mu mavada masiwu ti mbivusu in​nene\nkwidi lutumu-mswa lun​tangununwanga ti \"direito comum\", evo mu mavada mambi\nmadi ndambi yi zikhanu zi mayindu ma kinvuka ki Zitsi Zibundana.\nLUTUMU-MSWA LUKUMI-KIN​TANU\nWoso-kwa mutu mswa ayi luve kadi mu kubaka bwisi-tsi bwandi.\nKwisi-ko mutu m​kanduku mu khembo kibila kitungu mu bwisi-tsi bwandi evo mu\nkubalula bwisi-tsi bwandi mu bwisi-tsi bumkaka.\nLUTUMU-MSWA LUKUMI-KIN​SAMBANU\nTona ban​kituka ditoko ayi ndumba banhieka, kimbakala ayi kikhieto mswa ayi luve\nlwawu badi mu kukwela ayi kuvanga dikanda, mu kukambu kanduku mu kibila ki\nmambu ma-tedi phila ndimba yi mkanda nhitu, evo mu kibila ki mambu matedi\nluswasunu lu bwisi-tsi, evo mu kibila ki matedi luswasunu lu zingwikukulu-mu-\nzinzambi. Ayi mu dikwela ayi mu mbanusunu dikwela, badi miswa dede.\nDikwela disi-ko, enati ba-veka, kikhieto na kimbakala basa di-tya ko.\nDikanda, thonono tsi ayi mvila-mvimba, bwawu, mswa didi mu kukaku kwidi luyalu.\nLUTUMU-MSWA LUKUMI-KITSAMBWADI\nWoso mutu, na veka evo mu mkangu, luve ayi mswa kadi mu kuvwa yandi nzo evo\nyandi khadi.\nKwisi mutu ko lenda yimunu nzo-andi feka voti khadi-andi veka.\nLUTUMU-MSWA LUKUMI-KINANA\nWoso mutu mswa ayi luve kadi ku kimpwanza ki mayindu, ki tsimtima ayi ki luwiluku;\nMswa bewowo umvana luve kwidi woso mutu lu kubaluka mu luwiluku evo mu\nmayindu, na mu mbonosono luwiluku lwandi ayi mayindu mandi, va nafeka evo va\nmbo-yi-batu, nafeka voti na mbatzi-andi, mu zikhadulu, mu malongi evo mu\ntsambudulu ayi voti mu phila bipa."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d9c4e1e7737a0ca82aa902e74f9e4a2a",
            "Index": 3,
            "Label": "4",
            "Size": [
                595.0,
                842.0
            ],
            "Text": "LUTUMU-MSWA LUKUMI-KIVWA\nWoso mutu midi na luve ayi mswa yi kimpwanza ki baka dyandi dibanza, yandi\nmbadulu ayi dyandi dituba, ayi bo-bwawu, widi na mswa ukhembo bundulu va yilu\nmabanza mandi evo widi luve lu kutomba madi mkinza mo kayamba ayi katyakisa, mu\nkukambu ku minkaka evo zindilu, mambu ayi mayindu mandi moso mu yoso kwandi\nphila mbemo.\nLUTUMU-MSWA LUMAKUMWADI\nWoso mutu widi na luve ayi mswa mu kimpwanza ki lubundunu ayi ki thwadi ayi badi-\nandi, kivimba ndembama ikinzuku.\nKwisi-ko mutu m​tisu mu ngolo kukota mu kithwadi.\nLUTUMU-MSWA LUMAKUMWADI-KIMWEKA\nWoso mutu widi mswa ayi luve lubyalu lu tsi-andi, mu bunafeka evo mu bumvwala.\nWoso mutu widi na luve ayi mswa wo-wawu widi badi-andi mu kuba m​yadi.\nLutya lu basi-tsi lwawu dibandu di buyadi ayi bupfumu bu tsi; Ayi lutya bene lufwene\nkumonikinanga mu zivoti zikyedika mu tsi ayi zin​swekanga butinu ayi bwisi-tsi.\nLUTUMU-MSWA LUMAKUMWADI-KIM​MWADI\nWoso mutu, bukadi mwisi-tsi, widi mswa ayi luve kusikumu mu \"segurança social\",\nayi lenda kutomba mbanusunu-nzala yi matedi mu \"económico\", mu \"social\" ayi mu\n\"cultural\", va mbata lusadusu ayi nguvu yi tsi-andi, yi bukhomba bu tsi-andi ayi zitsi\nzimka, ayi dede luviakusu lu makanhi ma tsi-na-tsi.\nLUTUMU-MSWA LUMAKUMWADI-KIN​TATU\nWoso mutu widi na luve na mswa kusala kisalu, kusola kisalu kyandi mu kimpwanza,\nmu khikununu bufwanhi bwidi ayi kisalu bene ayi mbakulu-andi mu kisalu bene.\nWoso-kwa mutu widi​eso luve ayi mswa kukaku ku buphumbulu, voti kukaku ku\nbukhambu-b-kisalu.\nBatu boso badi mswa ayi luve kubakila mbakulu ifwene ayi in​iedimina ayi kisalu\nkyawu.\nWoso mutu n​salanga widi mswa kubaka mfutu uyedimina ayi kisalu kyandi, o un\n´fwana mu ku-i-zingisa naveka ayi mu kuzingisa dikanda dyandi, ti baka bubela,\nay​eso mu lusadusu lu bukaku lu \"protecção social\".\nWoso-kwa mutu widi na mswa ayi luve kuvanga bimvuka ki thwadi bisadi evo\n\"sindicatu\", ayi badi-andi. Widi​eso mswa kukota mu kimvuka ki \"sindicatu\", phasi\nkanwanina-luzingu lwandi lu kisadi.\nLUTUMU-MSWA LU MAKUMWADI-KIN​YA\nWoso mutu widi mswa ayi luve lu tsakulu ayi lu phundulu im​nfutu mu thangu ifwene\nayi phila kisalu kyandi.\nLUTUMU LUMAKUMWADI-KIN​TANU\nWoso mutu widi mswa ayi luve lu kunata phila luzingu lufwana, phila-mweka,"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "38c9e62ceffff2ca0d96f3edd12bee5a",
            "Index": 4,
            "Label": "5",
            "Size": [
                595.0,
                842.0
            ],
            "Text": "mbakulu-andi iduka thanunu buvimpi, bote bwandi bunzingulu. Mbakulu-andi ifwana\nmbakulu bidya, mbakulu mvwatu, nzo, mbakulu mbukulu kimbevo. Ayi mu buya asyi\nmu pfwilulu n​nuni evo mkazi, ayi mu bununu, ay​eso mu phasi zi zimbisa bima byandi\nbioso, mu kukambu ku lutya lwandi feka, mutu-ewowo mswa thanunu yi kimvuka ki\n\"segurança social\" kadi.\nMbutu ayi bwana-tsombi bifwene kusadusu mu phila-mka imbote. Ayi bana\nbam​butuka mu dikwela ayi bana bam​butuka mu nganda luve ayi mswa dede badi va\nthalu lusadusu lu kimvuka ki \"protecção social\".\nLUTUMU-MSWA LUMAKUMWADI-KIN​SAMBANU\nWoso mutu widi mswa kulonga mkanda. Nzo-mkanda ifwene kuba ipholo, ayi mkutu\nnzo-mkanda itheti ban​tedilanga ti \"ensino elementar\". Nzo-mkanda yi \"ensino\nelementar\" ikwiku kwidi batu boso yidi. Nzo-mkanda yi \"técnico\" ayi yi kwiyila kisalu\nevo \"profissional\" zifwene kuzibulumu muma moso, kwidi batu boso. Khotolo nzo-\nmkanda yi lukumu ifwene kwidi baboso dede makanhi mawu.\nNzo-mkanda ifwene kusongisa ayi kunatisa batu mu nzila bumutu-tungu, ayi mu\nkhwetolo miswa ayi maluve ma kinvuka ki Zitsi Zibundana, mu kutwadisa batu mu\nnzila ngwizunu, mu nzila mlenvo ayi mu nzila bukhomba ayi bundembama.\nMasya badi na luve lu kusobudila bana bawu phila nzo-mkanda bafwene.\nLUTUMU-MSWA LUMAKUMWADI-KITSAMBWADI\nWoso mutu widi mswa ayi luve mu kukota, mu lutya lwandi feka, mu kimvuka ki\ntsakulu va bundiku bwandi, mosi katomba nhienzi yi biphangula-biphangula ayi\nbutomoso bu luzabu.\nBatu boso badi luve lu kukaku um mamoso bansilanga-dyana matedi bisalu bidyela\ndyawu, bi bundwengi bwawu ayi bisona byawu.\nLUTUMU-MSWA LUMAKUMWADI-KINANA\nWoso mutu widi mswa ayi luve ku sya-dyana ti vadi phila ngyatusulu nza ilenda\ntumisa ayi vangisa miswa ayi maluve ma Ngyamukusu​eyiyi.\nLUTUMU-MSWA LUMAKUMWADI-KIVWA\nWoso mutu widi na zithumu zi-ka-fwene kusadila va meso ma bundiku bwandi, khinu\nkalendi baka-ko bu kukonzukila um bumutu-tungu bwandi.\nThumukunu miswa ayi maluve moso​emama yidi mu mkamba misiku mi luyalu, o\nmin​nata-ntuala buzitu bu batu-i-batu, bunswa ayi buphwanza, ayi buvumi bu bifu-bi-\nmbote, ayi buvumi mu tsi i bu-\"democracia\".\nKanikito kusadila miswa ayi maluve moso​emama mu phila mweka ivyakasana ayi\nmabanza mangudi mandi, o ma kimvuka ki Zitsi Zibundana.\nLUTUMU-MSWA LUMAKUMATATU\nKadi msiku wu NZA-NGYAMUKUSU​eyiyi ulenda vumbulu mu phumbudulu in​natisa\ntsi vo dingumba mu mavanga ma tholomono miswa ayi maluve bene."
        }
    }
}

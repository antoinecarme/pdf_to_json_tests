{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468980,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "NZA-NGYAMUKUSU WU MISWA MI MUTU\n(Dikanhi 217 A (III) / 1948, di 10 di Ngonda Nwela, di kimvuka ki ZITSI ZIBUNDANA)\nTHONONO\nMu kibila ti luzabu lu nswa lu woso mutu, mkwa dikanda di bumutu, luidi mbandu kimpwanza, mbandu budedi ayi mbandu\nndembama va ntoto;\nMu kibila ti bunzimbu ayi lulenzo lu miswa mi bumutu bin​natanga ku phangulu mavanga man​bayuwanga ku tsi-ntima\nbumutu, ayi mu kutala ti ngizulu yi nza yi bumutu bu kakuka mu matuba ayi mu ngwilukulu-zinzambi, ayi bu kakuk​eso\nmu themosono batu ayi mu buya-buphasi, yawu iyamukusu ti ngudi-lutia lu woso mutu;\nMu kibila ti lukaku lu miswa mi bumutu mu ngolo yi butinu bu mikaka nkinza bene luidi, phasi mutu kabika kutisu\nkulanda nzila nganzi yi lubayusu lu mtinu ayi lubayusu lu lubyefomo;\nMu kibila ti msamu-ngudi bene ndatusu ntwala yi bukundi ayi ngwizunu yi zitsi zioso;\nMu kibila ti mu Pfumu-Mkanda, zitsi zioso zi kinvuka ki Zitsi Zibundana zin​yamikis​ eso diana ayi kivuvu kiawu mu\nngudi-minswa mi bumutu, mu bunswa ayi mu buzitu bu bumutu, mu budedi bu kinswa kitedi kuidi babakala ayi kuidi\nbakhieto; Ayi mu kutala ti baboso bakikinini kuvanga madi nkinza ayi kunata-ntwala mu luzingu lwawu kimpwanza ki\nm​nene;\nMu kibila ti Batinu boso bangu kinvuka ki Zitsi Zibundana babundidi-thulu mu ngwakunu ayi M​Yadi kinvuka ki Zitsi\nzi Bundana mu kusadila lukaku ayi thumunu yi miswa ayi yi maluve ma mutu ayi mvandi bumpwanza bungudi bu mutu;\nMu kibila ti ndedokosolo kuidi baboso yi mbadulu yi miswa ayi yi bumpwanza bene bu mutu nkinza yidi, mosi\nmbwakusulu yi dikanu bene yi baka buku bela;\nMTINU-LUKUTUNGUNU Wun​yamikisa NGYAMUKUSU YI MISWA MI MUTU​ emimi, dede lukanu lun​sadulu kuidi zinvila ayi zitsi\nzioso, mosi batu boso ayi binvuka biluyalu bi zitsi zioso, bu ba-mi-tebukila monho, basia-ngolo mu-ku-mi-yiyisa mu\nzinzo-zinkanda, mu-ku-mi-tumina ayi mu-kwe-mi-yonzulanga mu mavanga ma basi tsi-awu ayi mu mavanga ma basi bandi-\nbatu, bakhembo basi kinvuka ki Zitsi Zibundana.\nLUTUMU-MSWA LUTHETI\nBizingi bioso bisiwu ti batu bambutukanga mu kidedi ki buzitu ayi kibumswa. Bizingi-bene, batu, badi diela ayi\ntsi-ntima, bafwene kuzingila mbatzi-na-mbatzi-yandi mu mtima bukhomba.\nLUTUMU-MSWA LUM​MWADI\nBatu boso babeki dilwaku di kutatila miswa ayi maluve ma-mayamukusu mu MTINU-NGYAMUKUSU​ ewiwi, mu kukhambu vengula\nwoso mutu, keti mu matedi phila ndimba mkand​ andi yi nhitu, evo mu matedi bukhieto evo bubala bwandi, evo mu\nmatedi mbembo andi, evo phila nzambi andi, evo mu matedi phila politik​andi, evo phila kingudi kiandi, evo mu\nkibila kinkaka.\nAyi vala-sa-siwu luswasunu ko mu kibila ki tswasunu thadulu politika yi batu mu zitsi, evo mu kibila ki tswasunu\nmswa-nzitumunu yi batu-batu mu zitsi, voti mu kibila ki luswasunu lu mbutukulu evo lu khadulu mutu mu phila-phila\ntsi, yi kimpwanza, evo yin​talu kuidi tsi mka, voti tsi ikoso mu tsi mka.\nLUTUMU-MSWA LUN​TATU\nWoso mutu widi mswa kuzinga, ku-yi-yadila na veka mu kimpwanza ayi kuzinga mu lufiatu.\nLUTUMU-MSWA LUN´YA\nKwisi ko mutu wala siwu mu buvika; Buvika ayi phila mambu moso matedi buvika bikanduku.\nLUTUMU-MSWA LUN​TANU\nKwisi ko mutu wala tulu mu thovokolo evo mu phasi zimakhemi, zi-kun​kitisa bumutu bwandi.\nLUTUMU-MSWA LUN​SAMBANU\nBatu boso badi na mswa u-lenda ku-ba-zitusu mu mambu moso matedi bunhitu-mswa bwawu.\nLUTUMU-MSWA LUTSAMBWADI\nBatu boso badedakana mu mikaka ayi miswa mi luyalu, mu kukhambu swasunu, badi dede mu butanunu va thalu mswa-\nmtinu. Baboso badi dede mu luve lu kutanunu vadi loso luswasunu lumbayisa NZA-NGYAMUKUSU​ eyiyi ayi vadi mavanga\nmoso ma bundima kuidi NGYAMUKUSU​ eyiyi.\nLUTUMU-MSWA LUNANA\nWoso kwa mutu widi na luve lu ku-bwe-tomba kusamba mambu mandi mu zinzo zim​kanu zi-vyakana, dede buntumina buka-\nnkanu yi tsi andi.\nLUTUMU-MSWA LUVWA\nKuisi ko mutu fwene kubwilu, kukangu evo ku-kukusu mu khambu ku kibila ki tungu.",
            "Image": "11c0959c7ac77a4e7c8057364b4b41ee"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "LUTUMU-MSWA LUKUMI\nWoso kwa mutu widi mswa, buka woso yandi mutu, mu kufundusu va m​yalu-nguba mu kitezo kifwana kuidi nzo-m​kanu yi\nsonga , in​zenga mambu mu budede ayi mu bukiedika bu mavanga mandi, na miswa na buloko bwandi.\nLUTUMU-MSWA LUKUMI-KIMUEKA\nWoso mutu um​tatu mu mavanga mambi fwene kutwama bongolo dibungu dimbote, nate mbelo-andi im​monoso mu procesu yi\nm​yalu-nguba, ayi mafwana moso ma butanunu bwandi man​tulu-va-tsi.\nKwisi mutu ko wala komo mu bumbedi mu mambu o ma-zimbukunu evo o ma-khembo sonama dede ti msiku mu thangu yi-ka-\nma-sadila, evo mam​kambu-ba ti ma mbedoso va thalu mswa-luyalu lu tsi-andi voti va thalu mswa-mtinu luyalu lu tsi-\nmvimba. Bo bwawu, kwisi-ko luve lu kukoma mutu mu phasi-mswa ilutidi m​kata ayi yo im​fwene mu thangu yoyawu\nikam​vola mbi.\nLUTUMU-MSWA LUKUMI-KIM​MWADI\nKwisi-ko mutu wala tatusu mu luzingu lwandi luswama, evo mu mambu mandi ma tsi-nzo ayi mu mambu ma bukanda bwandi,\nevo mu mambu ma mikanda myandi min​sweki, enati vasi kibila kitungu-ko. Mu khotolo batu evo luyalu mu mambu ma\nngana man​sweki, woso mutu mswa ayi luve kadi kutanunu kwidi lutumu ayi mswa luyalu.\nLUTUMU-MSWA LUKUMI-KIN​TATU\nWoso mutu widi luve ayi mswa kudyata ayi kutomba nzo mu yoso-kwa tsi.\nWoso mutu widi mswa ayi luve lu kubasika mu tsi-andi um kwenda ku tsi-mka, ayi um ku-bwe-vutuka ku tsi-andi.\nLUTUMU-MSWA LUKUMI-KIN​YA\nWoso mutu m​landukunu kwidi luyalu widi na luve ayi mswa kutinina ayi kutanunu ku tsi-mka.\nVangi mswa-bewowo wisi-ko ngolo voti lutelo mu mavada masiwu ti mbivusu in​nene kwidi lutumu-mswa lun​tangununwanga\nti \"direito comum\", evo mu mavada mambi madi ndambi yi zikhanu zi mayindu ma kinvuka ki Zitsi Zibundana.\nLUTUMU-MSWA LUKUMI-KIN​TANU\nWoso-kwa mutu mswa ayi luve kadi mu kubaka bwisi-tsi bwandi.\nKwisi-ko mutu m​kanduku mu khembo kibila kitungu mu bwisi-tsi bwandi evo mu kubalula bwisi-tsi bwandi mu bwisi-tsi\nbumkaka.\nLUTUMU-MSWA LUKUMI-KIN​SAMBANU\nTona ban​kituka ditoko ayi ndumba banhieka, kimbakala ayi kikhieto mswa ayi luve lwawu badi mu kukwela ayi kuvanga\ndikanda, mu kukambu kanduku mu kibila ki mambu ma-tedi phila ndimba yi mkanda nhitu, evo mu kibila ki mambu matedi\nluswasunu lu bwisi-tsi, evo mu kibila ki matedi luswasunu lu zingwikukulu-mu-zinzambi. Ayi mu dikwela ayi mu\nmbanusunu dikwela, badi miswa dede.\nDikwela disi-ko, enati ba-veka, kikhieto na kimbakala basa di-tya ko.\nDikanda, thonono tsi ayi mvila-mvimba, bwawu, mswa didi mu kukaku kwidi luyalu.\nLUTUMU-MSWA LUKUMI-KITSAMBWADI\nWoso mutu, na veka evo mu mkangu, luve ayi mswa kadi mu kuvwa yandi nzo evo yandi khadi.\nKwisi mutu ko lenda yimunu nzo-andi feka voti khadi-andi veka.\nLUTUMU-MSWA LUKUMI-KINANA\nWoso mutu mswa ayi luve kadi ku kimpwanza ki mayindu, ki tsimtima ayi ki luwiluku; Mswa bewowo umvana luve kwidi\nwoso mutu lu kubaluka mu luwiluku evo mu mayindu, na mu mbonosono luwiluku lwandi ayi mayindu mandi, va nafeka evo\nva mbo-yi-batu, nafeka voti na mbatzi-andi, mu zikhadulu, mu malongi evo mu tsambudulu ayi voti mu phila bipa.\nLUTUMU-MSWA LUKUMI-KIVWA\nWoso mutu midi na luve ayi mswa yi kimpwanza ki baka dyandi dibanza, yandi mbadulu ayi dyandi dituba, ayi bo-\nbwawu, widi na mswa ukhembo bundulu va yilu mabanza mandi evo widi luve lu kutomba madi mkinza mo kayamba ayi\nkatyakisa, mu kukambu ku minkaka evo zindilu, mambu ayi mayindu mandi moso mu yoso kwandi phila mbemo.\nLUTUMU-MSWA LUMAKUMWADI\nWoso mutu widi na luve ayi mswa mu kimpwanza ki lubundunu ayi ki thwadi ayi badi-andi, kivimba ndembama ikinzuku.\nKwisi-ko mutu m​tisu mu ngolo kukota mu kithwadi.\nLUTUMU-MSWA LUMAKUMWADI-KIMWEKA\nWoso mutu widi mswa ayi luve lubyalu lu tsi-andi, mu bunafeka evo mu bumvwala.\nWoso mutu widi na luve ayi mswa wo-wawu widi badi-andi mu kuba m​yadi.",
            "Image": "70f0d86c09cfdd680972a0a9d2452358"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Lutya lu basi-tsi lwawu dibandu di buyadi ayi bupfumu bu tsi; Ayi lutya bene lufwene kumonikinanga mu zivoti\nzikyedika mu tsi ayi zin​swekanga butinu ayi bwisi-tsi.\nLUTUMU-MSWA LUMAKUMWADI-KIM​MWADI\nWoso mutu, bukadi mwisi-tsi, widi mswa ayi luve kusikumu mu \"segurança social\", ayi lenda kutomba mbanusunu-nzala\nyi matedi mu \"económico\", mu \"social\" ayi mu \"cultural\", va mbata lusadusu ayi nguvu yi tsi-andi, yi bukhomba bu\ntsi-andi ayi zitsi zimka, ayi dede luviakusu lu makanhi ma tsi-na-tsi.\nLUTUMU-MSWA LUMAKUMWADI-KIN​TATU\nWoso mutu widi na luve na mswa kusala kisalu, kusola kisalu kyandi mu kimpwanza, mu khikununu bufwanhi bwidi ayi\nkisalu bene ayi mbakulu-andi mu kisalu bene. Woso-kwa mutu widi​eso luve ayi mswa kukaku ku buphumbulu, voti kukaku\nku bukhambu-b-kisalu.\nBatu boso badi mswa ayi luve kubakila mbakulu ifwene ayi in​iedimina ayi kisalu kyawu.\nWoso mutu n​salanga widi mswa kubaka mfutu uyedimina ayi kisalu kyandi, o un´fwana mu ku-i-zingisa naveka ayi mu\nkuzingisa dikanda dyandi, ti baka bubela, ay​eso mu lusadusu lu bukaku lu \"protecção social\".\nWoso-kwa mutu widi na mswa ayi luve kuvanga bimvuka ki thwadi bisadi evo \"sindicatu\", ayi badi-andi. Widi​eso mswa\nkukota mu kimvuka ki \"sindicatu\", phasi kanwanina-luzingu lwandi lu kisadi.\nLUTUMU-MSWA LU MAKUMWADI-KIN​YA\nWoso mutu widi mswa ayi luve lu tsakulu ayi lu phundulu im​nfutu mu thangu ifwene ayi phila kisalu kyandi.\nLUTUMU LUMAKUMWADI-KIN​TANU\nWoso mutu widi mswa ayi luve lu kunata phila luzingu lufwana, phila-mweka, mbakulu-andi iduka thanunu buvimpi,\nbote bwandi bunzingulu. Mbakulu-andi ifwana mbakulu bidya, mbakulu mvwatu, nzo, mbakulu mbukulu kimbevo. Ayi mu\nbuya asyi mu pfwilulu n​nuni evo mkazi, ayi mu bununu, ay​eso mu phasi zi zimbisa bima byandi bioso, mu kukambu ku\nlutya lwandi feka, mutu-ewowo mswa thanunu yi kimvuka ki \"segurança social\" kadi.\nMbutu ayi bwana-tsombi bifwene kusadusu mu phila-mka imbote. Ayi bana bam​butuka mu dikwela ayi bana bam​butuka mu\nnganda luve ayi mswa dede badi va thalu lusadusu lu kimvuka ki \"protecção social\".\nLUTUMU-MSWA LUMAKUMWADI-KIN​SAMBANU\nWoso mutu widi mswa kulonga mkanda. Nzo-mkanda ifwene kuba ipholo, ayi mkutu nzo-mkanda itheti ban​tedilanga ti\n\"ensino elementar\". Nzo-mkanda yi \"ensino elementar\" ikwiku kwidi batu boso yidi. Nzo-mkanda yi \"técnico\" ayi yi\nkwiyila kisalu evo \"profissional\" zifwene kuzibulumu muma moso, kwidi batu boso. Khotolo nzo-mkanda yi lukumu\nifwene kwidi baboso dede makanhi mawu.\nNzo-mkanda ifwene kusongisa ayi kunatisa batu mu nzila bumutu-tungu, ayi mu khwetolo miswa ayi maluve ma kinvuka\nki Zitsi Zibundana, mu kutwadisa batu mu nzila ngwizunu, mu nzila mlenvo ayi mu nzila bukhomba ayi bundembama.\nMasya badi na luve lu kusobudila bana bawu phila nzo-mkanda bafwene.\nLUTUMU-MSWA LUMAKUMWADI-KITSAMBWADI\nWoso mutu widi mswa ayi luve mu kukota, mu lutya lwandi feka, mu kimvuka ki tsakulu va bundiku bwandi, mosi\nkatomba nhienzi yi biphangula-biphangula ayi butomoso bu luzabu.\nBatu boso badi luve lu kukaku um mamoso bansilanga-dyana matedi bisalu bidyela dyawu, bi bundwengi bwawu ayi\nbisona byawu.\nLUTUMU-MSWA LUMAKUMWADI-KINANA\nWoso mutu widi mswa ayi luve ku sya-dyana ti vadi phila ngyatusulu nza ilenda tumisa ayi vangisa miswa ayi maluve\nma Ngyamukusu​eyiyi.\nLUTUMU-MSWA LUMAKUMWADI-KIVWA\nWoso mutu widi na zithumu zi-ka-fwene kusadila va meso ma bundiku bwandi, khinu kalendi baka-ko bu kukonzukila um\nbumutu-tungu bwandi.\nThumukunu miswa ayi maluve moso​emama yidi mu mkamba misiku mi luyalu, o min​nata-ntuala buzitu bu batu-i-batu,\nbunswa ayi buphwanza, ayi buvumi bu bifu-bi-mbote, ayi buvumi mu tsi i bu-\"democracia\".\nKanikito kusadila miswa ayi maluve moso​emama mu phila mweka ivyakasana ayi mabanza mangudi mandi, o ma kimvuka ki\nZitsi Zibundana.\nLUTUMU-MSWA LUMAKUMATATU\nKadi msiku wu NZA-NGYAMUKUSU​eyiyi ulenda vumbulu mu phumbudulu in​natisa tsi vo dingumba mu mavanga ma tholomono\nmiswa ayi maluve bene.",
            "Image": "1d4a3a4e71c87ec00daa90f37d33524d"
        }
    }
}

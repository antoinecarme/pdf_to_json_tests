{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470243,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan. Llapantsik tseynowlla\nkashqaqa tseynowllam der\u00ebchu\u00f1tsikkuna kapamantsik. I tseynow kaptinmi kushi, shumaq, allilla\nkawashun der\u00ebchuntsikkunawan (kikintsikpa kaqwan).\nI der\u00ebchukunata mana wiyakurninpis mana alli nunakunam all\u00e1pa allqotsayarqan wakin nunakunata.\nI tseynow allqotsanqanta musyar llapan patsachow nunakuna llakikur ajayarqan. I yapey mana\ntseynow kananpaqmi munantsik key patsa keynow kananta:\nParleyta munashqaqa yarpanqantsikmannowmi parlashwan llapantsik nunakuna. Kreyinqantsikmannowmi\nimamanpis kreyikurnin kashwan llapantsik nunakuna. Ama ni pipis mantsakutsuntsu ni imapitapis.\nI manam ni pipis pishupukoq kanmantsu.\nAll\u00e1pa mana alli allqotsaq awtoridakuna kaptenqa mana meymanpis tsatakiyta, pwedirninmi\nawtorida wajaq sharkuyanman. I tseynow mana kananpaqmi alli kanman llapan nunakunapa\nder\u00ebchunkuna leykunachow alli qellqashqa kanman, llapantsik reqinapaq.\nImey kutipis mas shumaq kawakiychow llapan nasyonkuna jukninwan jukninwan kay\u00e1nanmi kanan.\nNasyonkuna purwakarkur; kanan Naciones Unidas jutiyoq, eyllukayashqanchow nasyonkunam\nkonstitusyonchow \u00e1ninakuyarqan, keynow nunakunapa der\u00ebchunkuna kananpaq. Llapan imana kaq\nnunapapis der\u00ebchunkuna kanman. Pi nunapis nuna kanqannowmi ima nunatapis kikintanow rikanman. I\nnuna karninmi: Oliqopis, warmipis der\u00ebchunkunachowqa mana meyqanpis jukl\u00e1yatsu kayanman. Llapan\nnasyonkunam \u00e1niyashqa Naciones Unidas yanapeyta, markakunachow key konstitusyonta mana\nqonqarishpa llapan nunakunata reqitsiyanqa shumaq kawakuy\u00e1nanpaq.\nNaciones Unidas eyllukayanqan kaq nasyonkunam yachatsinakuyashqa tsey kamatsiyanqanchow keynow\nrurananpaq. Nasyonkunachowmi llapan nunakunata yachatsikuyanman nunakunapa der\u00ebchunk\u00fanata\nwiyakurnin kayananpaq.\nTsey intutsinakuyanqanchow keynow kananpaq nasyonkunam key der\u00ebchukunata llapan nunakunata\nk\u00e1yitsiyanman.\nI tseynow kaptinmi nasyonkuna purwakayanqanchow (asamblea generalchow) kanan willakay\u00e1mushqa\nLlapan Nunakunapa Der\u00ebchun (Los Derechos Humanos). Key willakay\u00e1munqanchowmi, llapan patsachow\nimana kaq nunakunapapis der\u00ebchunkuna keykan. I mey markachowpis llapan nunakunam kawayanman key\nder\u00ebchukuna keykanqanmannow. I pi nunapis o gobiyernupis key der\u00ebchukunata yawarninmi\nimanowpapis nunakunata yachatsikuyanman \u00e1niy\u00e1nanpaq. I mey nasyonchowpis llapan nunakuna key\nder\u00ebchukunata k\u00e1yiy\u00e1nanpaqmi kikin nasyonninchow i jinantin nasyonkunachowpis tukiy l\u00e1yapa\nwillakuyanman. I Naciones Unidaschow kaq nasyonkunachowpis i tsey nasyonkunapa kallpan kaq\nnasyonkunachowpis tseynow rurayanman.\nArtikulu 1.\nMeyqan nunapis manam pipa sirweqnin nuna kananpaqtsu yurikushqa. I nuna karninmi meyqan nunapis\njuk l\u00e1yatsu kayanman der\u00ebchunkunachowpis. I yarpachakiyta yacharninmi i allita mana allita\nshonqonkunachow m\u00e1kurninmi nunakuna jukninta wiyanakur kayanman.\nArtikulu 2.\nKey niyashqanmunqanchow der\u00ebchukunaqa llapan nunakunapaqmi kanqa imana kaq l\u00e1ya nunakunapaqpis,\nima rikoq nunakunapis, warmikunapaqpis, ollqokunapaqpis, i mana kaq idiyomata parlaq\nnunakunapaqpis, ima relijyonninchow kaq nunakunapaqpis, ima politikuman kreyeq nunakunapaqpis,\nimaman kreyikoq nunakunapaqpis, meylo markayoq nunakunapaqpis, waktsa nunakunapaqpis kapoqyoq\nnunakunapaqpis, i imana kaq yurishqa nunakunapaqpis.\nLlapan nunakunapa der\u00ebchunkunapis meyqan nasyonkunachowpis imanow gobyernu kaptinpis,\nnasyonkuna, ichik nasyonkunata nitirarpis, key der\u00ebchukunataqa niyaman qonqayanmantsu.\nArtikulu 3.\nJuk nunapa der\u00ebchunmi kanman kawananpaq, i mana pipis jarqarishqa purikunanpaq i mana pipis\npeyta allqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan nunatapis sirweqnin kananpaq\nni imanowpa rantikushqa kanmantsu.\nArtikulu 5.",
            "Image": "18642601a9ce60bf6621b0c95154b494"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Manam ni meyqan nunata imeyk\u00e1 ashnutanow rutatarnin, mana ankuparnin maqarnin rurayanmantsu ni\npikunapis.\nArtikulu 6.\nLlapan nunakunapa der\u00ebchunkunam kanman mey markachowpis leykuna kanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman. Meyqan nuna kaptinpis\nllapanpaqmi key leykunaqa. Itsanqa juk awtorida ninqa meyqan nunatapis keynow nishpa: -\nQampaqqa manam der\u00ebchiyki kantsu justisyachow, o keynow nishpa ninqa: - Key nunapaqqa manam\njustisya kanqatsu - nishpa. Tseynow niptinpis llapan nunakunapaqmi key der\u00eb'chunkuna. I tseynow\nnirninqa key deklarasyonchow ninqanta manam wiyakuyantsu.\nArtikulu 8.\nMey nasyonchowpis konstitusyon kaq leykunata o meyqan leykunata niana wiyakurriin juk nuna\nallqotsakunqa nuna mayinta. Tsey allqotsashqa nunaqa tsatakunmanmi alli kaq awtoridaman i tsey\nawtorida manam jaqerinmantsu keynow kananpaq leyninwan.\nArtikulu 9.\nManam ni pi awtoridakuna muneyninta rurarnin juk nunapa mana jutsan keykaptinqa tsey nunata ni\npwestuman ni karselman llawitsiyanmantsu ni kuyey markanpita qarqoyanmantsu.\nArtikulu 10.\nLlapan nunakunapa der\u00ebchunkunam kanman tsatashqa kayanqanta alli kaq jweschow llapan nunakunapa\nnowpanchow altsananpaq. I juk nuna jutsayoqta tarirqa mana alli rurashqanpita !eykuna\nkanqanmannowmi qochiyanman der\u00ebchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq. Nunakunapa nowpanchow,\njustisyata jwes rurashqanchowmi, tsey nunapa der\u00ebchun kanman juk washaqnin peypaq\nparlakunanpaq.\nJuk nuna imatapis ruranqa; i tseynow ruranqata manana rurananpaqqa juk mushoq ley kikinpa\nnasyonninchow o llapan patsachow karinqa. Tsey nunaqa rurashqanpita manam jutsayoqtsu kanman.\nPi nunapis imata ruranqanchow mana alli kashqanta, ni pi musyarqantsu, manam jutsatsu kanman,\nni nasyonninchow ni llapan patsachow; manam juk jutsapaq kantsu ishkey laya justisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman (familyanman), ni pi\nnuna manam jaka kanmantsu, ni qellqakuyanqanta paqilapa leyikunmantsu, ni wayinman mana alli\nrurakoq yeykunmantsu. I ulikurkurnenqa nunakunapa jananchow nunapa wasan manam rimanmantsu.\nTseynow mana alli nunakunapaq llapan nasyonkunachowmi leykuna kanmi.\nArtikulu 13.\nMey nasyonchow keykarninmi meyqan nunapapis der\u00ebchun kanman munanqanpa purikunanpaq, munanqan\nmarkachow t\u00e1kunanpaq.\nMey nasyonpita o kikinpa nasyonninpita yarqushqa karninpis, meyqan nunapa der\u00ebchunmi kanman\nnasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna der\u00eb'chunchowmi ashinman, meyqan\nnasyonchowpis t\u00e1kunanpaq.\nLluta jutsakuna ruraq, Naciones Unidaskuna nishqanta mana ruraqkunaqa, manam key der\u00ebchuyoqtsu\nkayan.\nArtikulu 15.\nMeyqan nunapapis der\u00ebchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi nunapis munarqa\neywukunmanmi juk nasyonkunachow t\u00e4raq.\nArtikulu 16.",
            "Image": "bb0e3e6adb17a5fa6738bc3c2a0d0c65"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Meyqan laya, mey nasyon, meyqan relijyonchow karninpis oliqopis, warmipis, llapan nunakuna\nmallwayarqa der\u00ebchunkunam kanman kasakurnin yarwar mayinkuna kay\u00e4punanpaq. Warmipaqpis,\nollqopaqpis tseynowllam der\u00ebchunkuna kanman kasakuy\u00e4nanpaq. I kasadu keyk\u00e4yanqanchow\nrakikayaptinpis der\u00ebchunkunam keykanman.\nIshkankuna warmi oliqo munanakurninmi kasakuyanman. Manam ni pipis pushanmantsu mana\nmunanqanwan kasakunanpaq.\nYarwar mayikunawanmi qal]ayan markakuna nasyonkunam rikap\u00e4yanman i yanap\u00e4yanman alli\nkaway\u00e4nanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.\nMana pitapis qochiyanmantsu kapoqninta.\nArtikulu 18.\nLlapan nunapam der\u00ebchum kan, munanqannow yarpachakunanpaq, i rurananpaq, relijyonnin akrananpaq\no jukta ashinanpaq; tseynow kashqanchow der\u00ebchunchowmi ninman japallan kashqanchow o nunakunapa\nnowpanchow.\nArtikulu 19.\nLlapan nunam der\u00ebchunchow munanqanta ninanpaq o ruranapaq; tseypaqreykur nuna pipis\npi\u00f1apanmantsu ni qatikachanmantsu. Kikin rurashqantaqa shuntukiywanpis munarqa musyatsikunmanmi\nkikinpa nasyonninchow o juk nasyonkunachowpis.\nArtikulu 20.\nMeyqan nunakunapapis der\u00ebchunmi kanman imapaq eyllukay\u00e4nanpaq i ima purwakayanqanchow\nshuntukay\u00e4nanpaq. I tsey purwakayanqanqa kanman manam pitapis pi\u00f1ap\u00e4yananpaq.\nManam munaqtaqa, manam pipis purwakan kanman qayanmantsu.\nArtikulu 21.\nLlapan nunapam der\u00ebchun kanman nasyonninchow kamatsinanpaq; kikin o marka mayinta akrarkur\nkamatsikoq pushananpaq.\nMeyqan nunakunapis der\u00ebchun kanman, nasyonkunapa ofisinanchow uryay\u00e4nanpaq.\nPipis awtoridaman chan marka mayinkuna munaptinmi; key muneyninkunata rurayanman\npatsatsikoqkunapa watan ushk\u00e4riptin alli kaq marka mayinkunata akrar. Key akrakiykanman mana\npipis rikareyk\u00e4mashqam.\nArtikulu 22.\nLlapan nunakuna key patsachow kawarnin kayaptinmi der\u00ebchun kanman seguru sosyalninkuna\nkananpaq. I tseynow kananpaqmi mas kapoqyoq nasyonkuna yanap\u00e4yanman waktsa nasyonkunata;\npeykunanman rurayanman kanqanmannow. I tseynow gobiyernu ruraptinmi llapan nunakuna imeypis\nshumaq alli kawayanman, i munayanqanmannowmi winakuyanman.\nArtikulu 23.\nLlapan nunakunapa der\u00ebchunmi kanman uryayoq kay\u00e4nanpaq. I munanqan uryeytam akrayanman. I\nuryayanqanchow mana rureyta yacharqa o qeshyamarqa manam ruranmantsu. I llapan nasyonchowmi\nleykuna kanman mana uryayoq nunakunata yanap\u00e4yananpaq.\nTseynowlla uryeychow keyk\u00e4yaptenqa tseynowllam ushkan kanman meyqan nunakunapapis.\nLlapan uryakoq munatam ushkan qoyanman mana suwapashpa yawar mayikunawan alli kawananpaq; mana\ntseynow kaptenqa kamatsiyoqkunam leykunata qorqoyanman yanapakuy\u00e4nanpaq.\nLlapan nunapam der\u00ebchun kan purwakarkur sindikatu nishqanta ruraya'nanpaq; keyta rurayanman\nwallkinakushqa kay\u00e4nanpaq.\nArtikuiu 24.\nLlapan nunapam der\u00ebchum kanman uryarirqa jamakurinanpaq; uryeykunaqa manam junareqnowtsu\nkanman; kamatsikoqkuna leychowmi keyta qeliqayanman. Jamakiynin ch\u00e4muptinqa llapan uryakoqmi\njamakuyanman mana ushkanta oqrashpa.\nArtikulu 25.",
            "Image": "3d616abed0023104592d4c0aa10671f1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Meyqan nunapapis ushk\u00e4ninmi atskam kanman alli kawakiychow kikin, warmin, i tsurinkuna\nkaway\u00e4nanpaq. I ushkanmi tinkunman mikiyninkunapaqpis, ratashninkunapaqpis, wayinpaqpis,\nqeshyarninqa jampikuy\u00e4nanpaqwan i est\u00e4duta p\u00e4gananpaq llapan marka mayinkunapaq ruranqanta. I\nuryey mana kaptenqa, o qeshyakiykaptenqa, o soqru tikrakuriptenqa, o paju kaptenqa, o\nowkisyaptenqa, o imanowpapis mana uryeyta pwediptenqa, meyqan nunapapis der\u00ebchunmi kanman\nseguru sosyalnin tsarananpaq.\nWawayoq paju warmikunapaq i waktsa wamrakunapaq nasyonkunachow leyninkuna kanman\nmunayanqanmannow yanapay\u00e4nanpaq. Key ley llapan tsurikunapaqmi der\u00ebchunkunata ratatsin.\nArtikulu 26.\nMeyqan nunakunapapis der\u00ebchunmi kanman yachakuy\u00e4nanpaq. I yachakiy mana rantiyoqmi kanman\nprimariyata ushanqanyaq. I llapan wamrakuna primariyachow yachakuy\u00e4nanman. Keynow\nyachakiychowqa nunakuna der\u00ebchunchowmi kanman ima profesyontapis akrananpaq.\nYachakuyaqa kanman llapan nunakuna winay\u00e4nanpaq; nuna mayinkunawan mana pi\u00f1ap\u00e4nakur,\nwallkinakur kaway\u00e4nanpaq; manam chikinakushpa, mana jorqap\u00e4nakushpa, kuyan\u00e4kur nuna purapis,\nnasyon purapis; ima l\u00e4ya nunakunapis, imanow relijyon kaqpis, Naciones Unidasta yanap\u00e4kur alli\nkawakunapaq.\nTeytakunapa der\u00ebchunmi kanman tsurinkunapaq yachatsikiyninta akrananpaq.\nArtikulu 27.\nPi nunapis der\u00ebchunchowmi kanman qotsukur, qatswakur, shumaq qotsukuwanta wiyakiyta, markanpa\nkaweynin qellqeyta, i marka mayinkuna ruranqanta meyqanpis tsari nmanmi kushikurinanpaq,\nyarpachakunanpaq.\nManam pipis der\u00ebchuyoqtsu juk rurashqanta noqam rurarq\u00e4 ninanpaq; keynow mana kanapaq imatapis\nruraqkuna wil lakuyanmanmi kamatsikoqkunaman.\nArtikulu 28.\nLlapan nunakuna der\u00ebchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, t\u00e4ran winanpis marka\nmayikunawan. Tseynow kawarnin alli nuna keyta yachakun.\nKey deklarasyonchow der\u00ebchukuna nishqanmannow kaweykarninmi llapan nunakuna wiyachakuyanman\nnasyonchow leykuna kashqanta. I wakin nunakunapa der\u00ebchunkunata mana jalupashpa, shumaq\nkakushwan nunakuna kaway\u00e4nanpaqmi, mana pi\u00f1ap\u00e4nakur pipaqpis mana allim munarislipa, tseynow\nnunakuna kawakunapaqmi tsey leykunata gobiyernu rurashqa.\nKey der\u00ebchukunata i muneykunata manam pipis rurayanmantsu mana Naciones Unidas munanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan l\u00e4ya nunakunapis ni\nmeyqan nunapis, nuna rnayinkunapa der\u00ebchunkunata micharnin kay\u00e4nanpaq.",
            "Image": "972aead9874172fdf7b085bffcf8995b"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470260,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan.\nLlapantsik tseynowlla kashqaqa tseynowllam derëchuñtsikkuna kapamantsik.\nI tseynow kaptinmi kushi, shumaq, allilla kawashun derëchuntsikkunawan\n(kikintsikpa kaqwan).\nI derëchukunata mana wiyakurninpis mana alli nunakunam allápa\nallqotsayarqan wakin nunakunata. I tseynow allqotsanqanta musyar llapan\npatsachow nunakuna llakikur ajayarqan. I yapey mana tseynow kananpaqmi\nmunantsik key patsa keynow kananta:\nParleyta munashqaqa yarpanqantsikmannowmi parlashwan llapantsik\nnunakuna. Kreyinqantsikmannowmi imamanpis kreyikurnin kashwan llapantsik\nnunakuna. Ama ni pipis mantsakutsuntsu ni imapitapis. I manam ni pipis\npishupukoq kanmantsu.\nAllápa mana alli allqotsaq awtoridakuna kaptenqa mana meymanpis\ntsatakiyta, pwedirninmi awtorida wajaq sharkuyanman. I tseynow mana\nkananpaqmi alli kanman llapan nunakunapa derëchunkuna leykunachow alli\nqellqashqa kanman, llapantsik reqinapaq.\nImey kutipis mas shumaq kawakiychow llapan nasyonkuna jukninwan\njukninwan kayánanmi kanan.\nNasyonkuna purwakarkur; kanan Naciones Unidas jutiyoq,\neyllukayashqanchow nasyonkunam konstitusyonchow áninakuyarqan, keynow\nnunakunapa derëchunkuna kananpaq. Llapan imana kaq nunapapis\nderëchunkuna kanman. Pi nunapis nuna kanqannowmi ima nunatapis\nkikintanow rikanman. I nuna karninmi: Oliqopis, warmipis\nderëchunkunachowqa mana meyqanpis jukláyatsu kayanman. Llapan\nnasyonkunam ániyashqa Naciones Unidas yanapeyta, markakunachow key\nkonstitusyonta mana qonqarishpa llapan nunakunata reqitsiyanqa shumaq\nkawakuyánanpaq.\nNaciones Unidas eyllukayanqan kaq nasyonkunam yachatsinakuyashqa tsey\nkamatsiyanqanchow keynow rurananpaq. Nasyonkunachowmi llapan nunakunata\nyachatsikuyanman nunakunapa derëchunkúnata wiyakurnin kayananpaq.\nTsey intutsinakuyanqanchow keynow kananpaq nasyonkunam key derëchukunata\nllapan nunakunata káyitsiyanman.\nI tseynow kaptinmi nasyonkuna purwakayanqanchow (asamblea generalchow)\nkanan willakayámushqa Llapan Nunakunapa Derëchun (Los Derechos Humanos).\nKey willakayámunqanchowmi, llapan patsachow imana kaq nunakunapapis\nderëchunkuna keykan. I mey markachowpis llapan nunakunam kawayanman key\nderëchukuna keykanqanmannow. I pi nunapis o gobiyernupis key\nderëchukunata yawarninmi imanowpapis nunakunata yachatsikuyanman\nániyánanpaq. I mey nasyonchowpis llapan nunakuna key derëchukunata\nkáyiyánanpaqmi kikin nasyonninchow i jinantin nasyonkunachowpis tukiy\nláyapa willakuyanman. I Naciones Unidaschow kaq nasyonkunachowpis i tsey\nnasyonkunapa kallpan kaq nasyonkunachowpis tseynow rurayanman.",
            "Image": "acbe997f6cd9901c8e4f8cb12ef7af9b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artikulu 1.\nMeyqan nunapis manam pipa sirweqnin nuna kananpaqtsu yurikushqa. I nuna\nkarninmi meyqan nunapis juk láyatsu kayanman derëchunkunachowpis. I\nyarpachakiyta yacharninmi i allita mana allita shonqonkunachow\nmákurninmi nunakuna jukninta wiyanakur kayanman.\nArtikulu 2.\nKey niyashqanmunqanchow derëchukunaqa llapan nunakunapaqmi kanqa imana\nkaq láya nunakunapaqpis, ima rikoq nunakunapis, warmikunapaqpis,\nollqokunapaqpis, i mana kaq idiyomata parlaq nunakunapaqpis, ima\nrelijyonninchow kaq nunakunapaqpis, ima politikuman kreyeq\nnunakunapaqpis, imaman kreyikoq nunakunapaqpis, meylo markayoq\nnunakunapaqpis, waktsa nunakunapaqpis kapoqyoq nunakunapaqpis, i imana\nkaq yurishqa nunakunapaqpis.\nLlapan nunakunapa derëchunkunapis meyqan nasyonkunachowpis imanow\ngobyernu kaptinpis, nasyonkuna, ichik nasyonkunata nitirarpis, key\nderëchukunataqa niyaman qonqayanmantsu.\nArtikulu 3.\nJuk nunapa derëchunmi kanman kawananpaq, i mana pipis jarqarishqa\npurikunanpaq i mana pipis peyta allqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan\nnunatapis sirweqnin kananpaq ni imanowpa rantikushqa kanmantsu.\nArtikulu 5.\nManam ni meyqan nunata imeyká ashnutanow rutatarnin, mana ankuparnin\nmaqarnin rurayanmantsu ni pikunapis.\nArtikulu 6.\nLlapan nunakunapa derëchunkunam kanman mey markachowpis leykuna\nkanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman.\nMeyqan nuna kaptinpis llapanpaqmi key leykunaqa. Itsanqa juk awtorida\nninqa meyqan nunatapis keynow nishpa: - Qampaqqa manam derëchiyki kantsu\njustisyachow, o keynow nishpa ninqa: - Key nunapaqqa manam justisya\nkanqatsu - nishpa. Tseynow niptinpis llapan nunakunapaqmi key\nderë'chunkuna. I tseynow nirninqa key deklarasyonchow ninqanta manam\nwiyakuyantsu.\nArtikulu 8.\nMey nasyonchowpis konstitusyon kaq leykunata o meyqan leykunata niana\nwiyakurriin juk nuna allqotsakunqa nuna mayinta. Tsey allqotsashqa\nnunaqa tsatakunmanmi alli kaq awtoridaman i tsey awtorida manam",
            "Image": "e40b8b31f535aa8dc678e31d6b637a6c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "jaqerinmantsu keynow kananpaq leyninwan.\nArtikulu 9.\nManam ni pi awtoridakuna muneyninta rurarnin juk nunapa mana jutsan\nkeykaptinqa tsey nunata ni pwestuman ni karselman llawitsiyanmantsu ni\nkuyey markanpita qarqoyanmantsu.\nArtikulu 10.\nLlapan nunakunapa derëchunkunam kanman tsatashqa kayanqanta alli kaq\njweschow llapan nunakunapa nowpanchow altsananpaq. I juk nuna jutsayoqta\ntarirqa mana alli rurashqanpita !eykuna kanqanmannowmi qochiyanman\nderëchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq.\nNunakunapa nowpanchow, justisyata jwes rurashqanchowmi, tsey nunapa\nderëchun kanman juk washaqnin peypaq parlakunanpaq.\nJuk nuna imatapis ruranqa; i tseynow ruranqata manana rurananpaqqa juk\nmushoq ley kikinpa nasyonninchow o llapan patsachow karinqa. Tsey nunaqa\nrurashqanpita manam jutsayoqtsu kanman. Pi nunapis imata ruranqanchow\nmana alli kashqanta, ni pi musyarqantsu, manam jutsatsu kanman, ni\nnasyonninchow ni llapan patsachow; manam juk jutsapaq kantsu ishkey laya\njustisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman\n(familyanman), ni pi nuna manam jaka kanmantsu, ni qellqakuyanqanta\npaqilapa leyikunmantsu, ni wayinman mana alli rurakoq yeykunmantsu. I\nulikurkurnenqa nunakunapa jananchow nunapa wasan manam rimanmantsu.\nTseynow mana alli nunakunapaq llapan nasyonkunachowmi leykuna kanmi.\nArtikulu 13.\nMey nasyonchow keykarninmi meyqan nunapapis derëchun kanman munanqanpa\npurikunanpaq, munanqan markachow tákunanpaq.\nMey nasyonpita o kikinpa nasyonninpita yarqushqa karninpis, meyqan\nnunapa derëchunmi kanman nasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna derë'chunchowmi\nashinman, meyqan nasyonchowpis tákunanpaq.\nLluta jutsakuna ruraq, Naciones Unidaskuna nishqanta mana ruraqkunaqa,\nmanam key derëchuyoqtsu kayan.\nArtikulu 15.\nMeyqan nunapapis derëchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi",
            "Image": "f6c285204cb564b3dc3bca95cff5adc1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nunapis munarqa eywukunmanmi juk nasyonkunachow täraq.\nArtikulu 16.\nMeyqan laya, mey nasyon, meyqan relijyonchow karninpis oliqopis,\nwarmipis, llapan nunakuna mallwayarqa derëchunkunam kanman kasakurnin\nyarwar mayinkuna kayäpunanpaq. Warmipaqpis, ollqopaqpis tseynowllam\nderëchunkuna kanman kasakuyänanpaq. I kasadu keykäyanqanchow\nrakikayaptinpis derëchunkunam keykanman.\nIshkankuna warmi oliqo munanakurninmi kasakuyanman. Manam ni pipis\npushanmantsu mana munanqanwan kasakunanpaq.\nYarwar mayikunawanmi qal]ayan markakuna nasyonkunam rikapäyanman i\nyanapäyanman alli kawayänanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.\nMana pitapis qochiyanmantsu kapoqninta.\nArtikulu 18.\nLlapan nunapam derëchum kan, munanqannow yarpachakunanpaq, i rurananpaq,\nrelijyonnin akrananpaq o jukta ashinanpaq; tseynow kashqanchow\nderëchunchowmi ninman japallan kashqanchow o nunakunapa nowpanchow.\nArtikulu 19.\nLlapan nunam derëchunchow munanqanta ninanpaq o ruranapaq; tseypaqreykur\nnuna pipis piñapanmantsu ni qatikachanmantsu. Kikin rurashqantaqa\nshuntukiywanpis munarqa musyatsikunmanmi kikinpa nasyonninchow o juk\nnasyonkunachowpis.\nArtikulu 20.\nMeyqan nunakunapapis derëchunmi kanman imapaq eyllukayänanpaq i ima\npurwakayanqanchow shuntukayänanpaq. I tsey purwakayanqanqa kanman manam\npitapis piñapäyananpaq.\nManam munaqtaqa, manam pipis purwakan kanman qayanmantsu.\nArtikulu 21.\nLlapan nunapam derëchun kanman nasyonninchow kamatsinanpaq; kikin o\nmarka mayinta akrarkur kamatsikoq pushananpaq.\nMeyqan nunakunapis derëchun kanman, nasyonkunapa ofisinanchow\nuryayänanpaq.\nPipis awtoridaman chan marka mayinkuna munaptinmi; key muneyninkunata\nrurayanman patsatsikoqkunapa watan ushkäriptin alli kaq marka\nmayinkunata akrar. Key akrakiykanman mana pipis rikareykämashqam.\nArtikulu 22.",
            "Image": "9b28552cf0ba444fad25de2b6716c54f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Llapan nunakuna key patsachow kawarnin kayaptinmi derëchun kanman seguru\nsosyalninkuna kananpaq. I tseynow kananpaqmi mas kapoqyoq nasyonkuna\nyanapäyanman waktsa nasyonkunata; peykunanman rurayanman kanqanmannow. I\ntseynow gobiyernu ruraptinmi llapan nunakuna imeypis shumaq alli\nkawayanman, i munayanqanmannowmi winakuyanman.\nArtikulu 23.\nLlapan nunakunapa derëchunmi kanman uryayoq kayänanpaq. I munanqan\nuryeytam akrayanman. I uryayanqanchow mana rureyta yacharqa o\nqeshyamarqa manam ruranmantsu. I llapan nasyonchowmi leykuna kanman mana\nuryayoq nunakunata yanapäyananpaq.\nTseynowlla uryeychow keykäyaptenqa tseynowllam ushkan kanman meyqan\nnunakunapapis.\nLlapan uryakoq munatam ushkan qoyanman mana suwapashpa yawar mayikunawan\nalli kawananpaq; mana tseynow kaptenqa kamatsiyoqkunam leykunata\nqorqoyanman yanapakuyänanpaq.\nLlapan nunapam derëchun kan purwakarkur sindikatu nishqanta\nruraya'nanpaq; keyta rurayanman wallkinakushqa kayänanpaq.\nArtikuiu 24.\nLlapan nunapam derëchum kanman uryarirqa jamakurinanpaq; uryeykunaqa\nmanam junareqnowtsu kanman; kamatsikoqkuna leychowmi keyta qeliqayanman.\nJamakiynin chämuptinqa llapan uryakoqmi jamakuyanman mana ushkanta\noqrashpa.\nArtikulu 25.\nMeyqan nunapapis ushkäninmi atskam kanman alli kawakiychow kikin,\nwarmin, i tsurinkuna kawayänanpaq. I ushkanmi tinkunman\nmikiyninkunapaqpis, ratashninkunapaqpis, wayinpaqpis, qeshyarninqa\njampikuyänanpaqwan i estäduta pägananpaq llapan marka mayinkunapaq\nruranqanta. I uryey mana kaptenqa, o qeshyakiykaptenqa, o soqru\ntikrakuriptenqa, o paju kaptenqa, o owkisyaptenqa, o imanowpapis mana\nuryeyta pwediptenqa, meyqan nunapapis derëchunmi kanman seguru sosyalnin\ntsarananpaq.\nWawayoq paju warmikunapaq i waktsa wamrakunapaq nasyonkunachow\nleyninkuna kanman munayanqanmannow yanapayänanpaq. Key ley llapan\ntsurikunapaqmi derëchunkunata ratatsin.\nArtikulu 26.\nMeyqan nunakunapapis derëchunmi kanman yachakuyänanpaq. I yachakiy mana\nrantiyoqmi kanman primariyata ushanqanyaq. I llapan wamrakuna\nprimariyachow yachakuyänanman. Keynow yachakiychowqa nunakuna\nderëchunchowmi kanman ima profesyontapis akrananpaq.\nYachakuyaqa kanman llapan nunakuna winayänanpaq; nuna mayinkunawan mana\npiñapänakur, wallkinakur kawayänanpaq; manam chikinakushpa, mana\njorqapänakushpa, kuyanäkur nuna purapis, nasyon purapis; ima läya\nnunakunapis, imanow relijyon kaqpis, Naciones Unidasta yanapäkur alli",
            "Image": "3be10b27e73520ac7c7f76cf6b030093"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kawakunapaq.\nTeytakunapa derëchunmi kanman tsurinkunapaq yachatsikiyninta akrananpaq.\nArtikulu 27.\nPi nunapis derëchunchowmi kanman qotsukur, qatswakur, shumaq\nqotsukuwanta wiyakiyta, markanpa kaweynin qellqeyta, i marka mayinkuna\nruranqanta meyqanpis tsari nmanmi kushikurinanpaq, yarpachakunanpaq.\nManam pipis derëchuyoqtsu juk rurashqanta noqam rurarqä ninanpaq; keynow\nmana kanapaq imatapis ruraqkuna wil lakuyanmanmi kamatsikoqkunaman.\nArtikulu 28.\nLlapan nunakuna derëchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, täran\nwinanpis marka mayikunawan. Tseynow kawarnin alli nuna keyta yachakun.\nKey deklarasyonchow derëchukuna nishqanmannow kaweykarninmi llapan\nnunakuna wiyachakuyanman nasyonchow leykuna kashqanta. I wakin\nnunakunapa derëchunkunata mana jalupashpa, shumaq kakushwan nunakuna\nkawayänanpaqmi, mana piñapänakur pipaqpis mana allim munarislipa,\ntseynow nunakuna kawakunapaqmi tsey leykunata gobiyernu rurashqa.\nKey derëchukunata i muneykunata manam pipis rurayanmantsu mana Naciones\nUnidas munanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan\nläya nunakunapis ni meyqan nunapis, nuna rnayinkunapa derëchunkunata\nmicharnin kayänanpaq.",
            "Image": "4760ec761895bb2cc789a296c95b6dd4"
        }
    }
}

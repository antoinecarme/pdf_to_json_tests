{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470180,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan. Llapantsik tseynowlla kashqaqa tseynowllam der\u00ebchu\u00f1tsikkuna\nkapamantsik. I tseynow kaptinmi kushi, shumaq, allilla kawashun der\u00ebchuntsikkunawan (kikintsikpa kaqwan).\nI der\u00ebchukunata mana wiyakurninpis mana alli nunakunam all\u00e1pa allqotsayarqan wakin nunakunata. I tseynow allqotsanqanta musyar llapan\npatsachow nunakuna llakikur ajayarqan. I yapey mana tseynow kananpaqmi munantsik key patsa keynow kananta:\nParleyta munashqaqa yarpanqantsikmannowmi parlashwan llapantsik nunakuna. Kreyinqantsikmannowmi imamanpis kreyikurnin kashwan\nllapantsik nunakuna. Ama ni pipis mantsakutsuntsu ni imapitapis. I manam ni pipis pishupukoq kanmantsu.\nAll\u00e1pa mana alli allqotsaq awtoridakuna kaptenqa mana meymanpis tsatakiyta, pwedirninmi awtorida wajaq sharkuyanman. I tseynow mana\nkananpaqmi alli kanman llapan nunakunapa der\u00ebchunkuna leykunachow alli qellqashqa kanman, llapantsik reqinapaq.\nImey kutipis mas shumaq kawakiychow llapan nasyonkuna jukninwan jukninwan kay\u00e1nanmi kanan.\nNasyonkuna purwakarkur; kanan Naciones Unidas jutiyoq, eyllukayashqanchow nasyonkunam konstitusyonchow \u00e1ninakuyarqan, keynow\nnunakunapa der\u00ebchunkuna kananpaq. Llapan imana kaq nunapapis der\u00ebchunkuna kanman. Pi nunapis nuna kanqannowmi ima nunatapis\nkikintanow rikanman. I nuna karninmi: Oliqopis, warmipis der\u00ebchunkunachowqa mana meyqanpis jukl\u00e1yatsu kayanman. Llapan nasyonkunam\n\u00e1niyashqa Naciones Unidas yanapeyta, markakunachow key konstitusyonta mana qonqarishpa llapan nunakunata reqitsiyanqa shumaq\nkawakuy\u00e1nanpaq.\nNaciones Unidas eyllukayanqan kaq nasyonkunam yachatsinakuyashqa tsey kamatsiyanqanchow keynow rurananpaq. Nasyonkunachowmi\nllapan nunakunata yachatsikuyanman nunakunapa der\u00ebchunk\u00fanata wiyakurnin kayananpaq.\nTsey intutsinakuyanqanchow keynow kananpaq nasyonkunam key der\u00ebchukunata llapan nunakunata k\u00e1yitsiyanman.\nI tseynow kaptinmi nasyonkuna purwakayanqanchow (asamblea generalchow) kanan willakay\u00e1mushqa Llapan Nunakunapa Der\u00ebchun (Los\nDerechos Humanos). Key willakay\u00e1munqanchowmi, llapan patsachow imana kaq nunakunapapis der\u00ebchunkuna keykan. I mey markachowpis\nllapan nunakunam kawayanman key der\u00ebchukuna keykanqanmannow. I pi nunapis o gobiyernupis key der\u00ebchukunata yawarninmi\nimanowpapis nunakunata yachatsikuyanman \u00e1niy\u00e1nanpaq. I mey nasyonchowpis llapan nunakuna key der\u00ebchukunata k\u00e1yiy\u00e1nanpaqmi kikin\nnasyonninchow i jinantin nasyonkunachowpis tukiy l\u00e1yapa willakuyanman. I Naciones Unidaschow kaq nasyonkunachowpis i tsey\nnasyonkunapa kallpan kaq nasyonkunachowpis tseynow rurayanman.\nArtikulu 1.\nMeyqan nunapis manam pipa sirweqnin nuna kananpaqtsu yurikushqa. I nuna karninmi meyqan nunapis juk l\u00e1yatsu kayanman",
            "Image": "de6fa25777b71f980e629bf0f4d7cbaf"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "der\u00ebchunkunachowpis. I yarpachakiyta yacharninmi i allita mana allita shonqonkunachow m\u00e1kurninmi nunakuna jukninta wiyanakur\nkayanman.\nArtikulu 2.\nKey niyashqanmunqanchow der\u00ebchukunaqa llapan nunakunapaqmi kanqa imana kaq l\u00e1ya nunakunapaqpis, ima rikoq nunakunapis,\nwarmikunapaqpis, ollqokunapaqpis, i mana kaq idiyomata parlaq nunakunapaqpis, ima relijyonninchow kaq nunakunapaqpis, ima politikuman\nkreyeq nunakunapaqpis, imaman kreyikoq nunakunapaqpis, meylo markayoq nunakunapaqpis, waktsa nunakunapaqpis kapoqyoq\nnunakunapaqpis, i imana kaq yurishqa nunakunapaqpis.\nLlapan nunakunapa der\u00ebchunkunapis meyqan nasyonkunachowpis imanow gobyernu kaptinpis, nasyonkuna, ichik nasyonkunata nitirarpis, key\nder\u00ebchukunataqa niyaman qonqayanmantsu.\nArtikulu 3.\nJuk nunapa der\u00ebchunmi kanman kawananpaq, i mana pipis jarqarishqa purikunanpaq i mana pipis peyta allqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan nunatapis sirweqnin kananpaq ni imanowpa rantikushqa kanmantsu.\nArtikulu 5.\nManam ni meyqan nunata imeyk\u00e1 ashnutanow rutatarnin, mana ankuparnin maqarnin rurayanmantsu ni pikunapis.\nArtikulu 6.\nLlapan nunakunapa der\u00ebchunkunam kanman mey markachowpis leykuna kanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman. Meyqan nuna kaptinpis llapanpaqmi key leykunaqa. Itsanqa juk\nawtorida ninqa meyqan nunatapis keynow nishpa: - Qampaqqa manam der\u00ebchiyki kantsu justisyachow, o keynow nishpa ninqa: - Key\nnunapaqqa manam justisya kanqatsu - nishpa. Tseynow niptinpis llapan nunakunapaqmi key der\u00eb'chunkuna. I tseynow nirninqa key\ndeklarasyonchow ninqanta manam wiyakuyantsu.\nArtikulu 8.\nMey nasyonchowpis konstitusyon kaq leykunata o meyqan leykunata niana wiyakurriin juk nuna allqotsakunqa nuna mayinta. Tsey\nallqotsashqa nunaqa tsatakunmanmi alli kaq awtoridaman i tsey awtorida manam jaqerinmantsu keynow kananpaq leyninwan.\nArtikulu 9.",
            "Image": "00b917a8510623865654809e1db6a0d4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Manam ni pi awtoridakuna muneyninta rurarnin juk nunapa mana jutsan keykaptinqa tsey nunata ni pwestuman ni karselman\nllawitsiyanmantsu ni kuyey markanpita qarqoyanmantsu.\nArtikulu 10.\nLlapan nunakunapa der\u00ebchunkunam kanman tsatashqa kayanqanta alli kaq jweschow llapan nunakunapa nowpanchow altsananpaq. I juk nuna\njutsayoqta tarirqa mana alli rurashqanpita !eykuna kanqanmannowmi qochiyanman der\u00ebchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq. Nunakunapa nowpanchow, justisyata jwes rurashqanchowmi, tsey\nnunapa der\u00ebchun kanman juk washaqnin peypaq parlakunanpaq.\nJuk nuna imatapis ruranqa; i tseynow ruranqata manana rurananpaqqa juk mushoq ley kikinpa nasyonninchow o llapan patsachow karinqa.\nTsey nunaqa rurashqanpita manam jutsayoqtsu kanman. Pi nunapis imata ruranqanchow mana alli kashqanta, ni pi musyarqantsu, manam\njutsatsu kanman, ni nasyonninchow ni llapan patsachow; manam juk jutsapaq kantsu ishkey laya justisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman (familyanman), ni pi nuna manam jaka kanmantsu, ni\nqellqakuyanqanta paqilapa leyikunmantsu, ni wayinman mana alli rurakoq yeykunmantsu. I ulikurkurnenqa nunakunapa jananchow nunapa\nwasan manam rimanmantsu. Tseynow mana alli nunakunapaq llapan nasyonkunachowmi leykuna kanmi.\nArtikulu 13.\nMey nasyonchow keykarninmi meyqan nunapapis der\u00ebchun kanman munanqanpa purikunanpaq, munanqan markachow t\u00e1kunanpaq.\nMey nasyonpita o kikinpa nasyonninpita yarqushqa karninpis, meyqan nunapa der\u00ebchunmi kanman nasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna der\u00eb'chunchowmi ashinman, meyqan nasyonchowpis t\u00e1kunanpaq.\nLluta jutsakuna ruraq, Naciones Unidaskuna nishqanta mana ruraqkunaqa, manam key der\u00ebchuyoqtsu kayan.\nArtikulu 15.\nMeyqan nunapapis der\u00ebchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi nunapis munarqa eywukunmanmi juk nasyonkunachow t\u00e4raq.\nArtikulu 16.",
            "Image": "e877cc16fbb2ad3197bbafa0889b5537"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Meyqan laya, mey nasyon, meyqan relijyonchow karninpis oliqopis, warmipis, llapan nunakuna mallwayarqa der\u00ebchunkunam kanman\nkasakurnin yarwar mayinkuna kay\u00e4punanpaq. Warmipaqpis, ollqopaqpis tseynowllam der\u00ebchunkuna kanman kasakuy\u00e4nanpaq. I kasadu\nkeyk\u00e4yanqanchow rakikayaptinpis der\u00ebchunkunam keykanman.\nIshkankuna warmi oliqo munanakurninmi kasakuyanman. Manam ni pipis pushanmantsu mana munanqanwan kasakunanpaq.\nYarwar mayikunawanmi qal]ayan markakuna nasyonkunam rikap\u00e4yanman i yanap\u00e4yanman alli kaway\u00e4nanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.\nMana pitapis qochiyanmantsu kapoqninta.\nArtikulu 18.\nLlapan nunapam der\u00ebchum kan, munanqannow yarpachakunanpaq, i rurananpaq, relijyonnin akrananpaq o jukta ashinanpaq; tseynow\nkashqanchow der\u00ebchunchowmi ninman japallan kashqanchow o nunakunapa nowpanchow.\nArtikulu 19.\nLlapan nunam der\u00ebchunchow munanqanta ninanpaq o ruranapaq; tseypaqreykur nuna pipis pi\u00f1apanmantsu ni qatikachanmantsu. Kikin\nrurashqantaqa shuntukiywanpis munarqa musyatsikunmanmi kikinpa nasyonninchow o juk nasyonkunachowpis.\nArtikulu 20.\nMeyqan nunakunapapis der\u00ebchunmi kanman imapaq eyllukay\u00e4nanpaq i ima purwakayanqanchow shuntukay\u00e4nanpaq. I tsey purwakayanqanqa\nkanman manam pitapis pi\u00f1ap\u00e4yananpaq.\nManam munaqtaqa, manam pipis purwakan kanman qayanmantsu.\nArtikulu 21.\nLlapan nunapam der\u00ebchun kanman nasyonninchow kamatsinanpaq; kikin o marka mayinta akrarkur kamatsikoq pushananpaq.\nMeyqan nunakunapis der\u00ebchun kanman, nasyonkunapa ofisinanchow uryay\u00e4nanpaq.\nPipis awtoridaman chan marka mayinkuna munaptinmi; key muneyninkunata rurayanman patsatsikoqkunapa watan ushk\u00e4riptin alli kaq marka\nmayinkunata akrar. Key akrakiykanman mana pipis rikareyk\u00e4mashqam.\nArtikulu 22.\nLlapan nunakuna key patsachow kawarnin kayaptinmi der\u00ebchun kanman seguru sosyalninkuna kananpaq. I tseynow kananpaqmi mas",
            "Image": "8148d5639db7166f9c7e912dea94f5cc"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "kapoqyoq nasyonkuna yanap\u00e4yanman waktsa nasyonkunata; peykunanman rurayanman kanqanmannow. I tseynow gobiyernu ruraptinmi\nllapan nunakuna imeypis shumaq alli kawayanman, i munayanqanmannowmi winakuyanman.\nArtikulu 23.\nLlapan nunakunapa der\u00ebchunmi kanman uryayoq kay\u00e4nanpaq. I munanqan uryeytam akrayanman. I uryayanqanchow mana rureyta yacharqa o\nqeshyamarqa manam ruranmantsu. I llapan nasyonchowmi leykuna kanman mana uryayoq nunakunata yanap\u00e4yananpaq.\nTseynowlla uryeychow keyk\u00e4yaptenqa tseynowllam ushkan kanman meyqan nunakunapapis.\nLlapan uryakoq munatam ushkan qoyanman mana suwapashpa yawar mayikunawan alli kawananpaq; mana tseynow kaptenqa\nkamatsiyoqkunam leykunata qorqoyanman yanapakuy\u00e4nanpaq.\nLlapan nunapam der\u00ebchun kan purwakarkur sindikatu nishqanta ruraya'nanpaq; keyta rurayanman wallkinakushqa kay\u00e4nanpaq.\nArtikuiu 24.\nLlapan nunapam der\u00ebchum kanman uryarirqa jamakurinanpaq; uryeykunaqa manam junareqnowtsu kanman; kamatsikoqkuna leychowmi keyta\nqeliqayanman. Jamakiynin ch\u00e4muptinqa llapan uryakoqmi jamakuyanman mana ushkanta oqrashpa.\nArtikulu 25.\nMeyqan nunapapis ushk\u00e4ninmi atskam kanman alli kawakiychow kikin, warmin, i tsurinkuna kaway\u00e4nanpaq. I ushkanmi tinkunman\nmikiyninkunapaqpis, ratashninkunapaqpis, wayinpaqpis, qeshyarninqa jampikuy\u00e4nanpaqwan i est\u00e4duta p\u00e4gananpaq llapan marka\nmayinkunapaq ruranqanta. I uryey mana kaptenqa, o qeshyakiykaptenqa, o soqru tikrakuriptenqa, o paju kaptenqa, o owkisyaptenqa, o\nimanowpapis mana uryeyta pwediptenqa, meyqan nunapapis der\u00ebchunmi kanman seguru sosyalnin tsarananpaq.\nWawayoq paju warmikunapaq i waktsa wamrakunapaq nasyonkunachow leyninkuna kanman munayanqanmannow yanapay\u00e4nanpaq. Key ley\nllapan tsurikunapaqmi der\u00ebchunkunata ratatsin.\nArtikulu 26.\nMeyqan nunakunapapis der\u00ebchunmi kanman yachakuy\u00e4nanpaq. I yachakiy mana rantiyoqmi kanman primariyata ushanqanyaq. I llapan\nwamrakuna primariyachow yachakuy\u00e4nanman. Keynow yachakiychowqa nunakuna der\u00ebchunchowmi kanman ima profesyontapis akrananpaq.\nYachakuyaqa kanman llapan nunakuna winay\u00e4nanpaq; nuna mayinkunawan mana pi\u00f1ap\u00e4nakur, wallkinakur kaway\u00e4nanpaq; manam\nchikinakushpa, mana jorqap\u00e4nakushpa, kuyan\u00e4kur nuna purapis, nasyon purapis; ima l\u00e4ya nunakunapis, imanow relijyon kaqpis, Naciones\nUnidasta yanap\u00e4kur alli kawakunapaq.\nTeytakunapa der\u00ebchunmi kanman tsurinkunapaq yachatsikiyninta akrananpaq.",
            "Image": "999657986e2bc77ad42e48944da6a466"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Artikulu 27.\nPi nunapis der\u00ebchunchowmi kanman qotsukur, qatswakur, shumaq qotsukuwanta wiyakiyta, markanpa kaweynin qellqeyta, i marka mayinkuna\nruranqanta meyqanpis tsari nmanmi kushikurinanpaq, yarpachakunanpaq.\nManam pipis der\u00ebchuyoqtsu juk rurashqanta noqam rurarq\u00e4 ninanpaq; keynow mana kanapaq imatapis ruraqkuna wil lakuyanmanmi\nkamatsikoqkunaman.\nArtikulu 28.\nLlapan nunakuna der\u00ebchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, t\u00e4ran winanpis marka mayikunawan. Tseynow kawarnin alli nuna keyta\nyachakun.\nKey deklarasyonchow der\u00ebchukuna nishqanmannow kaweykarninmi llapan nunakuna wiyachakuyanman nasyonchow leykuna kashqanta. I\nwakin nunakunapa der\u00ebchunkunata mana jalupashpa, shumaq kakushwan nunakuna kaway\u00e4nanpaqmi, mana pi\u00f1ap\u00e4nakur pipaqpis mana allim\nmunarislipa, tseynow nunakuna kawakunapaqmi tsey leykunata gobiyernu rurashqa.\nKey der\u00ebchukunata i muneykunata manam pipis rurayanmantsu mana Naciones Unidas munanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan l\u00e4ya nunakunapis ni meyqan nunapis, nuna rnayinkunapa\nder\u00ebchunkunata micharnin kay\u00e4nanpaq.",
            "Image": "6dcffd418842ba397a1cae397b396f23"
        }
    }
}

{
    "MetaData": {
        "Author": null,
        "Creation_Date": 1581470313,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "328476417508989ee6facffe72c48575",
            "Index": 0,
            "Label": "1",
            "Size": [
                595.0,
                842.0
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS\nDERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan. Llapantsik\ntseynowlla kashqaqa tseynowllam derëchuñtsikkuna kapamantsik. I tseynow kaptinmi\nkushi, shumaq, allilla kawashun derëchuntsikkunawan (kikintsikpa kaqwan).\nI derëchukunata mana wiyakurninpis mana alli nunakunam allápa allqotsayarqan\nwakin nunakunata. I tseynow allqotsanqanta musyar llapan patsachow nunakuna\nllakikur ajayarqan. I yapey mana tseynow kananpaqmi munantsik key patsa keynow\nkananta:\nParleyta munashqaqa yarpanqantsikmannowmi parlashwan llapantsik nunakuna.\nKreyinqantsikmannowmi imamanpis kreyikurnin kashwan llapantsik nunakuna. Ama\nni pipis mantsakutsuntsu ni imapitapis. I manam ni pipis pishupukoq kanmantsu.\nAllápa mana alli allqotsaq awtoridakuna kaptenqa mana meymanpis tsatakiyta,\npwedirninmi awtorida wajaq sharkuyanman. I tseynow mana kananpaqmi alli kanman\nllapan nunakunapa derëchunkuna leykunachow alli qellqashqa kanman, llapantsik\nreqinapaq.\nImey kutipis mas shumaq kawakiychow llapan nasyonkuna jukninwan jukninwan\nkayánanmi kanan.\nNasyonkuna purwakarkur; kanan Naciones Unidas jutiyoq, eyllukayashqanchow\nnasyonkunam konstitusyonchow áninakuyarqan, keynow nunakunapa derëchunkuna\nkananpaq. Llapan imana kaq nunapapis derëchunkuna kanman. Pi nunapis nuna\nkanqannowmi ima nunatapis kikintanow rikanman. I nuna karninmi: Oliqopis,\nwarmipis derëchunkunachowqa mana meyqanpis jukláyatsu kayanman. Llapan\nnasyonkunam ániyashqa Naciones Unidas yanapeyta, markakunachow key\nkonstitusyonta mana qonqarishpa llapan nunakunata reqitsiyanqa shumaq\nkawakuyánanpaq.\nNaciones Unidas eyllukayanqan kaq nasyonkunam yachatsinakuyashqa tsey\nkamatsiyanqanchow keynow rurananpaq. Nasyonkunachowmi llapan nunakunata\nyachatsikuyanman nunakunapa derëchunkúnata wiyakurnin kayananpaq.\nTsey intutsinakuyanqanchow keynow kananpaq nasyonkunam key derëchukunata\nllapan nunakunata káyitsiyanman.\nI tseynow kaptinmi nasyonkuna purwakayanqanchow (asamblea generalchow) kanan\nwillakayámushqa Llapan Nunakunapa Derëchun (Los Derechos Humanos). Key\nwillakayámunqanchowmi, llapan patsachow imana kaq nunakunapapis derëchunkuna\nkeykan. I mey markachowpis llapan nunakunam kawayanman key derëchukuna\nkeykanqanmannow. I pi nunapis o gobiyernupis key derëchukunata yawarninmi\nimanowpapis nunakunata yachatsikuyanman ániyánanpaq. I mey nasyonchowpis\nllapan nunakuna key derëchukunata káyiyánanpaqmi kikin nasyonninchow i jinantin\nnasyonkunachowpis tukiy láyapa willakuyanman. I Naciones Unidaschow kaq\nnasyonkunachowpis i tsey nasyonkunapa kallpan kaq nasyonkunachowpis tseynow\nrurayanman.\nArtikulu 1."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "23d54816313d64c9cafa2f75377ff0a9",
            "Index": 1,
            "Label": "2",
            "Size": [
                595.0,
                842.0
            ],
            "Text": "Meyqan nunapis manam pipa sirweqnin nuna kananpaqtsu yurikushqa. I nuna\nkarninmi meyqan nunapis juk láyatsu kayanman derëchunkunachowpis. I\nyarpachakiyta yacharninmi i allita mana allita shonqonkunachow mákurninmi\nnunakuna jukninta wiyanakur kayanman.\nArtikulu 2.\nKey niyashqanmunqanchow derëchukunaqa llapan nunakunapaqmi kanqa imana kaq\nláya nunakunapaqpis, ima rikoq nunakunapis, warmikunapaqpis, ollqokunapaqpis, i\nmana kaq idiyomata parlaq nunakunapaqpis, ima relijyonninchow kaq\nnunakunapaqpis, ima politikuman kreyeq nunakunapaqpis, imaman kreyikoq\nnunakunapaqpis, meylo markayoq nunakunapaqpis, waktsa nunakunapaqpis\nkapoqyoq nunakunapaqpis, i imana kaq yurishqa nunakunapaqpis.\nLlapan nunakunapa derëchunkunapis meyqan nasyonkunachowpis imanow gobyernu\nkaptinpis, nasyonkuna, ichik nasyonkunata nitirarpis, key derëchukunataqa niyaman\nqonqayanmantsu.\nArtikulu 3.\nJuk nunapa derëchunmi kanman kawananpaq, i mana pipis jarqarishqa purikunanpaq\ni mana pipis peyta allqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan nunatapis\nsirweqnin kananpaq ni imanowpa rantikushqa kanmantsu.\nArtikulu 5.\nManam ni meyqan nunata imeyká ashnutanow rutatarnin, mana ankuparnin\nmaqarnin rurayanmantsu ni pikunapis.\nArtikulu 6.\nLlapan nunakunapa derëchunkunam kanman mey markachowpis leykuna\nkanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman. Meyqan\nnuna kaptinpis llapanpaqmi key leykunaqa. Itsanqa juk awtorida ninqa meyqan\nnunatapis keynow nishpa: - Qampaqqa manam derëchiyki kantsu justisyachow, o\nkeynow nishpa ninqa: - Key nunapaqqa manam justisya kanqatsu - nishpa. Tseynow\nniptinpis llapan nunakunapaqmi key derë'chunkuna. I tseynow nirninqa key\ndeklarasyonchow ninqanta manam wiyakuyantsu.\nArtikulu 8.\nMey nasyonchowpis konstitusyon kaq leykunata o meyqan leykunata niana\nwiyakurriin juk nuna allqotsakunqa nuna mayinta. Tsey allqotsashqa nunaqa\ntsatakunmanmi alli kaq awtoridaman i tsey awtorida manam jaqerinmantsu keynow\nkananpaq leyninwan.\nArtikulu 9.\nManam ni pi awtoridakuna muneyninta rurarnin juk nunapa mana jutsan keykaptinqa"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "28b08866e8c10353449a76175bfc6903",
            "Index": 2,
            "Label": "3",
            "Size": [
                595.0,
                842.0
            ],
            "Text": "tsey nunata ni pwestuman ni karselman llawitsiyanmantsu ni kuyey markanpita\nqarqoyanmantsu.\nArtikulu 10.\nLlapan nunakunapa derëchunkunam kanman tsatashqa kayanqanta alli kaq jweschow\nllapan nunakunapa nowpanchow altsananpaq. I juk nuna jutsayoqta tarirqa mana alli\nrurashqanpita !eykuna kanqanmannowmi qochiyanman derëchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq.\nNunakunapa nowpanchow, justisyata jwes rurashqanchowmi, tsey nunapa derëchun\nkanman juk washaqnin peypaq parlakunanpaq.\nJuk nuna imatapis ruranqa; i tseynow ruranqata manana rurananpaqqa juk mushoq\nley kikinpa nasyonninchow o llapan patsachow karinqa. Tsey nunaqa rurashqanpita\nmanam jutsayoqtsu kanman. Pi nunapis imata ruranqanchow mana alli kashqanta, ni\npi musyarqantsu, manam jutsatsu kanman, ni nasyonninchow ni llapan patsachow;\nmanam juk jutsapaq kantsu ishkey laya justisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman\n(familyanman), ni pi nuna manam jaka kanmantsu, ni qellqakuyanqanta paqilapa\nleyikunmantsu, ni wayinman mana alli rurakoq yeykunmantsu. I ulikurkurnenqa\nnunakunapa jananchow nunapa wasan manam rimanmantsu. Tseynow mana alli\nnunakunapaq llapan nasyonkunachowmi leykuna kanmi.\nArtikulu 13.\nMey nasyonchow keykarninmi meyqan nunapapis derëchun kanman munanqanpa\npurikunanpaq, munanqan markachow tákunanpaq.\nMey nasyonpita o kikinpa nasyonninpita yarqushqa karninpis, meyqan nunapa\nderëchunmi kanman nasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna derë'chunchowmi\nashinman, meyqan nasyonchowpis tákunanpaq.\nLluta jutsakuna ruraq, Naciones Unidaskuna nishqanta mana ruraqkunaqa, manam\nkey derëchuyoqtsu kayan.\nArtikulu 15.\nMeyqan nunapapis derëchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi nunapis\nmunarqa eywukunmanmi juk nasyonkunachow täraq.\nArtikulu 16.\nMeyqan laya, mey nasyon, meyqan relijyonchow karninpis oliqopis, warmipis, llapan\nnunakuna mallwayarqa derëchunkunam kanman kasakurnin yarwar mayinkuna\nkayäpunanpaq. Warmipaqpis, ollqopaqpis tseynowllam derëchunkuna kanman"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3d1236e182ec79febd42f7ae4a354cdc",
            "Index": 3,
            "Label": "4",
            "Size": [
                595.0,
                842.0
            ],
            "Text": "kasakuyänanpaq. I kasadu keykäyanqanchow rakikayaptinpis derëchunkunam\nkeykanman.\nIshkankuna warmi oliqo munanakurninmi kasakuyanman. Manam ni pipis\npushanmantsu mana munanqanwan kasakunanpaq.\nYarwar mayikunawanmi qal]ayan markakuna nasyonkunam rikapäyanman i\nyanapäyanman alli kawayänanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.\nMana pitapis qochiyanmantsu kapoqninta.\nArtikulu 18.\nLlapan nunapam derëchum kan, munanqannow yarpachakunanpaq, i rurananpaq,\nrelijyonnin akrananpaq o jukta ashinanpaq; tseynow kashqanchow derëchunchowmi\nninman japallan kashqanchow o nunakunapa nowpanchow.\nArtikulu 19.\nLlapan nunam derëchunchow munanqanta ninanpaq o ruranapaq; tseypaqreykur\nnuna pipis piñapanmantsu ni qatikachanmantsu. Kikin rurashqantaqa\nshuntukiywanpis munarqa musyatsikunmanmi kikinpa nasyonninchow o juk\nnasyonkunachowpis.\nArtikulu 20.\nMeyqan nunakunapapis derëchunmi kanman imapaq eyllukayänanpaq i ima\npurwakayanqanchow shuntukayänanpaq. I tsey purwakayanqanqa kanman manam\npitapis piñapäyananpaq.\nManam munaqtaqa, manam pipis purwakan kanman qayanmantsu.\nArtikulu 21.\nLlapan nunapam derëchun kanman nasyonninchow kamatsinanpaq; kikin o marka\nmayinta akrarkur kamatsikoq pushananpaq.\nMeyqan nunakunapis derëchun kanman, nasyonkunapa ofisinanchow uryayänanpaq.\nPipis awtoridaman chan marka mayinkuna munaptinmi; key muneyninkunata\nrurayanman patsatsikoqkunapa watan ushkäriptin alli kaq marka mayinkunata akrar.\nKey akrakiykanman mana pipis rikareykämashqam.\nArtikulu 22.\nLlapan nunakuna key patsachow kawarnin kayaptinmi derëchun kanman seguru\nsosyalninkuna kananpaq. I tseynow kananpaqmi mas kapoqyoq nasyonkuna\nyanapäyanman waktsa nasyonkunata; peykunanman rurayanman kanqanmannow. I\ntseynow gobiyernu ruraptinmi llapan nunakuna imeypis shumaq alli kawayanman, i\nmunayanqanmannowmi winakuyanman.\nArtikulu 23."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "83d09313210f7091d944b6034a6d9483",
            "Index": 4,
            "Label": "5",
            "Size": [
                595.0,
                842.0
            ],
            "Text": "Llapan nunakunapa derëchunmi kanman uryayoq kayänanpaq. I munanqan uryeytam\nakrayanman. I uryayanqanchow mana rureyta yacharqa o qeshyamarqa manam\nruranmantsu. I llapan nasyonchowmi leykuna kanman mana uryayoq nunakunata\nyanapäyananpaq.\nTseynowlla uryeychow keykäyaptenqa tseynowllam ushkan kanman meyqan\nnunakunapapis.\nLlapan uryakoq munatam ushkan qoyanman mana suwapashpa yawar mayikunawan\nalli kawananpaq; mana tseynow kaptenqa kamatsiyoqkunam leykunata qorqoyanman\nyanapakuyänanpaq.\nLlapan nunapam derëchun kan purwakarkur sindikatu nishqanta ruraya'nanpaq;\nkeyta rurayanman wallkinakushqa kayänanpaq.\nArtikuiu 24.\nLlapan nunapam derëchum kanman uryarirqa jamakurinanpaq; uryeykunaqa manam\njunareqnowtsu kanman; kamatsikoqkuna leychowmi keyta qeliqayanman. Jamakiynin\nchämuptinqa llapan uryakoqmi jamakuyanman mana ushkanta oqrashpa.\nArtikulu 25.\nMeyqan nunapapis ushkäninmi atskam kanman alli kawakiychow kikin, warmin, i\ntsurinkuna kawayänanpaq. I ushkanmi tinkunman mikiyninkunapaqpis,\nratashninkunapaqpis, wayinpaqpis, qeshyarninqa jampikuyänanpaqwan i estäduta\npägananpaq llapan marka mayinkunapaq ruranqanta. I uryey mana kaptenqa, o\nqeshyakiykaptenqa, o soqru tikrakuriptenqa, o paju kaptenqa, o owkisyaptenqa, o\nimanowpapis mana uryeyta pwediptenqa, meyqan nunapapis derëchunmi kanman\nseguru sosyalnin tsarananpaq.\nWawayoq paju warmikunapaq i waktsa wamrakunapaq nasyonkunachow leyninkuna\nkanman munayanqanmannow yanapayänanpaq. Key ley llapan tsurikunapaqmi\nderëchunkunata ratatsin.\nArtikulu 26.\nMeyqan nunakunapapis derëchunmi kanman yachakuyänanpaq. I yachakiy mana\nrantiyoqmi kanman primariyata ushanqanyaq. I llapan wamrakuna primariyachow\nyachakuyänanman. Keynow yachakiychowqa nunakuna derëchunchowmi kanman ima\nprofesyontapis akrananpaq.\nYachakuyaqa kanman llapan nunakuna winayänanpaq; nuna mayinkunawan mana\npiñapänakur, wallkinakur kawayänanpaq; manam chikinakushpa, mana\njorqapänakushpa, kuyanäkur nuna purapis, nasyon purapis; ima läya nunakunapis,\nimanow relijyon kaqpis, Naciones Unidasta yanapäkur alli kawakunapaq.\nTeytakunapa derëchunmi kanman tsurinkunapaq yachatsikiyninta akrananpaq.\nArtikulu 27.\nPi nunapis derëchunchowmi kanman qotsukur, qatswakur, shumaq qotsukuwanta\nwiyakiyta, markanpa kaweynin qellqeyta, i marka mayinkuna ruranqanta meyqanpis\ntsari nmanmi kushikurinanpaq, yarpachakunanpaq.\nManam pipis derëchuyoqtsu juk rurashqanta noqam rurarqä ninanpaq; keynow mana"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "170b147536123ff71615f65ef460d10f",
            "Index": 5,
            "Label": "6",
            "Size": [
                595.0,
                842.0
            ],
            "Text": "kanapaq imatapis ruraqkuna wil lakuyanmanmi kamatsikoqkunaman.\nArtikulu 28.\nLlapan nunakuna derëchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, täran winanpis\nmarka mayikunawan. Tseynow kawarnin alli nuna keyta yachakun.\nKey deklarasyonchow derëchukuna nishqanmannow kaweykarninmi llapan nunakuna\nwiyachakuyanman nasyonchow leykuna kashqanta. I wakin nunakunapa\nderëchunkunata mana jalupashpa, shumaq kakushwan nunakuna kawayänanpaqmi,\nmana piñapänakur pipaqpis mana allim munarislipa, tseynow nunakuna\nkawakunapaqmi tsey leykunata gobiyernu rurashqa.\nKey derëchukunata i muneykunata manam pipis rurayanmantsu mana Naciones\nUnidas munanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan läya\nnunakunapis ni meyqan nunapis, nuna rnayinkunapa derëchunkunata micharnin\nkayänanpaq."
        }
    }
}

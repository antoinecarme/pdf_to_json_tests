{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470200,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan. Llapantsik tseynowlla kashqaqa\ntseynowllam derëchuñtsikkuna kapamantsik. I tseynow kaptinmi kushi, shumaq, allilla kawashun\nderëchuntsikkunawan (kikintsikpa kaqwan).\nI derëchukunata mana wiyakurninpis mana alli nunakunam allápa allqotsayarqan wakin nunakunata. I\ntseynow allqotsanqanta musyar llapan patsachow nunakuna llakikur ajayarqan. I yapey mana tseynow\nkananpaqmi munantsik key patsa keynow kananta:\nParleyta munashqaqa yarpanqantsikmannowmi parlashwan llapantsik nunakuna. Kreyinqantsikmannowmi\nimamanpis kreyikurnin kashwan llapantsik nunakuna. Ama ni pipis mantsakutsuntsu ni imapitapis. I manam\nni pipis pishupukoq kanmantsu.\nAllápa mana alli allqotsaq awtoridakuna kaptenqa mana meymanpis tsatakiyta, pwedirninmi awtorida wajaq\nsharkuyanman. I tseynow mana kananpaqmi alli kanman llapan nunakunapa derëchunkuna leykunachow alli\nqellqashqa kanman, llapantsik reqinapaq.\nImey kutipis mas shumaq kawakiychow llapan nasyonkuna jukninwan jukninwan kayánanmi kanan.\nNasyonkuna purwakarkur; kanan Naciones Unidas jutiyoq, eyllukayashqanchow nasyonkunam\nkonstitusyonchow áninakuyarqan, keynow nunakunapa derëchunkuna kananpaq. Llapan imana kaq\nnunapapis derëchunkuna kanman. Pi nunapis nuna kanqannowmi ima nunatapis kikintanow rikanman. I nuna\nkarninmi: Oliqopis, warmipis derëchunkunachowqa mana meyqanpis jukláyatsu kayanman. Llapan\nnasyonkunam ániyashqa Naciones Unidas yanapeyta, markakunachow key konstitusyonta mana qonqarishpa\nllapan nunakunata reqitsiyanqa shumaq kawakuyánanpaq.",
            "Image": "3676069dd07185ff0b33d381d01f2453"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Naciones Unidas eyllukayanqan kaq nasyonkunam yachatsinakuyashqa tsey kamatsiyanqanchow keynow\nrurananpaq. Nasyonkunachowmi llapan nunakunata yachatsikuyanman nunakunapa derëchunkúnata\nwiyakurnin kayananpaq.\nTsey intutsinakuyanqanchow keynow kananpaq nasyonkunam key derëchukunata llapan nunakunata\nkáyitsiyanman.\nI tseynow kaptinmi nasyonkuna purwakayanqanchow (asamblea generalchow) kanan willakayámushqa\nLlapan Nunakunapa Derëchun (Los Derechos Humanos). Key willakayámunqanchowmi, llapan patsachow\nimana kaq nunakunapapis derëchunkuna keykan. I mey markachowpis llapan nunakunam kawayanman key\nderëchukuna keykanqanmannow. I pi nunapis o gobiyernupis key derëchukunata yawarninmi imanowpapis\nnunakunata yachatsikuyanman ániyánanpaq. I mey nasyonchowpis llapan nunakuna key derëchukunata\nkáyiyánanpaqmi kikin nasyonninchow i jinantin nasyonkunachowpis tukiy láyapa willakuyanman. I\nNaciones Unidaschow kaq nasyonkunachowpis i tsey nasyonkunapa kallpan kaq nasyonkunachowpis\ntseynow rurayanman.\nArtikulu 1.\nMeyqan nunapis manam pipa sirweqnin nuna kananpaqtsu yurikushqa. I nuna karninmi meyqan nunapis juk\nláyatsu kayanman derëchunkunachowpis. I yarpachakiyta yacharninmi i allita mana allita shonqonkunachow\nmákurninmi nunakuna jukninta wiyanakur kayanman.\nArtikulu 2.\nKey niyashqanmunqanchow derëchukunaqa llapan nunakunapaqmi kanqa imana kaq láya nunakunapaqpis,\nima rikoq nunakunapis, warmikunapaqpis, ollqokunapaqpis, i mana kaq idiyomata parlaq nunakunapaqpis,\nima relijyonninchow kaq nunakunapaqpis, ima politikuman kreyeq nunakunapaqpis, imaman kreyikoq\nnunakunapaqpis, meylo markayoq nunakunapaqpis, waktsa nunakunapaqpis kapoqyoq nunakunapaqpis, i",
            "Image": "1c0195eba87551a7f6b3682403e470b3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "imana kaq yurishqa nunakunapaqpis.\nLlapan nunakunapa derëchunkunapis meyqan nasyonkunachowpis imanow gobyernu kaptinpis, nasyonkuna,\nichik nasyonkunata nitirarpis, key derëchukunataqa niyaman qonqayanmantsu.\nArtikulu 3.\nJuk nunapa derëchunmi kanman kawananpaq, i mana pipis jarqarishqa purikunanpaq i mana pipis peyta\nallqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan nunatapis sirweqnin kananpaq ni\nimanowpa rantikushqa kanmantsu.\nArtikulu 5.\nManam ni meyqan nunata imeyká ashnutanow rutatarnin, mana ankuparnin maqarnin rurayanmantsu ni\npikunapis.\nArtikulu 6.\nLlapan nunakunapa derëchunkunam kanman mey markachowpis leykuna kanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman. Meyqan nuna kaptinpis\nllapanpaqmi key leykunaqa. Itsanqa juk awtorida ninqa meyqan nunatapis keynow nishpa: - Qampaqqa\nmanam derëchiyki kantsu justisyachow, o keynow nishpa ninqa: - Key nunapaqqa manam justisya kanqatsu -\nnishpa. Tseynow niptinpis llapan nunakunapaqmi key derë'chunkuna. I tseynow nirninqa key\ndeklarasyonchow ninqanta manam wiyakuyantsu.",
            "Image": "e295b2f0e62658b6b74fd78fc9b0a09c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulu 8.\nMey nasyonchowpis konstitusyon kaq leykunata o meyqan leykunata niana wiyakurriin juk nuna\nallqotsakunqa nuna mayinta. Tsey allqotsashqa nunaqa tsatakunmanmi alli kaq awtoridaman i tsey awtorida\nmanam jaqerinmantsu keynow kananpaq leyninwan.\nArtikulu 9.\nManam ni pi awtoridakuna muneyninta rurarnin juk nunapa mana jutsan keykaptinqa tsey nunata ni\npwestuman ni karselman llawitsiyanmantsu ni kuyey markanpita qarqoyanmantsu.\nArtikulu 10.\nLlapan nunakunapa derëchunkunam kanman tsatashqa kayanqanta alli kaq jweschow llapan nunakunapa\nnowpanchow altsananpaq. I juk nuna jutsayoqta tarirqa mana alli rurashqanpita !eykuna kanqanmannowmi\nqochiyanman derëchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq. Nunakunapa nowpanchow,\njustisyata jwes rurashqanchowmi, tsey nunapa derëchun kanman juk washaqnin peypaq parlakunanpaq.\nJuk nuna imatapis ruranqa; i tseynow ruranqata manana rurananpaqqa juk mushoq ley kikinpa\nnasyonninchow o llapan patsachow karinqa. Tsey nunaqa rurashqanpita manam jutsayoqtsu kanman. Pi\nnunapis imata ruranqanchow mana alli kashqanta, ni pi musyarqantsu, manam jutsatsu kanman, ni\nnasyonninchow ni llapan patsachow; manam juk jutsapaq kantsu ishkey laya justisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman (familyanman), ni pi nuna",
            "Image": "0ac3fe1250cc22f574694c7bc5445379"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "manam jaka kanmantsu, ni qellqakuyanqanta paqilapa leyikunmantsu, ni wayinman mana alli rurakoq\nyeykunmantsu. I ulikurkurnenqa nunakunapa jananchow nunapa wasan manam rimanmantsu. Tseynow mana\nalli nunakunapaq llapan nasyonkunachowmi leykuna kanmi.\nArtikulu 13.\nMey nasyonchow keykarninmi meyqan nunapapis derëchun kanman munanqanpa purikunanpaq, munanqan\nmarkachow tákunanpaq.\nMey nasyonpita o kikinpa nasyonninpita yarqushqa karninpis, meyqan nunapa derëchunmi kanman\nnasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna derë'chunchowmi ashinman, meyqan\nnasyonchowpis tákunanpaq.\nLluta jutsakuna ruraq, Naciones Unidaskuna nishqanta mana ruraqkunaqa, manam key derëchuyoqtsu kayan.\nArtikulu 15.\nMeyqan nunapapis derëchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi nunapis munarqa eywukunmanmi\njuk nasyonkunachow täraq.\nArtikulu 16.\nMeyqan laya, mey nasyon, meyqan relijyonchow karninpis oliqopis, warmipis, llapan nunakuna\nmallwayarqa derëchunkunam kanman kasakurnin yarwar mayinkuna kayäpunanpaq. Warmipaqpis,\nollqopaqpis tseynowllam derëchunkuna kanman kasakuyänanpaq. I kasadu keykäyanqanchow",
            "Image": "98dc11d5133f0e07726e52445af5566c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "rakikayaptinpis derëchunkunam keykanman.\nIshkankuna warmi oliqo munanakurninmi kasakuyanman. Manam ni pipis pushanmantsu mana\nmunanqanwan kasakunanpaq.\nYarwar mayikunawanmi qal]ayan markakuna nasyonkunam rikapäyanman i yanapäyanman alli\nkawayänanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.\nMana pitapis qochiyanmantsu kapoqninta.\nArtikulu 18.\nLlapan nunapam derëchum kan, munanqannow yarpachakunanpaq, i rurananpaq, relijyonnin akrananpaq o\njukta ashinanpaq; tseynow kashqanchow derëchunchowmi ninman japallan kashqanchow o nunakunapa\nnowpanchow.\nArtikulu 19.\nLlapan nunam derëchunchow munanqanta ninanpaq o ruranapaq; tseypaqreykur nuna pipis piñapanmantsu ni\nqatikachanmantsu. Kikin rurashqantaqa shuntukiywanpis munarqa musyatsikunmanmi kikinpa\nnasyonninchow o juk nasyonkunachowpis.\nArtikulu 20.\nMeyqan nunakunapapis derëchunmi kanman imapaq eyllukayänanpaq i ima purwakayanqanchow\nshuntukayänanpaq. I tsey purwakayanqanqa kanman manam pitapis piñapäyananpaq.\nManam munaqtaqa, manam pipis purwakan kanman qayanmantsu.",
            "Image": "510450647cce2d40a0690664f512b920"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulu 21.\nLlapan nunapam derëchun kanman nasyonninchow kamatsinanpaq; kikin o marka mayinta akrarkur\nkamatsikoq pushananpaq.\nMeyqan nunakunapis derëchun kanman, nasyonkunapa ofisinanchow uryayänanpaq.\nPipis awtoridaman chan marka mayinkuna munaptinmi; key muneyninkunata rurayanman patsatsikoqkunapa\nwatan ushkäriptin alli kaq marka mayinkunata akrar. Key akrakiykanman mana pipis rikareykämashqam.\nArtikulu 22.\nLlapan nunakuna key patsachow kawarnin kayaptinmi derëchun kanman seguru sosyalninkuna kananpaq. I\ntseynow kananpaqmi mas kapoqyoq nasyonkuna yanapäyanman waktsa nasyonkunata; peykunanman\nrurayanman kanqanmannow. I tseynow gobiyernu ruraptinmi llapan nunakuna imeypis shumaq alli\nkawayanman, i munayanqanmannowmi winakuyanman.\nArtikulu 23.\nLlapan nunakunapa derëchunmi kanman uryayoq kayänanpaq. I munanqan uryeytam akrayanman. I\nuryayanqanchow mana rureyta yacharqa o qeshyamarqa manam ruranmantsu. I llapan nasyonchowmi\nleykuna kanman mana uryayoq nunakunata yanapäyananpaq.\nTseynowlla uryeychow keykäyaptenqa tseynowllam ushkan kanman meyqan nunakunapapis.\nLlapan uryakoq munatam ushkan qoyanman mana suwapashpa yawar mayikunawan alli kawananpaq; mana\ntseynow kaptenqa kamatsiyoqkunam leykunata qorqoyanman yanapakuyänanpaq.\nLlapan nunapam derëchun kan purwakarkur sindikatu nishqanta ruraya'nanpaq; keyta rurayanman\nwallkinakushqa kayänanpaq.",
            "Image": "7f54753d47fda6fff536c3f089e23465"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikuiu 24.\nLlapan nunapam derëchum kanman uryarirqa jamakurinanpaq; uryeykunaqa manam junareqnowtsu kanman;\nkamatsikoqkuna leychowmi keyta qeliqayanman. Jamakiynin chämuptinqa llapan uryakoqmi jamakuyanman\nmana ushkanta oqrashpa.\nArtikulu 25.\nMeyqan nunapapis ushkäninmi atskam kanman alli kawakiychow kikin, warmin, i tsurinkuna\nkawayänanpaq. I ushkanmi tinkunman mikiyninkunapaqpis, ratashninkunapaqpis, wayinpaqpis,\nqeshyarninqa jampikuyänanpaqwan i estäduta pägananpaq llapan marka mayinkunapaq ruranqanta. I uryey\nmana kaptenqa, o qeshyakiykaptenqa, o soqru tikrakuriptenqa, o paju kaptenqa, o owkisyaptenqa, o\nimanowpapis mana uryeyta pwediptenqa, meyqan nunapapis derëchunmi kanman seguru sosyalnin\ntsarananpaq.\nWawayoq paju warmikunapaq i waktsa wamrakunapaq nasyonkunachow leyninkuna kanman\nmunayanqanmannow yanapayänanpaq. Key ley llapan tsurikunapaqmi derëchunkunata ratatsin.\nArtikulu 26.\nMeyqan nunakunapapis derëchunmi kanman yachakuyänanpaq. I yachakiy mana rantiyoqmi kanman\nprimariyata ushanqanyaq. I llapan wamrakuna primariyachow yachakuyänanman. Keynow yachakiychowqa\nnunakuna derëchunchowmi kanman ima profesyontapis akrananpaq.\nYachakuyaqa kanman llapan nunakuna winayänanpaq; nuna mayinkunawan mana piñapänakur, wallkinakur\nkawayänanpaq; manam chikinakushpa, mana jorqapänakushpa, kuyanäkur nuna purapis, nasyon purapis; ima\nläya nunakunapis, imanow relijyon kaqpis, Naciones Unidasta yanapäkur alli kawakunapaq.\nTeytakunapa derëchunmi kanman tsurinkunapaq yachatsikiyninta akrananpaq.",
            "Image": "1223bd51c09e6029520e7069e67c3c7b"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulu 27.\nPi nunapis derëchunchowmi kanman qotsukur, qatswakur, shumaq qotsukuwanta wiyakiyta, markanpa\nkaweynin qellqeyta, i marka mayinkuna ruranqanta meyqanpis tsari nmanmi kushikurinanpaq,\nyarpachakunanpaq.\nManam pipis derëchuyoqtsu juk rurashqanta noqam rurarqä ninanpaq; keynow mana kanapaq imatapis\nruraqkuna wil lakuyanmanmi kamatsikoqkunaman.\nArtikulu 28.\nLlapan nunakuna derëchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, täran winanpis marka mayikunawan.\nTseynow kawarnin alli nuna keyta yachakun.\nKey deklarasyonchow derëchukuna nishqanmannow kaweykarninmi llapan nunakuna wiyachakuyanman\nnasyonchow leykuna kashqanta. I wakin nunakunapa derëchunkunata mana jalupashpa, shumaq kakushwan\nnunakuna kawayänanpaqmi, mana piñapänakur pipaqpis mana allim munarislipa, tseynow nunakuna\nkawakunapaqmi tsey leykunata gobiyernu rurashqa.\nKey derëchukunata i muneykunata manam pipis rurayanmantsu mana Naciones Unidas munanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan läya nunakunapis ni meyqan\nnunapis, nuna rnayinkunapa derëchunkunata micharnin kayänanpaq.",
            "Image": "e909ae33f63186ba2829593e53f1136d"
        }
    }
}

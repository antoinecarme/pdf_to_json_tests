{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470362,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA\nQALLANAN KAQ\nMusyantsikmi keynow kashqan ta: Imana kaq nunaku napis nunam kayan. Llapantsik\ntseynowlla kashqaqa tseynowllam der\u00ebchu\u00f1tsikkuna kapamantsik. I tseynow kaptinmi kushi,\nshumaq, allilla kawashun der\u00ebchuntsikkunawan (kikintsikpa kaqwan).\nI der\u00ebchukunata mana wiyakurninpis mana alli nunakunam all\u00e1pa allqotsayarqan wakin\nnunakunata. I tseynow allqotsanqanta musyar llapan patsachow nunakuna llakikur\najayarqan. I yapey mana tseynow kananpaqmi munantsik key patsa keynow kananta:\nParleyta munashqaqa yarpanqantsikmannowmi parlashwan llapantsik nunakuna.\nKreyinqantsikmannowmi imamanpis kreyikurnin kashwan llapantsik nunakuna. Ama ni pipis\nmantsakutsuntsu ni imapitapis. I manam ni pipis pishupukoq kanmantsu.\nAll\u00e1pa mana alli allqotsaq awtoridakuna kaptenqa mana meymanpis tsatakiyta, pwedirninmi\nawtorida wajaq sharkuyanman. I tseynow mana kananpaqmi alli kanman llapan nunakunapa\nder\u00ebchunkuna leykunachow alli qellqashqa kanman, llapantsik reqinapaq.\nImey kutipis mas shumaq kawakiychow llapan nasyonkuna jukninwan jukninwan kay\u00e1nanmi\nkanan.\nNasyonkuna purwakarkur; kanan Naciones Unidas jutiyoq, eyllukayashqanchow nasyonkunam\nkonstitusyonchow \u00e1ninakuyarqan, keynow nunakunapa der\u00ebchunkuna kananpaq. Llapan imana\nkaq nunapapis der\u00ebchunkuna kanman. Pi nunapis nuna kanqannowmi ima nunatapis kikintanow\nrikanman. I nuna karninmi: Oliqopis, warmipis der\u00ebchunkunachowqa mana meyqanpis\njukl\u00e1yatsu kayanman. Llapan nasyonkunam \u00e1niyashqa Naciones Unidas yanapeyta,\nmarkakunachow key konstitusyonta mana qonqarishpa llapan nunakunata reqitsiyanqa shumaq\nkawakuy\u00e1nanpaq.\nNaciones Unidas eyllukayanqan kaq nasyonkunam yachatsinakuyashqa tsey kamatsiyanqanchow\nkeynow rurananpaq. Nasyonkunachowmi llapan nunakunata yachatsikuyanman nunakunapa\nder\u00ebchunk\u00fanata wiyakurnin kayananpaq.\nTsey intutsinakuyanqanchow keynow kananpaq nasyonkunam key der\u00ebchukunata llapan\nnunakunata k\u00e1yitsiyanman.\nI tseynow kaptinmi nasyonkuna purwakayanqanchow (asamblea generalchow) kanan\nwillakay\u00e1mushqa Llapan Nunakunapa Der\u00ebchun (Los Derechos Humanos). Key\nwillakay\u00e1munqanchowmi, llapan patsachow imana kaq nunakunapapis der\u00ebchunkuna keykan. I\nmey markachowpis llapan nunakunam kawayanman key der\u00ebchukuna keykanqanmannow. I pi\nnunapis o gobiyernupis key der\u00ebchukunata yawarninmi imanowpapis nunakunata\nyachatsikuyanman \u00e1niy\u00e1nanpaq. I mey nasyonchowpis llapan nunakuna key der\u00ebchukunata\nk\u00e1yiy\u00e1nanpaqmi kikin nasyonninchow i jinantin nasyonkunachowpis tukiy l\u00e1yapa\nwillakuyanman. I Naciones Unidaschow kaq nasyonkunachowpis i tsey nasyonkunapa kallpan\nkaq nasyonkunachowpis tseynow rurayanman.\nArtikulu 1.\nMeyqan nunapis manam pipa sirweqnin nuna kananpaqtsu yurikushqa. I nuna karninmi meyqan\nnunapis juk l\u00e1yatsu kayanman der\u00ebchunkunachowpis. I yarpachakiyta yacharninmi i allita\nmana allita shonqonkunachow m\u00e1kurninmi nunakuna jukninta wiyanakur kayanman.\nArtikulu 2.",
            "Image": "55fbbe9465e081cc438d436e5d69bdad"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Key niyashqanmunqanchow der\u00ebchukunaqa llapan nunakunapaqmi kanqa imana kaq l\u00e1ya\nnunakunapaqpis, ima rikoq nunakunapis, warmikunapaqpis, ollqokunapaqpis, i mana kaq\nidiyomata parlaq nunakunapaqpis, ima relijyonninchow kaq nunakunapaqpis, ima\npolitikuman kreyeq nunakunapaqpis, imaman kreyikoq nunakunapaqpis, meylo markayoq\nnunakunapaqpis, waktsa nunakunapaqpis kapoqyoq nunakunapaqpis, i imana kaq yurishqa\nnunakunapaqpis.\nLlapan nunakunapa der\u00ebchunkunapis meyqan nasyonkunachowpis imanow gobyernu kaptinpis,\nnasyonkuna, ichik nasyonkunata nitirarpis, key der\u00ebchukunataqa niyaman qonqayanmantsu.\nArtikulu 3.\nJuk nunapa der\u00ebchunmi kanman kawananpaq, i mana pipis jarqarishqa purikunanpaq i mana\npipis peyta allqotsananpaq.\nArtikulu 4.\nManam meyqan nunapis pipa sirweqnin nuna kanmantsu. Manam meyqan nunatapis sirweqnin\nkananpaq ni imanowpa rantikushqa kanmantsu.\nArtikulu 5.\nManam ni meyqan nunata imeyk\u00e1 ashnutanow rutatarnin, mana ankuparnin maqarnin\nrurayanmantsu ni pikunapis.\nArtikulu 6.\nLlapan nunakunapa der\u00ebchunkunam kanman mey markachowpis leykuna kanqanmannow kananpaq.\nArtikulu 7.\nJustisyankunachowmi llapan nunakunatam justisyankunataqa ratatsiyanman. Meyqan nuna\nkaptinpis llapanpaqmi key leykunaqa. Itsanqa juk awtorida ninqa meyqan nunatapis keynow\nnishpa: - Qampaqqa manam der\u00ebchiyki kantsu justisyachow, o keynow nishpa ninqa: - Key\nnunapaqqa manam justisya kanqatsu - nishpa. Tseynow niptinpis llapan nunakunapaqmi key\nder\u00eb'chunkuna. I tseynow nirninqa key deklarasyonchow ninqanta manam wiyakuyantsu.\nArtikulu 8.\nMey nasyonchowpis konstitusyon kaq leykunata o meyqan leykunata niana wiyakurriin juk\nnuna allqotsakunqa nuna mayinta. Tsey allqotsashqa nunaqa tsatakunmanmi alli kaq\nawtoridaman i tsey awtorida manam jaqerinmantsu keynow kananpaq leyninwan.\nArtikulu 9.\nManam ni pi awtoridakuna muneyninta rurarnin juk nunapa mana jutsan keykaptinqa tsey\nnunata ni pwestuman ni karselman llawitsiyanmantsu ni kuyey markanpita qarqoyanmantsu.\nArtikulu 10.\nLlapan nunakunapa der\u00ebchunkunam kanman tsatashqa kayanqanta alli kaq jweschow llapan\nnunakunapa nowpanchow altsananpaq. I juk nuna jutsayoqta tarirqa mana alli\nrurashqanpita !eykuna kanqanmannowmi qochiyanman der\u00ebchunkunata.\nArtikulu 11.\nTsatashqa karninqa juk nunaqa manam jutsayoqran jwes jutsan tarinqanyaq. Nunakunapa",
            "Image": "5fdf73f27f1dbd5a7d7d9f8cfdd3e2f4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "nowpanchow, justisyata jwes rurashqanchowmi, tsey nunapa der\u00ebchun kanman juk washaqnin\npeypaq parlakunanpaq.\nJuk nuna imatapis ruranqa; i tseynow ruranqata manana rurananpaqqa juk mushoq ley\nkikinpa nasyonninchow o llapan patsachow karinqa. Tsey nunaqa rurashqanpita manam\njutsayoqtsu kanman. Pi nunapis imata ruranqanchow mana alli kashqanta, ni pi\nmusyarqantsu, manam jutsatsu kanman, ni nasyonninchow ni llapan patsachow; manam juk\njutsapaq kantsu ishkey laya justisya.\nArtikulu 12.\nMana imapis keykaptenqa nuna mayinpa kaweykininman, ni yarwar mayinman (familyanman),\nni pi nuna manam jaka kanmantsu, ni qellqakuyanqanta paqilapa leyikunmantsu, ni\nwayinman mana alli rurakoq yeykunmantsu. I ulikurkurnenqa nunakunapa jananchow nunapa\nwasan manam rimanmantsu. Tseynow mana alli nunakunapaq llapan nasyonkunachowmi leykuna\nkanmi.\nArtikulu 13.\nMey nasyonchow keykarninmi meyqan nunapapis der\u00ebchun kanman munanqanpa purikunanpaq,\nmunanqan markachow t\u00e1kunanpaq.\nMey nasyonpita o kikinpa nasyonninpita yarqushqa karninpis, meyqan nunapa der\u00ebchunmi\nkanman nasyonninman kutikunanpaq.\nArtikulu 14.\nPi nunapis mana alli awtorida qatikachaptenqa, tsey nuna der\u00eb'chunchowmi ashinman,\nmeyqan nasyonchowpis t\u00e1kunanpaq.\nLluta jutsakuna ruraq, Naciones Unidaskuna nishqanta mana ruraqkunaqa, manam key\nder\u00ebchuyoqtsu kayan.\nArtikulu 15.\nMeyqan nunapapis der\u00ebchunmi kanman nasyonninpa nunan kananpaq.\nMana pitapis awtorida muneyniyta rurar waqanmantsu nasyonninpita, pi nunapis munarqa\neywukunmanmi juk nasyonkunachow t\u00e4raq.\nArtikulu 16.\nMeyqan laya, mey nasyon, meyqan relijyonchow karninpis oliqopis, warmipis, llapan\nnunakuna mallwayarqa der\u00ebchunkunam kanman kasakurnin yarwar mayinkuna kay\u00e4punanpaq.\nWarmipaqpis, ollqopaqpis tseynowllam der\u00ebchunkuna kanman kasakuy\u00e4nanpaq. I kasadu\nkeyk\u00e4yanqanchow rakikayaptinpis der\u00ebchunkunam keykanman.\nIshkankuna warmi oliqo munanakurninmi kasakuyanman. Manam ni pipis pushanmantsu mana\nmunanqanwan kasakunanpaq.\nYarwar mayikunawanmi qal]ayan markakuna nasyonkunam rikap\u00e4yanman i yanap\u00e4yanman alli\nkaway\u00e4nanpaq.\nArtikulu 17.\nLlapan nunam kapoqyoq kanman; munarqa japallan o piwanpis shuntukur.",
            "Image": "f2ea509343689c02a695ce55db2900e0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mana pitapis qochiyanmantsu kapoqninta.\nArtikulu 18.\nLlapan nunapam der\u00ebchum kan, munanqannow yarpachakunanpaq, i rurananpaq, relijyonnin\nakrananpaq o jukta ashinanpaq; tseynow kashqanchow der\u00ebchunchowmi ninman japallan\nkashqanchow o nunakunapa nowpanchow.\nArtikulu 19.\nLlapan nunam der\u00ebchunchow munanqanta ninanpaq o ruranapaq; tseypaqreykur nuna pipis\npi\u00f1apanmantsu ni qatikachanmantsu. Kikin rurashqantaqa shuntukiywanpis munarqa\nmusyatsikunmanmi kikinpa nasyonninchow o juk nasyonkunachowpis.\nArtikulu 20.\nMeyqan nunakunapapis der\u00ebchunmi kanman imapaq eyllukay\u00e4nanpaq i ima purwakayanqanchow\nshuntukay\u00e4nanpaq. I tsey purwakayanqanqa kanman manam pitapis pi\u00f1ap\u00e4yananpaq.\nManam munaqtaqa, manam pipis purwakan kanman qayanmantsu.\nArtikulu 21.\nLlapan nunapam der\u00ebchun kanman nasyonninchow kamatsinanpaq; kikin o marka mayinta\nakrarkur kamatsikoq pushananpaq.\nMeyqan nunakunapis der\u00ebchun kanman, nasyonkunapa ofisinanchow uryay\u00e4nanpaq.\nPipis awtoridaman chan marka mayinkuna munaptinmi; key muneyninkunata rurayanman\npatsatsikoqkunapa watan ushk\u00e4riptin alli kaq marka mayinkunata akrar. Key akrakiykanman\nmana pipis rikareyk\u00e4mashqam.\nArtikulu 22.\nLlapan nunakuna key patsachow kawarnin kayaptinmi der\u00ebchun kanman seguru sosyalninkuna\nkananpaq. I tseynow kananpaqmi mas kapoqyoq nasyonkuna yanap\u00e4yanman waktsa\nnasyonkunata; peykunanman rurayanman kanqanmannow. I tseynow gobiyernu ruraptinmi\nllapan nunakuna imeypis shumaq alli kawayanman, i munayanqanmannowmi winakuyanman.\nArtikulu 23.\nLlapan nunakunapa der\u00ebchunmi kanman uryayoq kay\u00e4nanpaq. I munanqan uryeytam akrayanman.\nI uryayanqanchow mana rureyta yacharqa o qeshyamarqa manam ruranmantsu. I llapan\nnasyonchowmi leykuna kanman mana uryayoq nunakunata yanap\u00e4yananpaq.\nTseynowlla uryeychow keyk\u00e4yaptenqa tseynowllam ushkan kanman meyqan nunakunapapis.\nLlapan uryakoq munatam ushkan qoyanman mana suwapashpa yawar mayikunawan alli\nkawananpaq; mana tseynow kaptenqa kamatsiyoqkunam leykunata qorqoyanman\nyanapakuy\u00e4nanpaq.\nLlapan nunapam der\u00ebchun kan purwakarkur sindikatu nishqanta ruraya'nanpaq; keyta\nrurayanman wallkinakushqa kay\u00e4nanpaq.\nArtikuiu 24.\nLlapan nunapam der\u00ebchum kanman uryarirqa jamakurinanpaq; uryeykunaqa manam",
            "Image": "fac6825d1d26d5470ab3e4604f37ea9c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "junareqnowtsu kanman; kamatsikoqkuna leychowmi keyta qeliqayanman. Jamakiynin\nch\u00e4muptinqa llapan uryakoqmi jamakuyanman mana ushkanta oqrashpa.\nArtikulu 25.\nMeyqan nunapapis ushk\u00e4ninmi atskam kanman alli kawakiychow kikin, warmin, i tsurinkuna\nkaway\u00e4nanpaq. I ushkanmi tinkunman mikiyninkunapaqpis, ratashninkunapaqpis,\nwayinpaqpis, qeshyarninqa jampikuy\u00e4nanpaqwan i est\u00e4duta p\u00e4gananpaq llapan marka\nmayinkunapaq ruranqanta. I uryey mana kaptenqa, o qeshyakiykaptenqa, o soqru\ntikrakuriptenqa, o paju kaptenqa, o owkisyaptenqa, o imanowpapis mana uryeyta\npwediptenqa, meyqan nunapapis der\u00ebchunmi kanman seguru sosyalnin tsarananpaq.\nWawayoq paju warmikunapaq i waktsa wamrakunapaq nasyonkunachow leyninkuna kanman\nmunayanqanmannow yanapay\u00e4nanpaq. Key ley llapan tsurikunapaqmi der\u00ebchunkunata ratatsin.\nArtikulu 26.\nMeyqan nunakunapapis der\u00ebchunmi kanman yachakuy\u00e4nanpaq. I yachakiy mana rantiyoqmi\nkanman primariyata ushanqanyaq. I llapan wamrakuna primariyachow yachakuy\u00e4nanman.\nKeynow yachakiychowqa nunakuna der\u00ebchunchowmi kanman ima profesyontapis akrananpaq.\nYachakuyaqa kanman llapan nunakuna winay\u00e4nanpaq; nuna mayinkunawan mana pi\u00f1ap\u00e4nakur,\nwallkinakur kaway\u00e4nanpaq; manam chikinakushpa, mana jorqap\u00e4nakushpa, kuyan\u00e4kur nuna\npurapis, nasyon purapis; ima l\u00e4ya nunakunapis, imanow relijyon kaqpis, Naciones\nUnidasta yanap\u00e4kur alli kawakunapaq.\nTeytakunapa der\u00ebchunmi kanman tsurinkunapaq yachatsikiyninta akrananpaq.\nArtikulu 27.\nPi nunapis der\u00ebchunchowmi kanman qotsukur, qatswakur, shumaq qotsukuwanta wiyakiyta,\nmarkanpa kaweynin qellqeyta, i marka mayinkuna ruranqanta meyqanpis tsari nmanmi\nkushikurinanpaq, yarpachakunanpaq.\nManam pipis der\u00ebchuyoqtsu juk rurashqanta noqam rurarq\u00e4 ninanpaq; keynow mana kanapaq\nimatapis ruraqkuna wil lakuyanmanmi kamatsikoqkunaman.\nArtikulu 28.\nLlapan nunakuna der\u00ebchun kan keychow qellqashqa kaqta, tseynow kananpaq.\nArtikulu 29.\nLlapan nunam ruranan markan nishqanta, tseychow yurishqanpita, t\u00e4ran winanpis marka\nmayikunawan. Tseynow kawarnin alli nuna keyta yachakun.\nKey deklarasyonchow der\u00ebchukuna nishqanmannow kaweykarninmi llapan nunakuna\nwiyachakuyanman nasyonchow leykuna kashqanta. I wakin nunakunapa der\u00ebchunkunata mana\njalupashpa, shumaq kakushwan nunakuna kaway\u00e4nanpaqmi, mana pi\u00f1ap\u00e4nakur pipaqpis mana\nallim munarislipa, tseynow nunakuna kawakunapaqmi tsey leykunata gobiyernu rurashqa.\nKey der\u00ebchukunata i muneykunata manam pipis rurayanmantsu mana Naciones Unidas\nmunanqannowqa.\nArtikulu 30.\nKey deklarasyonchowqa manam ni imapis kantsu meyqan nasyonpis, meyqan l\u00e4ya nunakunapis",
            "Image": "1a836f04540440b526c0969aeb1ea14d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ni meyqan nunapis, nuna rnayinkunapa der\u00ebchunkunata micharnin kay\u00e4nanpaq.",
            "Image": "6a85eba84f5343eaab3540e3de618b9e"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467498,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "PORAUSENAPAN AN ARAMAS RAIT\nPOPUN AN MAK EI PORAUS\nPokiten kich mei sinei pwe popunapen pung me kinamwe non fonufan a popuseni\nukukun ach miriti nonnofengenin an aramas meinisin rait,\nPokiten a fen fis chommong fitikoko ren an akkaemon aramas atai an pwan ekkoch\naramas rait nge kich mi fen sinei pwe aramasen unusen fonufan mi wesewesen\nmochen pwe repwe kinamwe non ar kewe rait,\nPokiten mi auchea an aramas rait me non annuk an esap wor ariaffou are an esap\nwor emon epwe ariaffoua pwan emon,\nPoikiten mi fakkun namot an mu me mu repwe tongofengen,\nPokiten mu meinisin non United Nations ra affata me non nour we Charter usun ar\nnuku pwe mei wor popunapen an aramas meinisin rait, o mi wor namoten an epwe\nnonnofengen chok an aramas meinisin rait, mwan fengen me fefin, fan iten an epwe\nwor tipeeu pun epwe wor kinamwe,\nPokiten mu meinisin ra fen en me pon pwe repwe ansi ewe mwichen United Nations\nne asinengeni unusen fonufan usun angangen are napanapen an aramas rait,\nPokiten mi wesewesen ennetin auchea an aramas repwe wesewesen sinei me miriti\nekkei rait,\nIei Popun,\nEWE GENERAL ASSEMBLY\nA Asinengeni Kich\nEI PORAUSENAPAN AN ARAMAS RAIT pwe epwe fis pwe eu anen an aramas\nmeinisin repwe annomu non ar ekiek iteiten fansoun meinisin, nupwen ar asukun, are\nnupwen ar angang ekis meinisin non eu fonu are no unusen fonufan, pwe emon me\nemon, fonu me fonu, are mu me mu repwe miriti o repwe fori pungun pusin nefiner\nfengen non ewe United Nations are ar repwe pwan fori pungun ngeni ekkewe fonu ni\nnom fan tumunuen United Nations.\nTetten 1.\nEsap wor och mettoch epwe appeti aramas seni fansoun ar uputiu non ar tufich me\nrait. Ar ekiek epwe mecheres o esap pet ren och sakkun mettoch pun ir repwe\nnonnomfengen non kinamwe o pwipwi annim.\nTetten 2.\nEmon me emon epwe eani ekkei rait o epwe pwan uri mecheresin met mi mak non ei\nPORAUS, esap wor akinimumu ren och sakkum mettoch, ren anuen unuchcher are\npokiten ir mwan are fefin, esap wor nifinifin rer pokiten kapasen fonuer, ar\nnamanam, mefien netiper meinisin, ar newo me pisekir, tori fansoun me nenien are\nuputiu, are ren chok och sakkun napanaper.\nEsap nifinifin ngeni emon aramas pokiten akinikin nefinen mu me mu are fonu me\nfonu ren och sakkun mefien ewe fonu, ren aukukun nemenian are tettenin me nein",
            "Image": "c9bfc1bf5240ac7b0a2dcbb474880198"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "fonu meinisin non fonufan; ese nifinifin ika ewe fonu ni uta non mun, mei nom fan\nnemenien eu mu, are ika ewe fonu ese tongeni pusin uta non an nemenem.\nTetten 3.\nEmon me emon aramas mei wor an rait an epwe manaw, tufich me kinamwe.\nTetten 4.\nEsap wor emon epwe angang mwan o esap wor emon epwe tongeni nouni amanaw\npwan emon aramas; esap tongeni tufich an emon epwe nounmwani emon aramas\nchon angang ika ese atoou niwinin, o esap tongeni tufich an emon epwe amomo are\nkamo aramas pwe noun amanaw.\nTetten 5.\nEsap wor emon epwe ariaffouu are echchimwa emon, are esap wor emon epwe angei\nniwinin an fofforungaw non ekkoch napanap epwe usun chok napanapen man.\nTetten 6.\nEkis meinisin mei wor an emon aramas rait an epwe wor ekiekin non pungun aototen\nannuk.\nTetten 7.\nAramas meinisin mi nonnofengen chok rer annuk, iwe emon me emon epwe wor\ntumunun fan nurun annuk. Meinisin epwe wor tumunur ren an esap wor akinikin\nngenir ika emon a atai pungun ei Poraus ngenir. Emon mi tongeni tipis ika a fori\nangangen akinikin nge mi ataeno pungun ei annuk.\nTetten 8.\nEmon mi wor an rait an epwe wor chon anisi non kapung fan iten an ekkoch napanap\nataeno pungun an rait usun mi mumu ngeni non ei annuk.\nTetten 9.\nEsap fakkun wor emon aramas epwe ares, kanupus are katoou (exile) seni fonu ika\npwe ese fateoch popun.\nTetten 10.\nAramas meinisin repwe chok nonnofengen non an epwe mumu ngeni emon me emon\npunguochchun are wenecharen kapung fansoun kutten pungun an emon rait me\npungun wisan o pwan fansoun kutten an emon itingeni och tipis.\nTetten 11.\nFansoun an pur kapasen och tipis won emon, mei wor an rait an aramas meinsin\nrepwe mefi pwe ese fori ewe tipis tori an epwe pwano me non kapung pwe a\nwesewesen tipis, nge akkom epwe wor chon peni me non ewe kapung.\nEsap wor emon epwe tongeni tipis ren och sakkun foffor ika pwe ese sinei pwe mei\nngaw ewe foffor a fori, non annukun eu fonu are fen non annukun unusen fonufan,\nfansoun a fori ewe foffor. Esap wor och niwinin tipis epwe nap seni ewe sakkun\npinasen tipis mei mak non ewe chok fansoun a fis eu foffor.",
            "Image": "e921a5fd6d9ddde53b4fbd495b7b8979"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tetten 12.\nEsap wor emon epwe tongeni atai an emon rait ren metochchun mi momomon, ren an\nfamini, ren nenian, are ren porausen noun taropwe o esap pwan wor emon epwe\natamwanieno sufenin itochchun emon ika ese fateoch popun.\nTetten 13.\nEmon me emon mei wor an rait an epwe mokut fetan are nonnom non kinikinin eu me\neu fonu.\nEmon me emon mi wor an rait an epwe pusin tou seni eu fonu are seni pusin fonuan,\no mi pwan wor an rait an epwe pwan pusin niwinsefaniti fonuan.\nTetten 14.\nEmon me emon mi wor rait an epwe suno won ekkoch fonu pwe epwe tongeni wor an\nkinamwe seni sakkun ariaffoun non fonuan.\nEi rait esap tongeni amanawa emon fansoun an kapung ren och fofforungaw ese nom\nnon pungun eu neni (non-political crimes) are esap pwan tongeni amanawa ren\nsakkun foffor mi u ngeni pungun me annukun United Nations.\nTetten 15.\nEmon me emon mei wor an rait an epwe wor fonu (mu) epwe mak i.e.\nEsap wor emon epwe tongeni aweiresi emon seni ewe fonu (mu) a mak non, o esap\nwor emon epwe pinei emon ika a mochen siwini fonuan (neni a mak ie).\nTetten 16.\nMwan me fefin, fansoun a tori ierir, mei wor ar rait ar repwe puppunu o fori ar\nfamini, ese nifinifin anuen unuchcher, fonuer, are ar namanam. Nonnofengen chok ar\nrait non ar puppunu (fansoun ar puppunu, are pwan fansoun ar mufesen.\nPuppunu epwe fis fansoun chok ruomon ra pusin finata pwe ra fakkun tipeeufengen\nar repwe puppunu.\nFamini wesewesen popunapen tettenin mwichen aramas o mei wor an eu famini rait\nan epwe wor tumunun meren mwichen aramas pwan meren fonu.\nTetten 17.\nMei wor an emon me emon rait an epwe pusin akkanaemon chok won pisekin are\npwan an epwe chngeni ekkoch won och pisek.\nEsap wor emon epwe pinepin seni pusin pisekin ika esa fateoch popun.\nTetten 18.\nMei wor an emon rait won pusin an ekiek, an mefi me an namanam; mei pachenong\nnon ei rait an emon epwe siwini an namanam me an pusin nuku o mei pwan wor an\nemon pusin rait non an akkanaemon are fitifiengen me chienan an epwe pwarata fan\nmesan aramas are nemonomon usun an nukun an namanam ren an asukuna,\npomweni, fen ngeni are forachchu pungun an namanam.",
            "Image": "f9aae6e185778bcdc5a8cf630dac3563"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tetten 19.\nMei wor an emon me emon rait an epwe wor an mefi me an kapas. Mei pachenong\nnon ei rait an emon epwe kamoch won mefian o esap wor emon epwe ataeno mefian\nren an epwe kutta, angei are asinefetanei usun an ekiek non sokkun chok an a\nmochen finata, ese nifinifin aukukun nenian an tongeni.\nTetten 20.\nEmon me emon mei wor an rait an epwe fiti sokkun amwicheich mi wor kinamwe me\ntipeeu non.\nEmon esap tongeni achchimwa emon an epwe fiti eu sokkun mwich (association).\nTetten 21.\nMei wor an emon me emon rait an epwe pusin angang non kefemenin (government)\nfonuan won inisin are an epwe pusin finata chon aweni awan (representative).\nEmon me emon mi wor an rait an epwe nonnongeni sokkun aramas meinisin non an\naninnis ngeni fonuan.\nMochenin aramas epwe fis pwe popunapen wis non kofemen (government); mefian\naramas epwe pwano non fansoun an fis uttut. Uttut epwe fis ren meinisin aramas\nepwe nonnofengen chok aukukun an emon me emon fot (vote). Uttut mi tongeni fis\nnon monomon are non sokkun angangen uttut minne epwe nonnofengen chok ren\nmeinisin.\nTetten 22.\nEmon, pokiten i pwan chok emon aramas, mei wor an rait an epwe wor tumunun an\ntufich o an epwe sinei meinisin an rait non pekin anen moni, pekin pwapwa me\neorunien eu neni mi namot chapur ngeni itan me sufenin tori unusen an tufich. Ekkei\nmeinisin epwe pwak me non aototen tipeeufengen usun mi namot ngeni utan are\ntufichin eu fonu.\nTetten 23.\nMei wor an emon me emon rait an epwe angang, an epwe pusin finata sokkun angang\na mochen eani, an epwe wenechchar me ukukoch napanapen an angang o mei pwan\nwor an emon me emon rait an epwe wor tumunun seni osupwangen an ese wor an\nangang.\nEmon me emon, ses nifinifin ion, mei wor an rait an epwe angei niwinin aukukun an\nangang.\nMei wor an emon me emon chon angang rait an epwe wenechchar me ukukoch\nniwinin ren an epwe pusin tufich won inisin tori an famini pwe repwe tongeni manaw\nnon tettenin manawen aramas, o epwe pwan wor aninnisir, ika mei namot, o epwe\ntou ngenir non sokkun napanap minne epwe wor ren rer kinamwe.\nMei wor an emon me emon rait an epwe forata are choni mwichen chienan chon\nangang (trade unions) pun repwe pusin tumunufenginni mine repwe tufich ren.\nTetten 24.\nEmon me emon aramas mei wor an rait an epwe asoso, o epwe pwan aukuk kunokun",
            "Image": "a0b12d9c1fa93fd8f2d429378d2c4058"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "angang. Epwe pwan wor ekkoch ranin asoson angang nge epwe chok tou ewe niwin.\nTetten 25.\nEmon me emon mi wor an rait an epwe ukukoch tufichin non an nonnom pun epwe\nwor pochokkun me kinamwe ren pusin won inisin tori chon an famini. Epwe wor aner\nmongo, ufer, imwer me tumunun safei ngenir tori sokkun amcheresin inis mi namot\nngenir. Mei wor an emon rait an epwe tumunu fansoun an esewor an angang,\nfansoun an samaw, fansoun an ese chiwen tufich ne pusin tumunu, fansoun an mano\npunuan, fansoun an chinnap o pwal fansoun an ese chiwen tongeni tori pusin an\ntufich.\nInenap me semirit epwe wor tumunur me aninnisir. Semirit meinisin, upun non\npuppunu are upun neroch, repwe uri kinamwen tumun sokkun meinisin.\nTetten 26.\nMei wor an emon emon me emon rait an epwe fiti sukun, esap kamo an sukun non\ntettenin elementary (seni ewin tori awanuan). Emon me emon epwe fakkun\nwesewesen fiti sukunen elementary. Sukunen angang me sukunen kaeo epwe pwan\nmumungeni meinisin. Sukun tekia epwe suk ngeni meinisin chon tufich ngeni pokiten\nar achocho.\nEpwe fis pwe popunapen sukun an epwe aunusa ngeni emon aramas ukukun an\ntongeni kutta tufichin nein aramas meinisin. Epwe pwan fis pwe popunapen sukun an\nepwe aiti ngeni emon me emon unusen sufenin an aramas rait me popunapen pung.\nSukun epwe awora mirit, tipen mwan me pwipwioch nefinen mu me mu, nefinen\nsokkun me sokkun aramas are nefinen namanam me namanam. Sukun epwe aiti\naramas ar repwe anapano angangen United Nations pun epwe wor kinamwe non\nfanufan.\nInenap me semenap mei wor ar rait ar repwe finata sokkun sukun nour semirit repwe\nfiti.\nTetten 27.\nMei wor an emon me emon rait an epwe fori napanapen eorunien chon eu neni, an\nepwe kinamwe ne fori sokkun angang mi weswesen angoch non, o an epwe pwan\naninnis non are uri tufichin namoten feffeitan sokkun angang meinisin.\nEmo me emon mi wor an rait an epwe nom fan tumunun are uri namoten och pisek\nmi fisifota seni och sokkun angang a pusin forata won inisin.\nTetten 28.\nEmon me emon epwe kinamwe non tumunun me punguochchun tettenin an aramas\nrait are pung usun mi mak non ei Poraus.\nTetten 29.\nEmon me emon mi wor wisan ngeni ewe neni are aramasen ewe neni a angei unusen\nan tufich me ie.\nEmon me emon epwe fori pungun unusen an rait, nge epwe chok tongeni aukuk\nfofforun pungun an kei rait ren sokkun annuk mi foruta fan iten an epwe wor ekiekin\nare sufenin an aramas meinisin rait o pwan fan iten an meinisin aramas repwe",
            "Image": "1841848d8bb031c05ad3752818e327ae"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "forachchu pungun wiser ngeni emon me emon pwe epewe wor kinamwe ekis\nmeinisin.\nEmon esap tongeni eaea ekkei rait me pung ren an epwe ngeni popun are annukun\nUnited Nations.\nTetten 30.\nEse wor och sokkun kapas non ei Poraus mi mutngeni eu mu, eu mwichen aramas are\nemon aramas an epwe fori och sokkun foffor ren an epwe ataeno ekkei rait me pung\nmi mak non ei Poraus.",
            "Image": "dfdd2d7c9258d2cdbb0ad247b9e21f7b"
        }
    }
}

{
    "MetaData": {
        "Author": null,
        "Creation_Date": 1581469847,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}",
                "{'color': (0, 0, 0), 'font': ('Montserrat-Regular', 12.096)}"
            ],
            "Image": "24bc536dc0d7e19d488c6d23e31feb79",
            "Index": 0,
            "Label": "1",
            "Size": [
                595.0,
                842.0
            ],
            "Text": "Чипа̄ линне̄ сал деклара̄ сиjачи нари доролбони\nДапарра̄ долдаппула ресолjусиjаӡи 217 А (III) Гениралинэиӈи Ассаммбилеjаӈи\nСагӡи бе̄ 10 (ӡон) инэӈидуни 1948 (ге̄ да миӈга хуjу таӈгу ӡūндо̄ ӡапку) ананиду\n[?]\nМөрөнӡи боддоумари нари нарре̄ эсини болӡитта̄ чипа̄ линне̄ салду нари\nнумидуни омоттоммо̄ эввури танандда̄ дорочи тари бūни гэву тэккэ̄ ни, тэдэ\nтэккэ̄ ни, эми ва̄ лле̄ биввури тэккэ̄ ни;\nмөрөнӡи боддоумари тари нари дорро̄ ни болӡиттаури балӡӯрини ва̄ лихха̄ тари\nгоссӯллини нари ирка̄ ни, андупури тамаче̄ биввурре̄ , хамаче̄ ду гурусэл кэсэлу\nоличи, биличи эмэри ӈэ̄ ллэ̄ , эмэри сūнэӡӡе̄ чава долдаппула нари гугдама\nмөрөниӈэчи;\nмөрөнӡи боддоумари нари дорро̄ ни эттэуми товвури ге̄ кусуӡини каирамбуӡӡи,\nнари ӡобоми па̄ улими эбуддо̄ ни ва̄ лимачче̄ болӡиӡе̄ салтаи;\nмөрөнӡи боддоумари тари бэлэчими оввури гурусал андаилӈачи бибуддо̄ чи;\nмөрөнӡи боддоумари тари Обедиԩо̄ ннэjа На̄ сиjа гурулни нурихачи Уста̄ виду мэ̄ нэ\nакта̄ ривари нари да̄ jи доромбони, нари маӈга̄ ни са̄ мари чоми тоичи\nбэлэчибуддо̄ ри сосиа̄ линэи прогре̄ сситэи бикко̄ чи улиӈгаулиӈга опо̄ ми да̄ jи\nгэвуӡи бимэри;\nмөрөнӡи боддоумари тари гои бо̄ сал чле̄ нучи токтоумачихачи бэлэчибуддо̄ ри\nОрганиса̄ сиjандо̄ Обедиԩо̄ ннэи На̄ сиjандо гэсэ уилэмэри нари дорро̄ ни\nгэбубуддо̄ ри, нари дорро̄ ннū, нари да̄ jима гэвво̄ ннū итэчимэри орро̄ ;\nмөрөнӡи боддоумари тари чипа̄ линне̄ сал са̄ ривачи доро мөрөмбөннū, гэву\nмөрөмбөннū тари акта̄ ввурре̄ ӡиӈ улиӈга хоӡидала̄ андуми.\nГенера̄ лина Ассамбле̄ jа\nдолданӡини эсипчи Чипалинне̄ сал Деклара̄ сиjачи нари доролбони сада̄ чаӈуӡӡи\nдапагаччи чава андуми муттэитэми чипалинне̄ гурусэл, бо̄ сол чоми ге̄ дадда\nнари, ге̄ дадда̄ хӯпа о̄ ргануни гэгдэкэ актамари эсипчи Декларассиjjа̄ , каксило̄ л\nаллаупури да̄ руни, таттуччури да̄ руни тари доролб , тари гэвулбэ гэбубуддо̄ чи\nбэлэччилол. Чопе̄ насионалинэjjū местународнэjjū прогрессивнэjjū\nмероприjатиjэл да̄ ручи андуитами пэрге̄ лол чипа̄ линне̄ па улиӈгаӡи са̄ вво̄ мбо̄ нда,\nхоӡидала̄ андупо̄ нда ча сада̄ чалба бо̄ гуруни до̄ дуннū, хӯпа членуни до̄ дуннū, на\nгуруни до̄ дуннū хамаче̄ jурисдūксиjэду но̄ ни бūни.\nСтатиjа 1\nЧипа̄ ли гурунне̄ балӡичи гэвумэ, омотто мэ̄ нэ мөрөнӡи, мэ̄ нэ доронӡи. Но̄ чи\nидэлу, иркалу, мэ̄ нэ мэ̄ нӡи на̄ дактаӈачи бūчи.\nСтатиjа 2\nХамаче̄ дда̄ чипа̄ ли нари на̄ дассичи чипа̄ ли доролбо, чипа̄ ли гэвулбэ эсипчи\nдеклара̄ сиjаду долдаппулалба хаивадда̄ хо̄ нидда̄ эпулэ кадачче̄ : гои халадда\nбиӡини, хэрэктэни силланидда гои биӡини, хусэнне̄ ддэ̄ -эктэнне̄ ддобиӡини,\nкэсэниддэ̄ гои биӡини, религиjанидда̄ гои биӡини, политическиддэ̄ гоиддэ"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d47d61c4de11a3706b54455d38f24a3c",
            "Index": 1,
            "Label": "2",
            "Size": [
                595.0,
                842.0
            ],
            "Text": "тэдэни, гурумадда̄ сосиалинэиддэ̄ тэккэни биӡини, абдулусалдда̄ , баjанӡисалдда\nсūнэӡӡисэлддэ биӡини.\nТамаччу эввури то̄ хамаче̄ дда̄ чипали кадакко̄ политическэиддэ̄ доромо̄ моддо\nгуру-гурумама тэккэлло̄ бо̄ статуссе̄ ни, на̄ статуссе̄ ни, хамаче̄ ду нари бūни,\nбиӡини тари на̄ сиса̄ бū, ӈуидэ̄ киханӡи бū, мэ̄ нэ эси ӡаӈге̄ рра̄ бū камаличипула\nсуверинитетулуддэ бū.\nСтатиjа 3\nХамаче̄ дда̄ чипа̄ ли нари на̄ дассичи чипа̄ ли дорони бūни бивввуритэи, гэвутэи,\nмэнэ-мэнӡи сиса̄ биввуритэи.\nСтатиjа 4\nӇуиддэ̄ элини бе̄ болӡитаду, болӡиттаури доронду; болӡитадда̄ , болумба\nхудасурре̄ дда̄ хэрэссури хамаче̄ дда̄ хо̄ нидда биӡини.\nСтатиjа 5\nӇуиддэ̄ ӈуивэддэ эӡили па̄ чче̄ , ӡиӈ катуӡи, нариӡи хаӈасаи эӡили булмэчче̄ но̄ ни\nмөрөмбөни сэӈгэрэммū кэсулэммū.\nСтатиjа 6\nХамаче̄ дда̄ чипа̄ ли нари, хаидудда̄ бими дорони бūни но̄ ни правосубекносе̄ ни\nса̄ буддо̄ чи.\nСтатиjа 7\nЧипа̄ ли гурусал ге̄ ду омотто доролчи бини ӈуиддэ̄ биӡини омотто ге\nаксаччуритаини. Чипа̄ ли гурусал дорочи бūни омотто аксаччуритаи хамаче̄ дда\nчипа̄ ли болӡитаду, болӡитта̄ имо̄ ччуриду эсипчи деклара̄ сиjjа̄ камаличчитаи.\nСтатиjа 8\nХамаче̄ дда̄ чипа̄ ли нари дорони бūни но̄ ни да̄ jи доролбони конститусиjjа̄ . Ге̄ ккэ\nбухэмбэни камаличихандучи компете̄ нтнэи гурума судусэлбэ улиӈгамаӈуӡи\nандутто̄ мбуми.\nСтатиjа 9\nӇуивэддэ эӡилил баи аристоваира, эӡилил даппа̄ , эӡилил хасаси.\nСтатиjа 10\nХамаче̄ дда̄ чипа̄ ли нари но̄ ни дорро̄ нни но̄ ни уилэкко̄ нни са̄ буддо̄ чи, но̄ ни\nуголовнэи баитани тэддэ̄ ни но̄ ттоини уччимбэчи са̄ буддо̄ чи, дорони бūни омотто\nбиввури тэккэндуни но̄ ни баитта̄ ни кэсэӡи е̄ робуддо̄ чи мэ̄ нэ сиса̄ бū\nбеспристраснэи сӯдуду нэ̄ ӡе̄ рударра̄ тэддэ̄ гэлэми.\nСтатиjа 11\nХамаче̄ дда̄ чипа̄ ли нари, ӈуивэ баиталле̄ чи, дорони бūни мэ̄ пи баитала ана̄ опо̄ ми\nсуду баитта̄ ни ба̄ вво̄ талла̄ ни ге̄ мӡӡи кэсэӡӡū баиттани е̄ роми, тэ̄ лиддэ но̄ тоини\nбуми хаивадда̄ чипали аксаччуриду."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9f451db0fd421a9d0a0eeee068dce877",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ӈуивэддэ эӡилил сӯӡūрэ тари баитта̄ ба̄ рини эрунду тари баита гурума ге̄ ддӯ\nгуру-гурума дороддӯ баиталлаури эччини бе̄ . Худэулиӡи эввури кэсуллэ ча баита̄ ,\nхамаче̄ мба бӯрилэхэчи ча эрунду, ха̄ ли баита ба̄ пула биччи.\nСтатиjа 12\nӇуиддэ̄ эллини мэттэкки баи ūвво̄ нда мэниӈӈū нумиббū бūккутэини, баи\nсулӯдами ūпэчими но̄ ни дукутаиннū, кореспонуденсиjэни сипкутаинни,\nиркатаиннū, репутасиjатаинни. Ӈуиддэ̄ чипали дорони бūни ге̄ аксачиккутаини\nмэ̄ ттэкки сулӯдамари ипэчче̄ гичи.\nСтатиjа 13\nХамаче̄ дда̄ чипа̄ ли нари дорони бūни бо̄ ва боки гипали пулими биккуӡӡи\nсилмами.\nХамаче̄ дда̄ чипа̄ ли нари дорони бūни хамаче̄ мбадда̄ мэ̄ ниӈӈиддэ̄ бо̄ во вэдэми\nӈэнуми чо̄ ччи гочи исумидда мэ̄ нэ бо̄ такки.\nСтатиjа 14\nХамаче̄ дда̄ чипа̄ ли нари дорони бūни но̄ мбони хасасидучибūкко̄ гэлэбуӡӡи гои\nбо̄ ду, чаду сиригаччи бими.\nТари доро хэчче̄ ни политикама баитолло̄ хасасидучи, гои баитаду се̄ лилддӯ\nпринсипилду Организа̄ сиjаӈи Обидиɲоннэи Насjаӈи мэккуссидуни эсини хэттэ̄ .\nСтатиjа 15\nХамаче̄ дда̄ чипа̄ ли нари доро̄ ни бūни грасидануства̄ дапами.\nӇуивэддэ̄ баи эввури атто̄ грасидануство̄ ни, ӈуиддэ̄ мэ̄ нэддэ̄ эсини калла\nграсиданустваби.\nСтатиjа 16\nХусэнне̄ эктэнне̄ , хуруми хоӡихасал, дорочи бūни ра̄ ссачи да̄ ррунни,\nнасионалинусичи да̄ рунни, релūгиjачи дарунни эввуми кадачче̄ мūрэнӡидучи,\nнумиӡӡи андусидучи. Но̄ чи омоттомо дорочи бūни мūрэнӡидучи, мūрэм бūдучи,\nмūрэнду пуjjедучи.\nДӯтӈосо гэсэ гэвумӡи токтоумачими хоӡӯтачче̄ мūронӡивэчи саклjучаиричи.\nНуми тари хупа да̄ jини хупа чоми дорони бūни чоми хупаддӯ государствуддӯ\nаксачикк актами.\nСтатиjа 17\nХамаче̄ дда̄ чипа̄ ли нари дорони бūни умукэддэ̄ гоине̄ салду гэсэддэ̄ абдуӡи\nтаккурами.\nӇуидуддэ абдумбани баи нуиддэ̄ эллини тананда.\nСтатиjа 18\nХамаче̄ дда̄ чипа̄ ли нари дорони бūни мөррө̄, ирккэ̄ , религиjjэ̄ гэвво̄ ни; тари доро\nдапучче̄ ни релūгиjаббū долдаккуббū каллаурре̄ , мэ̄ нэ релūгиjабби, долдаккуббū"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "21906198c3b27382399edb65c127782a",
            "Index": 3,
            "Label": "4",
            "Size": [
                595.0,
                842.0
            ],
            "Text": "умӯкэддэ̄ по̄ нне̄ салдуддэ̄ гэсэ долдамбуӡӡи нари до̄ дуннū умӯкэддо тачими,\nэндурре̄ ддэ̄ долӡими религиосинэjjū ритуалинэjjū обрjа̄ ддо̄ ни андуми.\nСтатиjа 19\nХамаче̄ дда̄ чипа̄ ли нари дорони бūни долдакку гэвво̄ ни гэвумӡи чава\nдолдамбуӡӡи; мэ̄ нэ долдаккуби гэввоннū эми камаличче̄ дапутабуӡӡи, гэвво\nгэлэктэмми, алдо̄ идеjjа̄ хо̄ нидда томи государуственнаи гранисса эми киханда\nгаммū бӯчиммū – тари доро даппучче̄ ни.\nСтатиjа 20\nХамаче̄ дда̄ чипа̄ ли нари дорони бūни бэрэми чауха гэвво̄ ннū хӯпа гэвво̄ ннū.\nӇуивэддэ̄ нэ̄ эввури ūвво̄ ндэ хамаче̄ таидда хӯпатаи.\nСтатиjа 21\nХамаче̄ дда̄ чипа̄ ли нари дорони бūни мэ̄ нэ бо̄ ӈуӡӡи мэ̄ нэддэ силмапула\nнарисалӡидда ӡаӈге̄ рами.\nХамаче̄ дда̄ чипа̄ ли нари дорони бūни мэ̄ нэ бо̄ ӡӡи омотто ūввури дорони бо̄ би\nуилэккутэини.\nГуру во̄ лjани правителиство кусуни бūллини; тари во̄ лjа мэ̄ пи са̄ вво̄ ллини\nӡиллэлул ана̄ силмал-силмалду, хамачесалба андуличи гэрэммэ̄ омоттоммо\nсилмаури дороду сипкучими силмамми гоилӡи омоттомол пормалӡи бэлэчимми\nсилма гэвво̄ ни андуми.\nСтатиjа 22\nХамаче̄ дда̄ чипа̄ ли нари, хупанне̄ , дорони бūни гэлэми сосиалинэи\nбэлэччурре̄ ддэ̄ , андупурре̄ ддэ̄ на̄ дамба мэ̄ нэ дороббū дапутабуӡӡи, мэ̄ нэ маӈгабби\nгэвумэ балӡибуддо̄ ни экономическиду, сосиалинэиду кулитурнэиду областиду\nгурума кусуӡӡи гуру-гурума гэсэ уилэӡӡи бэлэчимэри бо̄ -бо̄ структурэ̄ ннū,\nресурсэ̄ нни хэттэ̄ ини.\nСтатиjа 23\nХамаче̄ дда̄ чипа̄ ли нари дорони бūни уилэккуду, гэвумэ уилэкко̄ силмабуӡӡū,\nэмэри камаличче̄ улиӈгаӡи уилэури уилэккуду уилэбуӡӡū, уилэкку ана̄ дуни\nаксачибуддо̄ чи.\nХамаче̄ дда̄ чипа̄ ли нари, мэ̄ пи эми сэӈгэррэундэ, дорони бūни омоттомо\nуилэпулэ уилэду омоттомо тамма̄ тамабуддо̄ чи.\nХамаче̄ дда̄ чипа̄ ли уилле̄ нари дорони бūни эввуми камаличче̄ улиӈгамако̄ тамма\nтамабуддо̄ чи, ои бигини хамаче̄ дда̄ гои сосиалинэи бэлэччурре̄ бубуддо̄ чи мэ̄ ппū\nмэ̄ нэ нумиббū улиӈгаӡи кихамбуддо̄ ни.\nХамаче̄ дда̄ чипа̄ ли нари дорони бūни пропе̄ си хӯпамбани андуми, пропеси\nхӯпатаини ūррэ̄ мэ̄ нэ дороби аксачибуӡӡи.\nСтатиjа 24\nХамаче̄ дда̄ чипа̄ ли нари дорони бūни дэрукпуритэjjū, хуппуритэjjū, уидо̄ киӡи\nдуралипула уилэури инэӈитэjjū, анани-анани таммаури отпускатаjjū."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}",
                "{'color': (0, 0, 0), 'font': ('Montserrat-Regular', 12.096)}"
            ],
            "Image": "762f2a4c2c36610e7f5bedc99a961df6",
            "Index": 4,
            "Label": "5",
            "Size": [
                595.0,
                842.0
            ],
            "Text": "Статиjа 25\nХамаче̄ дда̄ чипа̄ ли нари дорони бūни эргими биввурре̄ ; тари дэппи, багдухи,\nдуку, окчичими е̄ ропури, на̄ дассури сосиалинэи бэлэччури-тари чипа̄ ли на̄ да\nмэ̄ нэ эргэббū, мэ̄ нэ нумиби эргэмбэннū окчичибуӡӡи, эргими бибуӡӡи, мэ̄ ппū,\nмэ̄ нэ нумиббū бэлэчибуӡӡи уилэлу ана̄ опе̄ , сагдаппе̄ , хаимидда̄ эргимбэ вэ̄ дэпе\nмэ̄ нэ баитала ана̄ ӡи.\nЭни оччисал jатауна бūсэл дорочи бūни даjиӡи кихами бэлэчибуддо̄ чи. Чипа̄ л\nпурил мūрэм балӡихалдда̄ , мūрэм эччил балӡе̄ дда̄ чипа̄ линне̄ таи омоттомо\nсосиалинэи бэлэччурре̄ тамме̄ чи.\nСтатиjа 26\nХамаче̄ дда̄ чипа̄ ли нари таччӯриду дорони бūни. Тэнэ̄ тачикку тамала ана̄ , нэ\nтачими хоӡӡӯттаури. Чипа̄ л тачикку тамала ана, нэ тачими хоӡӡӯттаури.\nТехническаjjū, пропессионалинэjjū, гугдамаjjū таччури чипа̄ линне̄ па ūввонӡини,\nӈуи уидо̄ ки бūни.\nТаччури нари мөррө̄ннө, нари дөррө̄ннū, нари иддэ̄ ннū маӈга опо̄ нӡини,\nгэббо̄ ннū нари доротоини, нари даjи гэвутэини даjи опонӡини. Таччури мэ̄ нэ\nмэ̄ пэри са̄ маччурре̄ , маӈиттаурре̄ бэлэччини, ӡе̄ лачимари биввурре̄ гуру-гуру\nтаундуни, ра̄ самма̄ религио̄ синамма̄ хӯпа-хӯпа таундуни бэлэччини Органисасиjа\nОбедиԩонэи На̄ сиjа уилэкко̄ ни эмэри валле̄ биввурре̄ дапучче̄ вани бэлэччини.\nАмиjjа̄ – эниjjэ̄ дорочи бūни дуллӯӡи силмами тачикко̄ , хоттои пурилбэри ūвуличи\nтачибуддо̄ чи.\nСтатиjа 27\nХамаче̄ дда̄ чипа̄ ли нари дорони бūни гэвум каксибуӡӡи кулитурнэитэи хӯпа\nбиввуритэини, сэбдэними пакчиӡи андупулаӡи, каксими наука прогресситэини,\nулиӈгамаӡини таккурами.\nХамаче̄ дда̄ чипа̄ ли нари дорони бūни но̄ ни мөрөммө абдумма̄ интере̄ ссе̄ ни\nаксачибуддо̄ чи, тари андупула (топула) бūгини но̄ ни научинэи литературинэи\nхудосественнэи уилэни тари авторини но̄ ни бигини.\nСтатиjа 28\nХамаче̄ дда̄ чипа̄ ли нари дорони бūни сосиа̄ линэиддӯ, гуру-гуру тауни эпсиӡидду,\njэ Декларасиjаду нурипула доролбо гэвулбэ чипа̄ ли андусилил.\nСтатиjа 29\nХамаче̄ дда̄ чипа̄ ли нари дорони бūни хӯпаду, хамаче̄ ду чадӯмали гэвумӡӡū\nдаjиӡӡū но̄ ни маӈгани балӡини.\nТаккураини мэ̄ нэ доролӡӡū, мэ̄ нэ гэвулӡи хамаче̄ мбадда̄ чипа̄ ли нарре\nкамаличчичи сако̄ ну кусудуни ӡэӈкūр са̄ буддо̄ ннū гэбубуддо̄ нни гоинне\nдоролбоччū гэбулбэччū, тэдэмэ мөррө̄, хупама эбсиӡӡū, чипа̄ линне̄ сал\nэргикко̄ ччи гэллэ̄ лбэни каксими тобуддо̄ ни.\nЭрил доролӡӡū гэвулӡӡū таккурами хо̄ нидда эввури камаличче̄ се̄ лилбэ\nпринсипилбэ Органисасиjани Обедиԩо̄ нэхи Насиjаӈи."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3712fc492ed78f916f968ba4e836e8bc",
            "Index": 5,
            "Label": "6",
            "Size": [
                595.0,
                842.0
            ],
            "Text": "Статиjа 30\nХаидда̄ эсипчи Декларасиjаду хаӈасаилакка эсини мөрөчө̄ндэ тамачикка хаива\nбуввуре̄ государствутаи, нари хӯпатаини, ге̄ да-ге̄ да наритаи дорро̄ хамаче̄ дда\nуилэкко̄ товвурре̄ , андуми товвурре̄ хамаче̄ атуччини доролбо, гавулбэ,\nдекларасиjаду нурипулалба."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469706,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('Montserrat-Regular', 9.216)}"
            ],
            "Text": "Чипа̄ линне̄ сал деклара̄ сиjачи нари доролбони\nДапарра̄ долдаппула ресолjусиjаӡи 217 А (III) Гениралинэиӈи Ассаммбилеjаӈи Сагӡи бе̄ 10 (ӡон) инэӈидуни\n1948 (ге̄ да миӈга хуjу таӈгу ӡūндо̄ ӡапку) ананиду\n[?]\nМөрөнӡи боддоумари нари нарре̄ эсини болӡитта̄ чипа̄ линне̄ салду нари нумидуни омоттоммо̄ эввури\nтанандда̄ дорочи тари бūни гэву тэккэ̄ ни, тэдэ тэккэ̄ ни, эми ва̄ лле̄ биввури тэккэ̄ ни;\nмөрөнӡи боддоумари тари нари дорро̄ ни болӡиттаури балӡӯрини ва̄ лихха̄ тари госсӯллини нари ирка̄ ни,\nандупури тамаче̄ биввурре̄ , хамаче̄ ду гурусэл кэсэлу оличи, биличи эмэри ӈэ̄ ллэ̄ , эмэри сūнэӡӡе̄ чава\nдолдаппула нари гугдама мөрөниӈэчи;\nмөрөнӡи боддоумари нари дорро̄ ни эттэуми товвури ге̄ кусуӡини каирамбуӡӡи, нари ӡобоми па̄ улими\nэбуддо̄ ни ва̄ лимачче̄ болӡиӡе̄ салтаи;\nмөрөнӡи боддоумари тари бэлэчими оввури гурусал андаилӈачи бибуддо̄ чи;\nмөрөнӡи боддоумари тари Обедиԩо̄ ннэjа На̄ сиjа гурулни нурихачи Уста̄ виду мэ̄ нэ акта̄ ривари нари да̄ j и\nдоромбони, нари маӈга̄ ни са̄ мари чоми тоичи бэлэчибуддо̄ ри сосиа̄ линэи прогре̄ сситэи бикко̄ чи\nулиӈгаулиӈга опо̄ ми да̄ j и гэвуӡи бимэри;\nмөрөнӡи боддоумари тари гои бо̄ сал чле̄ нучи токтоумачихачи бэлэчибуддо̄ ри Органиса̄ сиjандо\nОбедиԩо̄ ннэи На̄ сиjандо гэсэ уилэмэри нари дорро̄ ни гэбубуддо̄ ри, нари дорро̄ ннū , нари да̄ j има гэвво̄ ннu\nитэчимэри орро̄ ;\nмөрөнӡи боддоумари тари чипа̄ линне̄ сал са̄ ривачи доро мөрөмбөннū , гэву мөрөмбөннū тари акта̄ ввурре̄ ӡиӈ\nулиӈга хоӡидала̄ андуми.\nГенера̄ лина Ассамбле̄ j а\nдолданӡини эсипчи Чипалинне̄ сал Деклара̄ сиjачи нари доролбони сада̄ чаӈуӡӡи дапагаччи чава андуми\nмуттэитэми чипалинне̄ гурусэл, бо̄ сол чоми ге̄ дадда̄ нари, ге̄ дадда̄ хӯпа о̄ ргануни гэгдэкэ актамари эсипчи\nДекларассиjjа̄ , каксило̄ л аллаупури да̄ руни, таттуччури да̄ руни тари доролб , тари гэвулбэ гэбубуддо̄ чи\nбэлэччилол. Чопе̄ насионалинэjjū местународнэjjū прогрессивнэjjū мероприjатиjэл да̄ ручи андуитами\nпэрге̄ лол чипа̄ линне̄ па улиӈгаӡи са̄ вво̄ мбо̄ нда, хоӡидала̄ андупо̄ нда ча сада̄ чалба бо̄ гуруни до̄ дуннū , хӯпа\nчленуни до̄ дуннū , на̄ гуруни до̄ дуннū хамаче̄ jурисдūксиjэду но̄ ни бūни.",
            "Image": "05323a7b9b29b4760de7f065c23e4c4e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Статиjа 1\nЧипа̄ ли гурунне̄ балӡичи гэвумэ, омотто мэ̄ нэ мөрөнӡи, мэ̄ нэ доронӡи. Но̄ чи идэлу, иркалу, мэ̄ нэ мэ̄ нӡи\nна̄ дактаӈачи бūчи.\nСтатиjа 2\nХамаче̄ дда̄ чипа̄ ли нари на̄ дассичи чипа̄ ли доролбо, чипа̄ ли гэвулбэ эсипчи деклара̄ сиjаду долдаппулалба\nхаивадда̄ хо̄ нидда̄ эпулэ кадачче̄ : гои халадда̄ биӡини, хэрэктэни силланидда гои биӡини, хусэнне̄ ддэ̄ -\nэктэнне̄ ддобиӡини, кэсэниддэ̄ гои биӡини, религиjанидда̄ гои биӡини, политическиддэ̄ гоиддэ тэдэни,\nгурумадда̄ сосиалинэиддэ̄ тэккэни биӡини, абдулусалдда̄ , баjанӡисалдда̄ сūнэӡӡисэлддэ биӡини.\nТамаччу эввури то̄ хамаче̄ дда̄ чипали кадакко̄ политическэиддэ̄ доромо̄ моддо̄ гуру-гурумама тэккэлло̄ бо\nстатуссе̄ ни, на̄ статуссе̄ ни, хамаче̄ ду нари бūни, биӡини тари на̄ сиса̄ бū , ӈуидэ̄ киханӡи бū , мэ̄ нэ эси ӡаӈге̄ рра\nбū камаличипула суверинитетулуддэ бū .\nСтатиjа 3\nХамаче̄ дда̄ чипа̄ ли нари на̄ дассичи чипа̄ ли дорони бūни бивввуритэи, гэвутэи, мэнэ-мэнӡи сиса̄ биввуритэи.\nСтатиjа 4\nӇуиддэ̄ элини бе̄ болӡитаду, болӡиттаури доронду; болӡитадда̄ , болумба худасурре̄ дда̄ хэрэссури\nхамаче̄ дда̄ хо̄ нидда биӡини.\nСтатиjа 5\nӇуиддэ̄ ӈуивэддэ эӡили па̄ чче̄ , ӡиӈ катуӡи, нариӡи хаӈасаи эӡили булмэчче̄ но̄ ни мөрөмбөни сэӈгэрэммu\nкэсулэммū .\nСтатиjа 6\nХамаче̄ дда̄ чипа̄ ли нари, хаидудда̄ бими дорони бūни но̄ ни правосубекносе̄ ни са̄ буддо̄ чи.\nСтатиjа 7\nЧипа̄ ли гурусал ге̄ ду омотто доролчи бини ӈуиддэ̄ биӡини омотто ге̄ аксаччуритаини. Чипа̄ ли гурусал\nдорочи бūни омотто аксаччуритаи хамаче̄ дда чипа̄ ли болӡитаду, болӡитта̄ имо̄ ччуриду эсипчи деклара̄ сиjjа\nкамаличчитаи.\nСтатиjа 8",
            "Image": "47e9cdaf171212016d338ab4b6360bd9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Хамаче̄ дда̄ чипа̄ ли нари дорони бūни но̄ ни да̄ j и доролбони конститусиjjа̄ . Ге̄ ккэ бухэмбэни камаличихандучи\nкомпете̄ нтнэи гурума судусэлбэ улиӈгамаӈуӡи андутто̄ мбуми.\nСтатиjа 9\nӇуивэддэ эӡилил баи аристоваира, эӡилил даппа̄ , эӡилил хасаси.\nСтатиjа 10\nХамаче̄ дда̄ чипа̄ ли нари но̄ ни дорро̄ нни но̄ ни уилэкко̄ нни са̄ буддо̄ чи, но̄ ни уголовнэи баитани тэддэ̄ ни\nно̄ ттоини уччимбэчи са̄ буддо̄ чи, дорони бūни омотто биввури тэккэндуни но̄ ни баитта̄ ни кэсэӡи е̄ робуддо̄ чи\nмэ̄ нэ сиса̄ бū беспристраснэи сӯдуду нэ̄ ӡе̄ рударра̄ тэддэ̄ гэлэми.\nСтатиjа 11\nХамаче̄ дда̄ чипа̄ ли нари, ӈуивэ баиталле̄ чи, дорони бūни мэ̄ пи баитала ана̄ опо̄ ми суду баитта̄ ни\nба̄ вво̄ талла̄ ни ге̄ мӡӡи кэсэӡӡū баиттани е̄ роми, тэ̄ лиддэ но̄ тоини буми хаивадда̄ чипали аксаччуриду.\nӇуивэддэ эӡилил сӯӡūрэ тари баитта̄ ба̄ рини эрунду тари баита гурума ге̄ ддӯ гуру-гурума дороддӯ\nбаиталлаури эччини бе̄ . Худэулиӡи эввури кэсуллэ ча баита̄ , хамаче̄ мба бӯрилэхэчи ча эрунду, ха̄ ли баита\nба̄ пула биччи.\nСтатиjа 12\nӇуиддэ̄ эллини мэттэкки баи ūвво̄ нда мэниӈӈū нумиббū бūккутэини, баи сулӯдами ūпэчими но̄ ни дукутаиннū ,\nкореспонуденсиjэни сипкутаинни, иркатаиннū , репутасиjатаинни. Ӈуиддэ̄ чипали дорони бūни ге\nаксачиккутаини мэ̄ ттэкки сулӯдамари ипэчче̄ гичи.\nСтатиjа 13\nХамаче̄ дда̄ чипа̄ ли нари дорони бūни бо̄ ва боки гипали пулими биккуӡӡи силмами.\nХамаче̄ дда̄ чипа̄ ли нари дорони бūни хамаче̄ мбадда̄ мэ̄ ниӈӈиддэ̄ бо̄ во вэдэми ӈэнуми чо̄ ччи гочи исумидда\nмэ̄ нэ бо̄ такки.\nСтатиjа 14\nХамаче̄ дда̄ чипа̄ ли нари дорони бūни но̄ мбони хасасидучибūкко̄ гэлэбуӡӡи гои бо̄ ду, чаду сиригаччи бими.\nТари доро хэчче̄ ни политикама баитолло̄ хасасидучи, гои баитаду се̄ лилддӯ принсипилду Организа̄ сиjаӈи\nОбидиɲоннэи Насjаӈи мэккуссидуни эсини хэттэ̄ .",
            "Image": "5fd49b7b7c2897093c70660b73ed2aae"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Статиjа 15\nХамаче̄ дда̄ чипа̄ ли нари доро̄ ни бūни грасидануства̄ дапами.\nӇуивэддэ̄ баи эввури атто̄ грасидануство̄ ни, ӈуиддэ̄ мэ̄ нэддэ̄ эсини калла̄ грасиданустваби.\nСтатиjа 16\nХусэнне̄ эктэнне̄ , хуруми хоӡихасал, дорочи бūни ра̄ ссачи да̄ ррунни, насионалинусичи да̄ рунни, релūгиjачи\nдарунни эввуми кадачче̄ мūрэнӡидучи, нумиӡӡи андусидучи. Но̄ чи омоттомо дорочи бūни мūрэнӡидучи,\nмūрэм бūдучи, мūрэнду пуjjедучи.\nДӯтӈосо гэсэ гэвумӡи токтоумачими хоӡӯтачче̄ мūронӡивэчи саклjучаиричи.\nНуми тари хупа да̄ j ини хупа чоми дорони бūни чоми хупаддӯ государствуддӯ аксачикк актами.\nСтатиjа 17\nХамаче̄ дда̄ чипа̄ ли нари дорони бūни умукэддэ̄ гоине̄ салду гэсэддэ̄ абдуӡи таккурами.\nӇуидуддэ абдумбани баи нуиддэ̄ эллини тананда.\nСтатиjа 18\nХамаче̄ дда̄ чипа̄ ли нари дорони бūни мөррө̄ , ирккэ̄ , религиjjэ̄ гэвво̄ ни; тари доро дапучче̄ ни релūгиjаббu\nдолдаккуббū каллаурре̄ , мэ̄ нэ релūгиjабби, долдаккуббū умӯкэддэ̄ по̄ нне̄ салдуддэ̄ гэсэ долдамбуӡӡи нари\nдо̄ дуннū умӯкэддо тачими, эндурре̄ ддэ̄ долӡими религиосинэjjū ритуалинэjjū обрjа̄ ддо̄ ни андуми.\nСтатиjа 19\nХамаче̄ дда̄ чипа̄ ли нари дорони бūни долдакку гэвво̄ ни гэвумӡи чава долдамбуӡӡи; мэ̄ нэ долдаккуби\nгэввоннū эми камаличче̄ дапутабуӡӡи, гэвво̄ гэлэктэмми, алдо̄ идеjjа̄ хо̄ нидда томи государуственнаи\nгранисса эми киханда гаммū бӯчиммū – тари доро даппучче̄ ни.\nСтатиjа 20\nХамаче̄ дда̄ чипа̄ ли нари дорони бūни бэрэми чауха гэвво̄ ннū хӯпа гэвво̄ ннū .\nӇуивэддэ̄ нэ̄ эввури ūвво̄ ндэ хамаче̄ таидда хӯпатаи.\nСтатиjа 21\nХамаче̄ дда̄ чипа̄ ли нари дорони бūни мэ̄ нэ бо̄ ӈуӡӡи мэ̄ нэддэ силмапула нарисалӡидда ӡаӈге̄ рами.",
            "Image": "6e0c9e54e5e52479971dedf720c7b7d2"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Хамаче̄ дда̄ чипа̄ ли нари дорони бūни мэ̄ нэ бо̄ ӡӡи омотто ūввури дорони бо̄ би уилэккутэини.\nГуру во̄ л jани правителиство кусуни бūллини; тари во̄ л jа мэ̄ пи са̄ вво̄ ллини ӡиллэлул ана̄ силмал-силмалду,\nхамачесалба андуличи гэрэммэ̄ омоттоммо̄ силмаури дороду сипкучими силмамми гоилӡи омоттомол\nпормалӡи бэлэчимми силма гэвво̄ ни андуми.\nСтатиjа 22\nХамаче̄ дда̄ чипа̄ ли нари, хупанне̄ , дорони бūни гэлэми сосиалинэи бэлэччурре̄ ддэ̄ , андупурре̄ ддэ̄ на̄ дамба\nмэ̄ нэ дороббū дапутабуӡӡи, мэ̄ нэ маӈгабби гэвумэ балӡибуддо̄ ни экономическиду, сосиалинэиду\nкулитурнэиду областиду гурума кусуӡӡи гуру-гурума гэсэ уилэӡӡи бэлэчимэри бо̄ - бо̄ структурэ̄ ннū ,\nресурсэ̄ нни хэттэ̄ ини.\nСтатиjа 23\nХамаче̄ дда̄ чипа̄ ли нари дорони бūни уилэккуду, гэвумэ уилэкко̄ силмабуӡӡū , эмэри камаличче̄ улиӈгаӡи\nуилэури уилэккуду уилэбуӡӡū , уилэкку ана̄ дуни аксачибуддо̄ чи.\nХамаче̄ дда̄ чипа̄ ли нари, мэ̄ пи эми сэӈгэррэундэ, дорони бūни омоттомо уилэпулэ уилэду омоттомо тамма\nтамабуддо̄ чи.\nХамаче̄ дда̄ чипа̄ ли уилле̄ нари дорони бūни эввуми камаличче̄ улиӈгамако̄ тамма̄ тамабуддо̄ чи, ои бигини\nхамаче̄ дда̄ гои сосиалинэи бэлэччурре̄ бубуддо̄ чи мэ̄ ппū мэ̄ нэ нумиббū улиӈгаӡи кихамбуддо̄ ни.\nХамаче̄ дда̄ чипа̄ ли нари дорони бūни пропе̄ си хӯпамбани андуми, пропеси хӯпатаини ūррэ̄ мэ̄ нэ дороби\nаксачибуӡӡи.\nСтатиjа 24\nХамаче̄ дда̄ чипа̄ ли нари дорони бūни дэрукпуритэjjū , хуппуритэjjū , уидо̄ киӡи дуралипула уилэури инэӈитэjjū ,\nанани-анани таммаури отпускатаjjū .\nСтатиjа 25\nХамаче̄ дда̄ чипа̄ ли нари дорони бūни эргими биввурре̄ ; тари дэппи, багдухи, дуку, окчичими е̄ ропури,\nна̄ дассури сосиалинэи бэлэччури-тари чипа̄ ли на̄ да мэ̄ нэ эргэббū , мэ̄ нэ нумиби эргэмбэннū окчичибуӡӡи,\nэргими бибуӡӡи, мэ̄ ппū , мэ̄ нэ нумиббū бэлэчибуӡӡи уилэлу ана̄ опе̄ , сагдаппе̄ , хаимидда̄ эргимбэ вэ̄ дэпе̄ мэ̄ нэ\nбаитала ана̄ ӡи.\nЭни оччисал jатауна бūсэл дорочи бūни даjиӡи кихами бэлэчибуддо̄ чи. Чипа̄ л пурил мūрэм балӡихалдда̄ ,",
            "Image": "bd8f8c00bc84089e19fdce33a9311a51"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('Montserrat-Regular', 9.216)}"
            ],
            "Text": "мūрэм эччил балӡе̄ дда̄ чипа̄ линне̄ таи омоттомо сосиалинэи бэлэччурре̄ тамме̄ чи.\nСтатиjа 26\nХамаче̄ дда̄ чипа̄ ли нари таччӯриду дорони бūни. Тэнэ̄ тачикку тамала ана̄ , нэ̄ тачими хоӡӡӯттаури. Чипа̄ л\nтачикку тамала ана, нэ тачими хоӡӡӯттаури. Техническаjjū , пропессионалинэjjū , гугдамаjjū таччури\nчипа̄ линне̄ па ūввонӡини, ӈуи уидо̄ ки бūни.\nТаччури нари мөррө̄ ннө, нари дөррө̄ ннū , нари иддэ̄ ннū маӈга опо̄ нӡини, гэббо̄ ннū нари доротоини, нари даjи\nгэвутэини даjи опонӡини. Таччури мэ̄ нэ мэ̄ пэри са̄ маччурре̄ , маӈиттаурре̄ бэлэччини, ӡе̄ лачимари биввурре\nгуру-гуру таундуни, ра̄ самма̄ религио̄ синамма̄ хӯпа-хӯпа таундуни бэлэччини Органисасиjа Обедиԩонэи\nНа̄ сиjа уилэкко̄ ни эмэри валле̄ биввурре̄ дапучче̄ вани бэлэччини.\nАмиjjа̄ – эниjjэ̄ дорочи бūни дуллӯӡи силмами тачикко̄ , хоттои пурилбэри ūвуличи тачибуддо̄ чи.\nСтатиjа 27\nХамаче̄ дда̄ чипа̄ ли нари дорони бūни гэвум каксибуӡӡи кулитурнэитэи хӯпа биввуритэини, сэбдэними\nпакчиӡи андупулаӡи, каксими наука прогресситэини, улиӈгамаӡини таккурами.\nХамаче̄ дда̄ чипа̄ ли нари дорони бūни но̄ ни мөрөммө абдумма̄ интере̄ ссе̄ ни аксачибуддо̄ чи, тари андупула\n(топула) бūгини но̄ ни научинэи литературинэи худосественнэи уилэни тари авторини но̄ ни бигини.\nСтатиjа 28\nХамаче̄ дда̄ чипа̄ ли нари дорони бūни сосиа̄ линэиддӯ, гуру-гуру тауни эпсиӡидду, jэ Декларасиjаду нурипула\nдоролбо гэвулбэ чипа̄ ли андусилил.\nСтатиjа 29\nХамаче̄ дда̄ чипа̄ ли нари дорони бūни хӯпаду, хамаче̄ ду чадӯмали гэвумӡӡū даjиӡӡū но̄ ни маӈгани балӡини.\nТаккураини мэ̄ нэ доролӡӡū , мэ̄ нэ гэвулӡи хамаче̄ мбадда̄ чипа̄ ли нарре̄ камаличчичи сако̄ ну кусудуни ӡэӈкūр\nса̄ буддо̄ ннū гэбубуддо̄ нни гоинне̄ доролбоччū гэбулбэччū , тэдэмэ мөррө̄ , хупама эбсиӡӡū , чипа̄ линне̄ сал\nэргикко̄ ччи гэллэ̄ лбэни каксими тобуддо̄ ни.\nЭрил доролӡӡū гэвулӡӡū таккурами хо̄ нидда эввури камаличче̄ се̄ лилбэ принсипилбэ Органисасиjани\nОбедиԩо̄ нэхи Насиjаӈи.\nСтатиjа 30",
            "Image": "cd47cf6a8eb3cdd57421464604774242"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Хаидда̄ эсипчи Декларасиjаду хаӈасаилакка эсини мөрөчө̄ ндэ тамачикка хаива буввуре̄ государствутаи,\nнари хӯпатаини, ге̄ да-ге̄ да наритаи дорро̄ хамаче̄ дда̄ уилэкко̄ товвурре̄ , андуми товвурре̄ хамаче̄ атуччини\nдоролбо, гавулбэ, декларасиjаду нурипулалба.",
            "Image": "a8f3486e95a7a3e28c8c173ca54185b8"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468159,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "NANONDIRAL WINNDEREYANKEEWAL HAKKEEJE AADE\nNAATIRKA\nE tuugnaadeko wonde keftingal horma kala ne\u0257\u0257o e nder \u0253esngu aadee e hakkeeji pot\u0257i\nwoni dna\u0257\u0257uudi ndimaague potal e jam e nder aduna,\nE tuugnaade wonde ko baasgol heftinde kam e calogol tottude hakkeeji aade ngaddi\nbarondiral e salaare sanndolin nde e nder aduna e kadihuccande adunam mo aade he\u0253i\nyamiroore haalde e miijiaa de no henanorii \u0257um yontii ete kadi yim\u0253e poti jeyde koye\nmumen ceerta e kulol e baasal sabu aadee yi\u0257de \u0257 um,\nE tuugnaade wonde ina tee\u014bti yo hakkeeji aadee ndeenire yamiroore laaw\u0257inaande mbele\naadee waasaa tonngeede e gullitaagol dowrowol so tawii fawaama kalfaandi kiisndi walla\nwaawnere \u0253 urtunde,\nE tuugnaade ina tee\u014bti nde \u0253amtatoo \u0253iyngu yummaagu hakkunde ley\u0257eele dim\u0257 u\u0257e,\nE tuugnaade e nanondiral ley\u0257eele caaktangal woondoore ley\u0257eele jowitii\u0257e e hakkeeji\ngadani aadee bay\u0257i no ndimaagu, teddungal e nder potal rew\u0253e e wor\u0253e. Ley\u0257eele \u0257ee\nkoddirii e daranaade \u0253amtaare renndo e \u00f1i\u0253gol fannuji nguurndam mo\u01b4\u01b4am,\nE tuugnaade e wonde ley\u0257eele dentu\u0257e jeytii\u0257e \u0257ee, e ballondiral e fedde ley\u0257eele\ndentu\u0257e jey\u0257e koye mumen pellitii \u00f1ii\u0253nude horma hakkeeji aade kam e ndimaagu,\nE tuugnaade e \u0253ulngo renndaande ngam tafde hakkeeji aadee kam e ndimaagu, ley\u0257eele \u0257ee\ntee\u014btinii nafoore \u0253urtunde wonde e pellitgol, ko ndeen batu nguu nanondiri, holliti:\nNgal-\u0257oo nanondiral winndere yan keewal jowitiingal e hakkeeji aadee wayi ko no laawol\ngootol \u00f1ii ngam yettaade ley\u0257eete mbele yim\u0253e \u0253ee e renndooji \u0257ii mba\u0257a \u0257um e\nhakkillaaji mum e kala sahaa kadi et e jannginde e nehde mbele \u0253amtoo horma hakkeelleji\naadee e ndimaagukuule \u01b4ettaama mbele saree e nder ley\u0257eele, ciynugol ngol ina foti\nfee\u00f1de, teskee e yim\u0253 e fof.\nKuulal gadanal\nInnama aadeeji fof poti, ndim\u0257idi e jibinannde to bannge hakkeeji. E\u0253e ngoodi miijo e\nhakkilantaagal ete e\u0253e poti huufo ndirde e nder \u0253 iynguyummaagu.\nKuulal 2\nGooto kala ina waawi hokkunde hoore mum hakkeeji e ndima guuji kaalaa\u0257i e\nnanondiralngal tawa alaa paltagol nguru, mbaydi, le\u00f1ol, \u0257emngal, diine, iwdi leydi\nwalla renndo, da\u00f1al, jibinande walla kala ngonka.\nE ko fawtii heen hay paltoor gooto woodataa e dow yowitaade e dawrugol, \u00f1aawoore\nhakkunde ley\u0257eele fawaade e ne\u0257\u0257o ummii\u0257o leydi walla ne\u0257\u0257o mo yowitaaki maa woni\npawi\u0257o yamiroore laaw\u0257inaande waawnde wonde fof.\nKuulal 3\nInnama aadee kala ina jogii hakke wuurde, e hakke ndimmagu kam e hakke ndeenka e kisal\nhoore mum.\nKuulal 4",
            "Image": "46345c51325ce55db55bb616d290537b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Hay ne\u0257\u0257o gooto fotaani tonngaade e maccungaa gu maccungaagu e njeeygu aadee ko ko\nharminaa e no waawi si foraade fof.\nKuulal 5\nHay ne\u0257\u0257o gooto fotaani leepteede walla fiyeede piyle jaltu\u0257e ne\u0257\u0257aagu walla koynooje.\nKuulal 6\nNe\u0257\u0257o kala ina jogii hakke annditireede ne\u0257\u0257aagu mum e kaayitaaji \u00f1aawaa\u0257i.\nKuulal 7\nYim\u0253e fof poti e laamu ete poti fotde ndeendka e yeeso laamu. Yim\u0253e fof ina poti\nfotndeende e reeneede e heedi heedi baaw\u0257o ya\u0253\u0253ude kule ngal nanondiral yim\u0253e fofina\npoti reeneede e too\u00f1annge tawa alaa paltoor.\nKuulal 8\nNe\u0257\u0257o kala ina jogii hakke wullitaade \u00f1aawoore e leydi mum so tawii o ga\u00f1aama, o\ntoo\u00f1aama walla so hakkeeji makko njoolaama. \u0257iin hakkeeji ina ngannde e laamu e\n\u00f1aawooje.\nKuulal 9\nHay gooto fotaani nanngeede sokee walla yaltinee leydi tawa ko e dow mbaawka e belaa\u0257e.\nKuulal 10\nNe\u0257\u0257o ina jogii hakke e he\u0257eede e nder potal e sahaa \u00f1aawoore nde yowitaaki, nde\nwa\u0257ataa heedi-heeda (jinngataa). \u00f1aawoo\u0253e \u0253enguurotaako poti \u00f1aawde hakkeji fotdeeji\nne\u0257\u0257o fof ko takkaa haa he\u0253 ni \u0257um \u00f1aawore.\nKuulal 11\nKala ne\u0257\u0257o tuumaa\u0257o bonannde ina foti reweede haa ko fawaa e mum ko annde ina woodi\nwalla alaa tawa ko \u00f1aawoore laa\u0257innaande nde suu\u0257aaka \u00f1aawi e tawtingol \u00f1aawo\u0253e\nluundii\u0253e heed\u0253e bannge \u00f1aawetee\u0257o oo.\nHay gooto fawetaake bonnannde walla war ngo tawa nde wa\u0257atee ndee waawa wonde ko tee\u014bti\ne mum e yowitaade e laawol leydi walla laawol hakkunde ley\u0257eele. Ko noon ne hay gooto\nfawetaake sariya ba\u0257\u0257o huunde tawa nde wa\u0257etee ndee o jotondiraani heen.\nKuulal 12\nHay gooto ya\u0253\u0253etaake, too\u00f1ee e nder nguurndam mum, e nder \u0253esngu mum e nder jotondiral\nmum walla ne\u0257\u0257aagu mum les\u0257inee, naange hay gooto e dowlugol mum potaani \u00f1ifeede. Ne\u0257\u0257o\nkala ina jogii hakke reenaneede \u0257ee ge\u0257e tee\u014btinooji ndimaagumum.\nKuulal 13\nNe\u0257\u0257o ina jogii hakke yahde \u0257o welaa fof e no weliraa fof kam su\u0253aade ho\u0257annde mum e\nnder leydi.\nNe\u0257\u0257o ina jogii hakke yaltude leydi kala hay so tawii ko ndi makko kam e artude e leydi\nmum.",
            "Image": "3516b2b185ba074fbe6c48f8ab9a31c5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Kuulal 14\nE sahaa kulol, ne\u0257\u0257o kala ina jogii hakke \u01b4eewde moolaare e da\u00f1de leydi moolndi \u0257um e\ngo\u0257\u0257e \u0257ee.\nOo hakke noon waawaa fawaade e warde hoore doga \u01b4eewa mool\u0257o \u0257um, o waawi fawaade tan\nko e jamirooje fedde ley\u0257eele dentu\u0257e.\nKuulal 15\nNe\u0257\u0257o kala ina jogii hakke jeyeede e leydi, woni jogaade ngenndi.\nHay gooto waawaa e dow belaa\u0257e ha\u0257eede jogaade ngenndi walla waylude ngenn di.\nKuulal 16\nCaggal nde ne\u0257\u0257o da\u00f1ii duu\u0253i kelli\u01aduya so ko o debbo, so ko o gorko faltaa ki le\u00f1ol,\nnguru, leydi ono jogi hakke resde maa reseede, o darna fooyre. Ko kam\u0253e poti heen\nhakkeeji jowitii\u0257i e dewgal so ina humee walla so ina ittee (goorko e dewbo).\nDewgal fawii ko e yi\u0257de resondiree\u0253o \u0257i\u0257o \u0253ee wonaa ina fawee e waawnere.\n\u0253esngo ko kam woni tergal gadanal e nder rendo \u0253esngu inajogii hakke ndeenka immoraade\ne renndo kam e laamu leydi ndii.\nKuulal 17\nKala ne\u0257\u0257o walla dental yim\u0253 e ina jogii hakke e jeyal leydi.\nHay gooto fotaani e amdu e waawde ha\u0257eede jeyi mum.\nKuulal 18\nKala ne\u0257\u0257o ina jogii hakke ndimaagu miijo, hakkilantaagal kam e diine. Oon hakke ina\nroondii ndimaagu waylude diine kam e ndimaagu tabitinde diine mum walla yi yannde mum\nka\u00f1um gooto walla e wondude e wo\u0257\u0253e. Ngaal tabitinal diine noon ina nona ko \u0257uu\u0257ii e ko\nfee\u00f1i fof tawa ko rewneede e dow ja\u014bde, walla dewal walla jamirooje diina oo.\nKuulal 19\nNe\u0257\u0257o ina jogii hakke e ndimaagu jogaade miijo e saaktude miijo mum \u0257um firti ko joom\nmum fotaami hulde fee\u00f1ninde miijo mum walla wi\u0257tude, he\u0253de kam e sarde miijooji e\nkabavuuji tawa wo\u01b4aaki keeri hakkunde ley\u0257eele e no sardaa fof.\nKuulal 20\nNe\u0257\u0257o kala ina jogii hakke e ndimaagu wa\u0257de batu walla fedde nde wonaa fitina.\nHay gooto fotaani waawneede jeyeede e fedde alay sago.\nKuulal 21\nNe\u0257\u0257o kala ina jogii hakke e jeyeede e ter\u0257e gardii\u0257e leydi mum. Tawa ko ka\u00f1um e hoore\nmum walla tawa ko waabaade e \u0253e yim\u0253e e cu\u0253ii ina njoo\u0257 a\u00f1ii leydi sabu jo\u00f1eede ge\u0257e\nmum.\nNe\u0257\u0257o kala ina jogii hakke ardineede walla jo\u00f1eede ge\u0257e/golle leydi e dow potal.",
            "Image": "1e42ab2ce39d601f2bab79ed3ec2ca70"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Muuyaande leydi ndii ko \u00f1i\u0253gol kalfaandi laamuuji \u0257ii. Ndiin kalfaandi \u00f1i\u0253ortoo tan\nsosde wooteeji cu\u0253oo su\u0253ngo laa\u0253ngo e leydi kala, tawa cu\u0253otoo \u0257o kala ina tottee\nndimaagu mum timmungu.\nKuulal 22\nNe\u0257\u0257o kala e nder renndo ina jogii hakke e ndeen ka renndoyankeewo. \u0257umko weltaare\nhakkeeji fagguduyankoj e renndoyan heeji e pina yankooji katojinaa \u0257i e ndimaagu e\n\u0253amtaare aade e dow tuugnaade e ngonka leydi fof.\nKuulal 23\nNe\u0257\u0257o kala ina jogii hakke liggaade e dow potal hujjiaaji liggeey e ndeenka baasgol\ngollaade.\nYim\u0253e fof poti fotde njo\u0253di so tawii \u0253e potii liggeey.\nKala liggi\u0257o ina jogii hakke njo\u0253 di fotndi heen, njondi mbaawndi jogaade mo ka\u014bko e\n\u0253esngu makko mbele njogoo ngonka mo\u01b4\u01b4a tedduka. Njo\u0253di ina haani timminireede catii\u0257e\nrenndoyankooje.\nNe\u0257\u0257o kala liggotoo\u0257o ina jogii laawol tafde fedde wullitaare hakkeji liggeey walla\nyantondirde fedde liggotoo\u0253e mum e pedle go\u0257\u0257e liggotoo\u0253e so tawi e\u0257e ndenndi ngo\u01b4 aaji\ne anniya.\nKuulal 24\nNe\u0257\u0257o kala ina jogi hakke e fooftere walla weltinde \u0253ernde num walla wooda \u0257o haa\u2019\u0257ni\nliggeey mum ete kala liggotoo\u0257o ina jogii hakke e fooftere yo\u0253 eteende.\nKuulal 25\nNe\u0257\u0257 kala ino foti jogaade hakke nguurndam cemor\u0257am haa waawaa toppitaade cellal mum,\nngonka mum eka \u0253esngu mum haa tee\u014bti e nguura, ko\u0257lci, safaara e ge\u0257e renndo; omo jogii\nhakke e ndeenka so tawii o liggaaki, walla o sellaani ma walla o jodtaa de e doole mum,\nwalla kes joo\u0257ii\u0257o, naywu\u0257o walla kala ge\u0257e baasooje wallitde nguura \u0257e pawaaki e\nbellanteeje.\nJibinaa\u0257o debbo e sukaaku ina njogii hakke ballal e toppitaagol keerii\u0257i. Sukaa\u0253e fof,\nwoni a jibinaa\u0253e e nder dewgal walla caggal dewgal poti fotde to bannge ndeenka\nrenndoyankeewo.\nKuulal 26\nNe\u0257\u0257o kala ina jogii hakke ja\u014bde ja\u014bde foti wonde ko nde alaa njo\u0253di hay sinna ko to\narwaniire e gadanal. Ja\u014bde sukaa\u0253e ina foti wonde alay sago. Ja\u014bde karallaagal ina foti\nhu\u0253tidin\u2019de: ja\u014bde toownde ina foti udditanaade moni kala taw alaa heedi-heeda, tawa\nko e baawal mum.\nJa\u014bde foti ko feertinde ne\u0257\u0257ankaagal, \u0253eyda teddin\u2019de hakkeeji innama Aadee, he\u0253de\nhoore mum. Ina foti waalitde paamondiral, mu\u00f1undiral, cehilaagalhakkunde ley\u0257eele e\nkala senngooji le\u01b4\u01b4i walla diineeji, fawitii heen \u0253amtaare golle dowlaaji dentu\u0257i ngam\nmo\u01b4\u01b4ere ina duumoo.\nJibinaa\u0253e ina poti su\u0253aade hol fannu ja\u014bde ndokkata sukkaa\u0253e mumen.\nKuulal 27",
            "Image": "2e523dd266da28fe542dd906fb21affa"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ne\u0257\u0257o kala ina waawi e sago mum jeyeede e \u0253amtugol pinal rennde mum, huutoroo \u00f1ee\u00f1e e\nwallitde \u0253amtaare ganndaliyankeewal e kala \u0253ure jaltooje heen.\nNe\u0257\u0257o kala ina jogii hakke ndeenka muuyaa\u0257e mum to bannge ne\u0257\u0257ankaagal e jaw\u0257i\ntuugnii\u0257e e \u0253ulgno ganndal, co\u00f1ce, \u00f1ee\u00f1al \u0257e o tafi.\nKuulal 28\nNe\u0257\u0257o kala ene foti daranaade \u00f1i\u0253agol hakkeeji innama aadee kam e ndi maagu mum to\nbannge renndo e nder winndere mbele kuule kaalaa\u0257e ender ngal\u0257o nanondiral njetto\nfaandaare to\u0257\u0257aande nde.\nKuulal 29\nInnama aadee ina jogii hujjaaji fayde e renndo ngo nganndu\u0257aako \u0253amtaare huu\u0253tidinde\nne\u0257\u0257ankaagal makko tan waawi wootde.\nE nder kuutorogol hakkeeji makko kam e naftorogol ndimaagu makko, moni kala fawaa e mum\ntan ko \u0257ooftogol sar\u0257iyeeji ngam tee\u014btin\u2019de keftingol e nehtanagol hakkeejie wod\u0253e\nngam timminde ne\u0257\u0257a\u014b kaagalngam ge\u0257e denndaande kam e ngonka mo\u01b4\u01b4a kuu\u0253tidin\u0257o ngam\nda\u00f1je renndo potal.\n\u018aii hakkeeji e nguu ndimaagu mbaawa da\u00f1eede e dow luundaare paandaalee muuyaabe\ndowlaaji dentu\u0257i.\nKuulal 30\nHay kuulal gootal gummingal e ngal \u0257o nanondiralfotaani jaggireede ummii ko e leydi,\nwalla dental keeringal, walla ne\u0257\u0257o keerii\u0257o. Hay ne\u0257\u0257o gooto, walla dental walla leydi\npotaani jogaade golle tawa faandaare mumen ko firtude hakkeejie e ndimaagu kalaa\u0257i e\nnder nanondiral ngal.",
            "Image": "23913c83941ebb9d75c6d57bd7b349ed"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467428,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Danezana gerd\u00fbn\u00ee ya maf\u00ean mirov\nD\u00eeba\u00e7e\nHerwek\u00ee nas\u00eena weqara p\u00eagir\u00ea hem\u00fb endam\u00ean malbata mirov\u00ee \u00fb maf\u00ean wan \u00ean wekhev \u00fb (j\u00eanager) bingehe azad\u00ee, dad \u00fb a\u015fitiya cihan\u00ea p\u00eak t\u00eene,\nHerwek\u00ee nenas\u00een \u00fb pi\u00e7\u00fbkd\u00eetina maf\u00ean mirov r\u00ea dan barbar ku wijdana mirovhiy\u00ea didin isyan\u00ea \u00fb avakirina cihaneke ku t\u00ea de ew\u00ea heyin\u00ean mirov\u00ee di peyiv\u00een \u00fb bawerkirin\u00ea de serbest bin, ji xof \u00fb belengaziy\u00ea\nrizgar bin wek xweziya bilindtir\u00een a mirov hate \u00eelan kirin,\nHerweki bingeh\u00ee ye ku maf\u00ean mirov ji al\u00ee rej\u00eemeke hiq\u00fbq\u00ee b\u00ean parastin ji bo ku mirov mecb\u00fbr nem\u00eene, wek \u00e7ara daw\u00een, li dij\u00ee zorkar\u00ee \u00fb zulm\u00ea rabe,\nHerkek\u00ee te\u015fw\u00eeqa p\u00ea\u015fvebirina peywendiy\u00ean dostaniy\u00ea di navbera neteweyan de bingeh\u00ee ye,\nHerwek\u00ee gel\u00ean Neteweyen Yekb\u00fby\u00ee di Dest\u00fbr\u00ea de ji n\u00fb ve baweriya xwe ya bi maf\u00ean bingeh\u00ee y\u00ean mirov, di nav weqar \u00fb r\u00fbmeta kes\u00ea mirov\u00ee de \u00fb di wekheviya maf\u00ean m\u00ear \u00fb jinan de, dane zan\u00een \u00fb diyar kirin ku\new biryardar in ku ar\u00eekar\u00ee bidin p\u00ea\u015fve\u00e7\u00fbna \u00e7ivak\u00ee \u00fb bicihkirina mecal\u00ean \u00e7\u00eatir \u00ean jiyan\u00ea di nav serbestiyeke mestir de,\nHerwek\u00ee dewlet\u00ean endam qewl dane, ku bi hevkariya Te\u015fk\u00eelata Netewey\u00ean Yekb\u00fby\u00ee, riayeta gerd\u00fbn\u00ee \u00fb fi\u00eel\u00ee ya maf\u00ean mirov\u00ee \u00fb azadiy\u00ean bingeh\u00ee ewle bikin,\nHerwek\u00ee t\u00eagihi\u015ftineke hevbe\u015f a van maf \u00fb azadiyan ji bo bi temam\u00ee bic\u00eehan\u00eena v\u00ea teahud\u00ea ji giringiya bilindtir\u00een e, Civ\u00eena Gelemper\u00ee v\u00ea Danezana Gerd\u00fbn\u00ee ya Maf\u00ean Mirov\u00ee\nwek\u00ee \u00eedeala hevbe\u015f a ku hem\u00fb gel \u00fb hem\u00fb netewe dixwazin bigh\u00ean\u00ea ji bo ku hem\u00fb kes \u00fb hem\u00fb organ\u00ean civak\u00ea, ev Danezan tim\u00ee di b\u00eer de, bi h\u00eenkirin \u00fb h\u00eavotin\u00ea bixebitin ku riayeta van maf \u00fb azadiyan p\u00ea\u015fve\nbibin \u00fb bi tedb\u00eer\u00ean bereberey\u00ee y\u00ean netewey\u00ee \u00fb navnetewey\u00ee, nas\u00een \u00fb bicihan\u00eena gerd\u00fbn\u00ee \u00fb fi\u00eel\u00ee y\u00ean wan him di nav gel\u00ean dewlet\u00ean endam bi xwe him di nav y\u00ean erd\u00ean ku li j\u00ear hukm\u00ea wan de ne ewle bikin.\nBend 1\nHem\u00fb mirov azad \u00fb di weqar \u00fb mafan de wekhev t\u00ean dinyay\u00ea. Ew xwed\u00ee hi\u015f \u00fb \u015fu\u00fbr in \u00fb div\u00ea li hember hev bi zihniyeteke bratiy\u00ea bilivin.\nBend 2\nHeryek, b\u00ea tu cih\u00eay\u00ee, nemaze ya nijad, reng, zayend (cisn), ziman, ol, ramana siyas\u00ee an her ramana din, esl\u00ea netewey\u00ee an civak\u00ee, serwet, zay\u00een an her rew\u015feke din, xwediy\u00ea hem\u00fb maf \u00fb hem\u00fb azadiy\u00ean ku di v\u00ea\nDanezan\u00ea de hatine daxuyankir\u00ee ye.\nBi serde, ew\u00ea tu cih\u00eay\u00ee ney\u00ea kirin ji ber statuya siyas\u00ee, hiq\u00fbq\u00ee an navnetewey\u00ee ya welat an erd\u00ea ku kesek j\u00ea t\u00ea, heke ev welat an erd serbixwe, li j\u00ear dest, ne xweser (otonom) an li j\u00ear her tahd\u00eeda din a serweriy\u00ea\nbe an na.\nBend 3\nHerkes xwed\u00ee maf\u00ea jiyan, azad\u00ee \u00fb ewleyiya \u015fexs\u00ea xwe ye.\nBend 4\nEw\u00ea tukes di kolet\u00ee an bindestiy\u00ea de ney\u00ea girtin; kolet\u00ee \u00fb bazirganiya koleyan bi hem\u00fb te\u015fey\u00ean xwe ve qedexe ne.\nBend 5\nEw\u00ea tukes nebe tabi\u00ea \u015fkence an ceza \u00fb muameley\u00ean hov, namirov\u00ee an xirabker.\nBend 6\nHerkes xwediy\u00ea maf\u00ea nas\u00eena li hem\u00fb ciyan a \u015fexsiyeta xwe ya hiq\u00fby\u00ee ye.\nBend 7\nHem\u00fb mirov li ber qan\u00fbnan wekhev in \u00fb b\u00ea cihey\u00ee xwediy\u00ea maf\u00ea parastineke wekhev a qan\u00fbn in. Hem\u00fb mirov li hember\u00ee her cih\u00eatiya ku v\u00ea Danezan\u00ea ihlal dike \u00fb li hember\u00ee her navt\u00eadana cih\u00eatiyeke wilo\nxwediy\u00ea maf\u00ea parastineke wekhev in.\nBend 8\nHerkes maf heye ku li hember\u00ee kirin\u00ean ku maf\u00ean bingeh\u00ee y\u00ean ku qan\u00fbna bingeh\u00ee an qan\u00fbn j\u00ea re dinasin ihlal dikin, ser\u00ee li mehkemey\u00ean netewey\u00ee y\u00ean selahiyetdar bixe.\nBend 9\nTukes nikare bi awayek\u00ee k\u00eaf\u00ee b\u00ea girtin, hebs an sirg\u00fbn kirin.",
            "Image": "e86cd1736006adcd58fe3de1f785ee23"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Bend 10\nHerkes, di wekheviyeke temam\u00ee de, maf heye ku doza w\u00ee li ber mehkemeyeke serbixwe \u00fb b\u00ea al\u00ee bi awayek\u00ee adil \u00fb e\u015fkere b\u00ea bih\u00eestin ji bo diyarkirina maf \u00fb wacib\u00ean w\u00ee \u00fb ya her tawana curm\u00ee li dij\u00ee w\u00ee.\nBend 11\nHer kes\u00ea ku bi kirineke curm\u00ee t\u00ea tawanbar kirin b\u00ear\u00ee t\u00ea hesib\u00een ta ku s\u00fbc\u00ea w\u00ee di mehkemeyek e\u015fkere, ku hem\u00fb garantiy\u00ean ji bo parastina w\u00ee p\u00eawist ewle kiribe, bi awayek\u00ee qan\u00fbn\u00ee were \u00eesbat kirin.\nTukes nay\u00ea ceza kirin ji ber kirin an nekirin\u00ean ku di gava p\u00eakhatina xwe de li gora qan\u00fbna netewey\u00ee an navnetewey\u00ee ne s\u00fbc b\u00fbne.\nBend 12\nNabe ku tukes bibe amanca t\u00eakilb\u00fbn\u00ean k\u00eaf\u00ee y\u00ean nav jiyana w\u00ee ya ariz\u00ee, malbata w\u00ee, mala w\u00ee an namey\u00ean w\u00ee, an ziyangihandina \u015feref \u00fb \u015fana w\u00ee. Herkes xwediy\u00ea maf\u00ea parastina qan\u00fbn e li hember\u00ee t\u00eakilb\u00fbn \u00fb\nziyangihan\u00ean wilo.\nBend 13\nMaf\u00ea her kes\u00ee heye ku di nav tix\u00fbb\u00ean dewletek\u00ea de bi serbest\u00ee hat\u00fb\u00e7\u00fbn\u00ea bike \u00fb cih\u00ea may\u00eena xwe bibij\u00eare.\nHerkes maf heye ku ji her welat\u00ee, y\u00ea w\u00ee bi xwe j\u00ee t\u00ea de, derkeve \u00fb vegere welat\u00ea xwe.\nBend 14\nHerkes maf heye ji ber zordestiy\u00ea li welat\u00ean din daxwaza penah\u00ea bike \u00fb bibe penab\u00ear.\nEv maf nikare b\u00ea xwastin ji bo taq\u00eebat\u00ean bi rast\u00ee ji ber s\u00fbceke ad\u00ee an ji ber kirin\u00ean dij\u00ee amanc \u00fb bingeh\u00ean Netewey\u00ean Yekb\u00fby\u00ee.\nBend 15\nHerkes maf heye bibe xwediy\u00ea netewahiyek\u00ea (miliyetek\u00ea).\nTukes nikare bi awayek\u00ee k\u00eaf\u00ee ne ji netewahiya xwe ne j\u00ee ji maf\u00ea netewah\u00ee guhartin\u00ea b\u00eate b\u00eapar kirin.\nBend 16\nJi temen\u00ea (emr\u00ea) balixiy\u00ea p\u00ea ve, m\u00ear \u00fb jin, b\u00ea tu tahd\u00eed\u00ean ji ber nijad, netewah\u00ee an ol\u00ea, maf hene ku hev mehr bikin \u00fb malbatek deynin. Li hember\u00ee zewac\u00ea, di domahiy\u00ea zewac\u00ea \u00fb di dema berdan\u00ea de ew xwed\u00ee\nmaf\u00ean wekhev in.\nMehr ten\u00ea bi er\u00eakirina serbest \u00fb temam\u00ee ya jin \u00fb m\u00ear dikare b\u00eate birr\u00een.\nMalbat h\u00eamana xwezay\u00ee \u00fb bingeh\u00ee ya civak\u00ea ye \u00fb xwed\u00ee maf e ku ji al\u00ee civak \u00fb dewlet\u00ea ve b\u00eate parastin.\nBend 17\nHerkes maf heye ku bi ser\u00ea xwe an tev\u00ee kes\u00ean din bibe xwed\u00ee mulk.\nTukes nikare bi awayek\u00ee k\u00eaf\u00ee ji mulk\u00ea xwe b\u00eate b\u00eapar kirin.\nBend 18\nHerkes maf\u00ea azadiya fikr, wijdan \u00fb ol\u00ea heye; azadiya ol an bawer\u00ee guhartin \u00fb azadiya ol \u00fb baweriya xwe bi ten\u00ea an bi hev re him e\u015fkere him ariz\u00ee, bi h\u00eenkirin, emel, \u00eebadet \u00fb bicihan\u00eena ay\u00eenan n\u00ee\u015fandan\u00ea j\u00ee di\nnav v\u00ee maf\u00ee de ne.\nBend 19\nHerkes maf\u00ea azadiya fikr \u00fb \u00eefade heye; maf\u00ea ji ber raman\u00ean xwe nehatin \u00ea\u015fandin \u00fb herweha maf\u00ea b\u00ea\u00ee nas\u00eena tu s\u00eenoran \u00fb bi her cure navg\u00eenan li agahdariyan \u00fb fikran ger\u00een, wan bi dest xistin \u00fb \u00eefade \u00fb\nbelavkirin dikevin nav v\u00ee maf\u00ee.\nBend 20\nHerkes maf\u00ea azadiya aramane civ\u00een \u00fb komel\u00ea dan\u00een\u00ea heye.\nTukes nikare b\u00eate mecb\u00fbr kirin ku bibe endam\u00ea komeleyek\u00ea.\nBend 21",
            "Image": "beff687fd169737eb290f1634f5a6f40"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Maf\u00ea her kes\u00ee heye ku rasterast an j\u00ee bi riya nem\u00eenendey\u00ean xwe y\u00ean bi serbest\u00ee helbijart\u00ee di huk\u00fbmeta welat\u00ea xwe de be\u015fdar bibe.\nHerkes maf heye ku di merc\u00ean wekheviy\u00ea de ji xizmet\u00ean gi\u015ft\u00ee y\u00ean welat\u00ea xwe kelk (istifade) bigire.\nViyana (\u00eeradeya) gel bingeh\u00ea otor\u00eeteya huk\u00fbmet\u00ea ye; div\u00ea ku ev viyan xwe di helbijartin\u00ean durust \u00ean ku di dem\u00ean dewr\u00ee de, bi raya gerd\u00fbn\u00ee, wekhev \u00fb dengdana diz\u00ee an li gora awayeke hevr\u00fbmet a ku azadiya\ndengdan\u00ea ewle bike, xwe diyar ke.\nBend 22\nHerkes, wek\u00ee endam\u00ea civak\u00ee, maf\u00ea ewleyiya sosyal heye; Ew mafdar e ku bi riya xebata netewey\u00ee \u00fb hevkariya navnetewey\u00ee \u00fb li gora tenz\u00eem \u00fb hatiniy\u00ean her dewlet\u00ea, doza bidestxistina maf\u00ean abor\u00ee, civak\u00ee \u00fb\n\u00e7and\u00ee y\u00ean ku jo bo weqara w\u00ee \u00fb ge\u015fb\u00fbna serbest a \u015fexsiyeta w\u00ee ferz in, bike.\nBend 23\nHerkes maf\u00ea xebat\u00ea, serbest bijartina xebata xwe, \u015fert\u00ean adil \u00fb musa\u00eed \u00ean xebat\u00ea \u00fb parastina li dij\u00ee b\u00eakariy\u00ea heye.\nHerkes, b\u00ea\u00ee tu cih\u00eay\u00ee, maf heye ku ji bo xebateke wekhev heqek wekhev bist\u00eene.\nHerkes\u00ea ku dixebite maf\u00ea mea\u015fek adil \u00fb t\u00earker \u00ea ku dikaribe ji w\u00ee \u00fb ji malbata w\u00ee re jiyaneke \u015fayan\u00ea weqara mirov\u00ee ewle bike \u00fb heke p\u00eaw\u00eest be bi \u00eemkan\u00ean din \u00ean parastina sosyal b\u00ea temam kirin, heye.\nHerkes maf heye ku ji bo parastina menfaet\u00ean xwe send\u00eeka deyne \u00fb bikeve nav send\u00eekan.\nBend 24\nHerkes maf\u00ea bihndan (istirahet) \u00fb dem\u00ean serbest \u00fb nemaze tahd\u00eedeke maq\u00fbl a dema xebat\u00ea \u00fb tat\u00eel\u00ean dewr\u00ee y\u00ean bi mea\u015f heye.\nBend 25\nHerkes maf\u00ea sewiyeke jiyan\u00ea ku t\u00eara ewlekirina sax\u00ee \u00fb rehetiya w\u00ee \u00fb ya malbata w\u00ee bike heye, nemaze ji bo xwarin, lixwekirin, mal, l\u00eaner\u00eena tibb\u00ee, wisa j\u00ee ji bo xizmet\u00ean sosyal \u00ean p\u00eaw\u00eest \u00fb maf\u00ea ewleyiy\u00ea di\nrew\u015fa b\u00eakar\u00ee, nexwe\u015f\u00ee, seqet\u00ee, b\u00eet\u00ee, p\u00eer\u00ee an di rew\u015f\u00ean din \u00ean windakirina \u00eemkan\u00ean xwe y\u00ean jiyan\u00ea ji ber sedem\u00ean dervav\u00ee viyana w\u00ee.\nD\u00eay\u00eet\u00ee \u00fb zarot\u00ee maf\u00ean ar\u00eekar\u00ee \u00fb l\u00ean\u00ear\u00eeneke taybet\u00ee hene. Hem\u00fb zaro, \u00e7i y\u00ean di zewac\u00ea de b\u00fbyi \u00e7i y\u00ean dervay\u00ee zewac\u00ea, xwediy\u00ean eyn\u00ee parastineke civak\u00ee ne.\nBend 26\nHerkes maf\u00ea h\u00eenb\u00fbn\u00ea heye. Div\u00ea ku h\u00eenb\u00fbn bela\u015f be, qet nebe h\u00eenb\u00fbna destp\u00eak\u00ee \u00fb bingeh\u00ee. Div\u00ea ku h\u00eenb\u00fbna tekn\u00eek \u00fb meslek\u00ee bi fireh\u00ee belav be \u00fb xwendina bilind bi wekheviyeke temam\u00ee ji hem\u00fb kesan re, li\ngora \u015fehrezayiya wan, vekir\u00ee be.\nDiv\u00ea ku h\u00eenkirin ge\u015fkirina temam\u00ee ya \u015fexsiyeta mirov\u00ee \u00fb xurtkirina siyaseta maf\u00ean mirov\u00ee \u00fb azadiy\u00ean bingeh\u00ee amanc bigre. Div\u00ea ku ew ar\u00eekar\u00ee bide t\u00eagih\u00ee\u015ftin, musameha \u00fb dostaniya nav hem\u00fb netewe \u00fb hem\u00fb\nkom\u00ean nijad\u00ee an ol\u00ee, wisa j\u00ee p\u00ea\u015fve\u00e7\u00fbna \u00e7alakiy\u00ean Netewey\u00ean Yekb\u00fby\u00ee ji bo xwed\u00eekirina a\u015f\u00eetiy\u00ea.\nD\u00ea \u00fb bav xwediy\u00ea maf\u00ea p\u00ea\u015f\u00eek\u00ee \u00ea bijartina curey\u00ea h\u00eenb\u00fbna zarok\u00ean xwe ne.\nBend 27\nHerkes maf\u00ea bi serbest\u00ee be\u015fdarb\u00fbna jiyana \u00e7and\u00ee ya civak\u00ea, ji huneran kelkgirtin\u00ea \u00fb be\u015fdarb\u00fbna p\u00ea\u015fve\u00e7\u00fbna zanist\u00ee \u00fb encam\u00ean w\u00ea heye.\nHerkes maf\u00ea parastina menfaet\u00ean manew\u00ee \u00fb madd\u00ee y\u00ean ku ji ber berhema zanist\u00ee, edeb\u00ee \u00fb huner\u00ee ya ku ew bi xwe \u00e7\u00eaker\u00ea w\u00ea ye heye.\nBend 28\nMaf\u00ea her kes\u00ee y\u00ea ji bo n\u00eezameke civak\u00ee \u00fb navnetewey\u00ee ya wisan heye ku maf \u00fb azadiy\u00ean di v\u00ea Danezan\u00ea de berp\u00ea\u015fkir\u00ee bikaribin t\u00ea de bi temam\u00ee b\u00eane cih.\nBend 29\nHerkes erk (wez\u00eefe) hene li hember civak\u00ea, ya ku ten\u00ea t\u00ea de ge\u015fb\u00fbna serbest \u00fb temam\u00ee ya \u015fexsiyeta w\u00ee mimkin e.\nDi bikaran\u00eena maf \u00fb azadiy\u00ean xwe de heryek ten\u00ea bi hukm\u00ean ku qan\u00fbn ten\u00ea ji bo ewlekirina nas\u00een \u00fb qedr\u00ea maf \u00fb azadiy\u00ean kes\u00ean din \u00fb ji bo bicihan\u00eena xwastiniy\u00ean rast \u00ean exlaq, pergala gi\u015ft\u00ee \u00fb refeha gelemper\ndi civakeke demokrat\u00eek de daniye, t\u00ea tahd\u00eed kirin.\nEv maf \u00fb azad\u00ee, di tu rew\u015f\u00ea de, nikarin li dij\u00ee amanc \u00fb bingeh\u00ean Netewey\u00ean Yekb\u00fby\u00ee b\u00ean bi kar an\u00een.\nBend 30\nTu hukmek\u00ee v\u00ea Danezan\u00ea nikare b\u00ea tefs\u00eer kirin wek\u00ee ku tu maf dide dewletek\u00ea, komek\u00ea \u00fb kesek\u00ee ji bo kirina karek\u00ee an p\u00eakan\u00eena kirinek\u00ee ku rakirina maf \u00fb azadiy\u00ean ku t\u00ea de hatine berp\u00ea\u015f kirin amanc bigre.",
            "Image": "ce15d32f941f4dcd2a282ccfc3e8b9f1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [],
            "Text": "",
            "Image": "01efc2da68c958e68964e5fd20b9a892"
        }
    }
}

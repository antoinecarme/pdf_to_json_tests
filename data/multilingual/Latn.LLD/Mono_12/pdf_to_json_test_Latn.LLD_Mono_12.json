{
    "MetaData": {
        "Author": null,
        "Creation_Date": 1581469104,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "6065e18a597ae5c9667c25f5d06537c7",
            "Index": 0,
            "Label": "1",
            "Size": [
                595.0,
                842.0
            ],
            "Text": "Detlaraziun Universala di Dërć dles Porsones\nRessoluziun 217 A (III) dla sentada generala di 10 de dezëmber dl 1948\nPream\nDeache le reconescimënt dla dignité de düć i mëmbri dla comunité dla jënt y di medemi dërć\ninalienabli, é la fondamënta dla liberté, dla iustizia y dla pêsc tl monn;\ndeache la manćianza de reconescimënt y le desprijamënt di dërć dles porsones à portè pro a ać\nde barbaria, che ofënn la cosciënza dles porsones y deache al é gnü anunzié che n monn, olache\nles porsones à la liberté de parora y de religiun y la liberté da tëma y meseria é la majera\naspiraziun dla porsona;\ndeache al va debojëgn da defëne i dërć dles porsones cun normes iuridiches a na moda che la\nporsona ne vëgnes nia sforzada da adorè la rebeliun sciöche ultimo meso cuntra la tirania y\nl’opresciun;\ndeache al va debojëgn da sostignì le svilup di raporć d’amizizia danter les Naziuns;\ndeache i popui dles Naziuns Unides à reconfermè tl Statut süa crëta ti dërć fondamentai dla\nporsona, tla dignité y tl valur dla porsona, tl’avalianza di dërć danter ël y ëra y à tut la\ndezijiun da promöie le progrès sozial y de mius condiziuns de vita te na majera liberté,\ndeache i Stać mëmbri s’à tut dant da miré, en colaboraziun cun les Naziuns Unides, al respet y\nal’osservanza universala di dërć dla porsona y dles libertês fondamentales;\ndeache na comprenjiun coletiva de chisc dërć y de chëstes libertês é de grandiscima importanza\npor realisé deplëgn chëstes oblianzes,\nprotlamëia la Reuniun Generala\nchësta detlaraziun universala di dërć dles porsones sciöche ideal coletif da arjunje da düć i\npopui y dötes les Naziuns, a na moda che vigni porsona y vigni organn dla sozieté se sforzes,\ntignin tres amënt chësta Detlaraziun, da sostignì cun l’insegnamënt y l’educaziun, le respet de\nchisc dërć y de chëstes libertês, y da garantì tres mosöres nazionales y internazionales\nprogressives, le reconescimënt universal y efetif y le respet danter i popui di Stać mëmbri y\nchi di teritori sotmetüs a süa iurisdiziun.\nArticul 1\nDötes les porsones nasc lëdies y cun la medema dignité y i medemi dërć. Ares à na rajun y na\ncosciënza y mëss s’incuntè öna cun l’atra te n spirit de fraternité.\nArticul 2\nA vigni porsona ti spétel düć i dërć y dötes les libertês protlamà te chësta detlaraziun, zënza\ndegöna desfarënzia porvia dla raza, dl corù dla pel, dl ses, dl lingaz, dla religiun,\ndl’opiniun politica o de n’atra sort, dla provegnënza nazionala o soziala, dla richëza, dla\nnasciüda o de d’atres condiziuns.\nAla medema manira ne pol gnì fat degöna desfarënzia por la posiziun politica, iuridica o\ninternazionala dl paîsc o dl teritore de chël che la porsona fej pert, anfat sce chësc é\nindependënt, sot a n’aministraziun de crëta, nia autonom o sotmetü a val’ sort de limitaziun de\nsovranité.\nArticul 3\nVigni porsona à le dërt de vita, de liberté y de segurté dla porsona.\nArticul 4\nDegöna porsona ne po gnì tignida te stlavité o sorvidù; la stlavité y le comerz de stlâfs te\nbel anfat ći forma é proibis.\nArticul 5\nDegöna porsona ne po gnì sotmetüda a tortöra, tratamënć crödi, inumans o umilianć o puniziuns.\nArticul 6\nVigni porsona à le dërt che al ti vëgnes reconesciü indlunch süa personalité iuridica.\nArticul 7"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "19a43720f0fb15bf5ae415d31bb5bda8",
            "Index": 1,
            "Label": "2",
            "Size": [
                595.0,
                842.0
            ],
            "Text": "Dötes les porsones é\ndala lege ala medema\ncuntra de vigni sort\nimpiziamënt a na te’\nanfat dan la lege y à le dërt, zënza degöna desfarënzia, da gnì defenüdes\nmanira. Dötes les porsones à le dërt da gnì defenüdes ala medema moda\nde descriminaziuns, che va cuntra chësta detlaraziun y cuntra vigni\ndescriminaziun.\nArticul 8\nVigni porsona à le dërt de na poscibilité reala de recurs pro i tribunai statai competënć\ncuntra aziuns che violëia i dërć fondamentai che ti vëgn reconesciüs a vigni porsona dala\nCostituziun o dala lege.\nArticul 9\nDegöna porsona ne po gnì arestada, sarada ia o esiliada arbitrariamënter.\nArticul 10\nVigni porsona à le dërt, te na posiziun de avalianza plëna, a n’audiënza publica y valia dan n\ntribunal independënt y imparzial, cun na determinaziun de sü dërć y de sü dovëis, sciöche de\nvigni acüsa penala te sü confrunć.\nArticul 11\nVigni porsona che vëgn incolpada de n reat à le dërt da gnì reconesciüda sciöche inozënta, ćina\nche süa colpa ne é nia gnüda cumprovada aladô dla lege te n prozès publich, olache ara à albü\ndötes les garanzies che va debojëgn por süa defenüda.\nDegöna porsona ne po gnì condanada porvia de n’aziun o na tralascianza che ne ê nia punibla tl\nmomënt dl’esecuziun, aladô dl ordinamënt iuridich nazional o internazional. Implü ne pol nia\ngnì dè na sanziun plü alta co chëra aplicabla tl momënt che le reat é gnü eserzité.\nArticul 12\nDegöna porsona ne po gnì sotmetüda a interferënzes arbitrares te süa vita privata, süa familia,\nsüa ćiasa y süa corespondënza o gnì ofenüda te so onur y süa reputaziun. Vigni porsona à le\ndërt da gnì sconada dala lege cuntra chëstes interferënzes o ofenüdes.\nArticul 13\nVigni porsona à le dërt da se möie lediamënter te n stat y da se chirì fora süa residënza\nlediamënter.\nVigni porsona à le dërt da s’un jì da n paîsc, inće dal sò, y da gnì zoruch te so paîsc.\nArticul 14\nVigni porsona à le dërt da chirì y da ciafè te d’atri paîsc asil cuntra les persecuziuns.\nChësc dërt ne podarà nia gnì ghiré sce la porsona vëgn veramënter chirida por reać che n’é nia\npolitics o por aziuns cuntra i fins y i prinzips dles Naziuns Unides.\nArticul 15\nVigni porsona à le dërt da avëi na zitadinanza.\nA degöna porsona ne pol ti gnì tut arbitrariamënter no süa zitadinanza, no le dërt da baratè\nzitadinanza.\nArticul 16\nËi y ëres cun n’eté adatada à le dërt da se maridé y mëte sö familia, zënza limitaziun de raza,\nzitadinanza o religiun. Ai à i medemi dërć por ći che reverda le matrimone, tratan le matrimone\ny canche al vëgn deslié.\nLes porsones po ma gnì dades adöm cun le consëns lëde y plëgn di nüc.\nLa familia é la basa naturala y fondamentala dla sozieté y à le dërt da gnì defenüda dala\nsozieté y dal Stat.\nArticul 17\nVigni porsona à le dërt da avëi na proprieté personala o deboriada cun d’atri.\nA degöna porsona ne pol ti gnì tut arbitrariamënter süa proprieté.\nArticul 18"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "29cb1d5ce19d1d71fab7229a0e0d050f",
            "Index": 2,
            "Label": "3",
            "Size": [
                595.0,
                842.0
            ],
            "Text": "Vigni porsona à le dërt de liberté de pinsier, cosciënza y religiun; chësc dërt tol ite la\nliberté da mudé religiun o fede, y da mostrè, dassora o deboriada cun d’atri, tl publich o tl\nprivat, süa religiun o süa fede tl insegnamënt, tla pratica, tl cult y tl’osservanza di rituai.\nArticul 19\nVigni porsona à le dërt de liberté de minunga y espresciun, cun laprò le dërt da ne gnì nia\nscintiné por süa minunga, y da chirì, ciafè y dè inant informaziuns y idees tres vigni meso y\nzënza tignì cunt de confins.\nArticul 20\nVigni porsona à le dërt da se incuntè y se assozié en pêsc.\nDegöna porsona ne po gnì sforzada da fà pert de n’assoziaziun.\nArticul 21\nVigni porsona à le dërt da tó pert al govern de so paîsc, sides diretamënter che tres\nrapresentanć chiris fora lediamënter.\nVigni porsona à le dërt da ti rové pormez ales medemes condiziuns ai posć de laûr publics te so\npaîsc.\nLa orentè popolara é la fondamënta dl’autorité publica; chësta orentè mëss gnì a espresciun\ntres lîtes regolares y dërtes, universales y valies, cun litaziun socrëta o n’atra prozedöra\necuivalënta a na votaziun lëdia.\nArticul 22\nSciöche mëmber dla sozieté à vigni porsona le dërt de segurëza soziala, sciöche inće da realisé\ntres mosöres nazionales y la colaboraziun internazionala, tignin cunt dl’organisaziun y dles\nressurses de vigni stat, i dërć economics, soziai y culturai che va debojëgn por süa dignité y\nle svilup lëde de süa personalité.\nArticul 23\nVigni porsona à le dërt da podëi laurè, da se chirì fora lediamënter süa profesciun, da avëi\ncondiziuns de laûr iüstes y dalvers y da gnì defenüda cuntra la dejocupaziun.\nVigni porsona à le dërt da ciafè le medemo paiamënt por le medemo laûr zënza descriminaziuns.\nVigni porsona che laôra à le dërt da ciafè n paiamënt adatè y dalvers che ti garantësces a\nd’ëra y a süa familia n’esistënza aladô dla dignité umana, integrada sce al va debojëgn, cun\nd’atres mosöres de proteziun soziala.\nVigni porsona à le dërt da mëte sö sindacać y da jì laprò por defëne sü interesc.\nArticul 24\nVigni porsona à le dërt da palsè y da avëi tëmp lëde y dantadöt na limitaziun adatada dles ores\nde laûr y feries periodiches paiades.\nArticul 25\nVigni porsona à le dërt da avëi n standard de vita che garantësces süa sanité y so bëgnester y\nchël de süa familia, tignin cunt dantadöt dl’alimentaziun, dl guant, dl’abitaziun, dles cures\nmediches y di sorvisc soziai che va debojëgn, sciöche inće la segurëza tl caje de dejocupaziun,\nmaratia, invalidité, vedovanza, vedlëza o sce ara perd a val’atra moda i mesi de sostëgn,\nporvia de condiziuns che ne depënn nia da d’ëra.\nLes umes y i mituns à le dërt da ciafè cures speziales y sostëgn. Düć i mituns, nasciüs tl\nmatrimone o defora da d’ël, mëss ciafè la medema sconanza soziala.\nArticul 26\nVigni porsona à le dërt da ciafè n’istruziun. L’istruziun mëss ester altamo por ći che reverda\nla scora elementara y la formaziun de basa debann. L’istruziun elementara mëss ester\nobligatoria. Dötes les porsones mëss podëi ciafè n’istruziun tecnica y profescionala y ti rové\npormez ala medema manira al’istruziun alta aladô de sües capazitês.\nL’istruziun mëss se orientè al svilup plëgn dla personalité umana y al renforzamënt dl respet\ndi dërć dles porsones y dles libertês fondamentales. Ara mëss portè pro ala comprenjiun,\ntoleranza, amizizia danter dötes les naziuns y i grups raziai y religiusc y sostignì l’ativité\ndles Naziuns Unides por mantignì la pêsc."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ec192b0e1bb3c5bdce5b75ca79806472",
            "Index": 3,
            "Label": "4",
            "Size": [
                595.0,
                842.0
            ],
            "Text": "I geniturs à le dërt de priorité da chirì fora l’istruziun de sü mituns.\nArticul 27\nVigni porsona à le dërt da tó pert lediamënter ala vita culturala dla comunité, da se gode les\nerts y da tó pert al progrès scientifich y a sü benefizi.\nVigni porsona à le dërt che i interesc morai y materiai che vëgn da süa produziun scientifica,\nleterara y artistica vëgnes sconà.\nArticul 28\nVigni porsona à le dërt da avëi n ordinn sozial y internazional, olache i dërć y les libertês\nnominades te chësta detlaraziun po gnì realisà deplëgn.\nArticul 29\nVigni porsona à dovëis devers la comunité, deache ma dailò vara da se daurì al svilup lëde y\nplëgn de süa personalité.\nDa eserzité sü dërć y sües libertês mëss vigni porsona ma gnì sotmetüda a chës limitaziuns che\nvëgn fates fora dala lege por garantì le reconescimënt y le respet di dërć y dles libertês di\natri y por ademplì i dërć bojëgns dla morala, dl ordinn publich y dl bëgnester general de na\nsozieté democratica.\nChisc dërć y chëstes libertês ne po a degöna moda gnì eserzità cuntra i fins y prinzips dles\nNaziuns Unides.\nArticul 30\nDegöna desposiziun de chësta detlaraziun ne po gnì interpretada a na moda da ti dè insaći dërt\na n stat, n grup o na porsona da eserzité n’ativité o n’aziun por tó y jì i dërć y les libertês\nnominades te chësta detlaraziun."
        }
    }
}

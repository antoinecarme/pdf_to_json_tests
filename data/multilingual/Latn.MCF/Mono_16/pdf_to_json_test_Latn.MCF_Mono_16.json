{
    "MetaData": {
        "Author": null,
        "Creation_Date": 1581469364,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "046bd18473d1cbc94a9c25d16e8fecb8",
            "Index": 0,
            "Label": "1",
            "Size": [
                595.0,
                842.0
            ],
            "Text": "Endenquimbo, diez de deciembre, 1948, nidaid abitedinoësh matses utsi-\nutsiec cho-chopanëdash, onquenuec. Adec cho-choquid Naciones Unidas\ncapec.\nChoashic onquepanëdash. - Bëdamboec tabadnuna, quequin chuibanuna. Nuqui\nchuiboed dada uanuna. Nuqui dada uaid daëdpen nacnenshun meniac utsibo\nabitedishun nuqui chuiboed tantiatsiashe - quepanëdash cho-choquido.\nAmbi chiaid neid dada uaid nec.\nNidaid Abitedinoësh Cho-choquidon Bëdamboec Tabadte Chiaid\nUtsi Chuinuen Naden chuinëdash\nAdashic: - Bëdamboec tabadnuna, quesho: Ai, mimbi chiac padec tabadnuna,\nmatses abitedimbo chuinanubi:\nMibi bëdamboec tabashobi cueschitono, quequid nibedtsiash. Cuesnanenquio\nmatses ictsiash. Icsauanquid chushcatsiash. Bëdambocquid bëdamboen\nispatsiash - quequin chuipanedash nidaid abitedinoësh cho-choquidon.\nAdashic: - Enden: Bëdamboec tabadnu, quesho: Padi. Cueschitono, quequin\nicsamenëdaidi nëbi utsi uanuna. Naden chuinanuna. Mimbi tantiaidi\nchuita. Utsibon chuisho tantiate bonquin tantiata. Dacuëdenquiocquin\nnata. Mibi cuestiapimbo iquebi - quequin chuinanuna. Adec matses utsi-\nutsiquetsëcquiec nuquibi bëdamboec tabadtsiashe - quequin chuipanëdash\nnidaid abitedinoësh cho-choquidon.\nAdashic: - Bëdamboec tabadnuna, quequin neid chiaid isun chuiquid dapan:\nAi, bëdamboen chiacpadec tabadnuna, aton matses chiac bëdambo ictsiash.\nAid chuiquid dapa caic: Icsambo iqueque. Cuesunechitono, utsibon cac\nicsambo ictsiash - quequin chuipanëdash nidaid abitedinoësh cho-\nchoquidon.\nAdashic: - Nuquibi bëdambo iquec, cananuna - quequin chuipanëdash nidaid\nabitedinoësh cho-choquidon.\nAdashic: - Bëdamboec tabadnuna, quequin chiac bëdambo ictsiash. Matses\nabitedimbo bëdambo iquec. Dada bëdambo iquec. Chido bëdambo iquec.\nBacuëbo bëdambo iquec, quequin chiac bëdambo ictsiash. Padi.\nMimbi chiac padomboen bëdamboen nainda. Cueschitono quequid\nchieshëmënquid icsambo ictsiash. Adquid nibëdnubi matses abitedi dada\nuaquin mëquiacac bëdambo ictsiash. Adembidi dauë menebanac bëdambo\nictsiash. Adecbidi piasenquio yec bëdamboec tabadac bëdambo ictsiash -\nquequin chuipanëdash nidaid abitedinoësh cho-choquidon.\nAdashic: - Nëmbo cho-choquidotedi aton nidaidën nishun aton matses nuqui\nchiondaid chuituidac: Ai, mimbi chiacpadec bëdamboec tabadnuna, quequin\nchiac bëdambo ictsiash - quequin chuipanëdash nidaid abitedinoësh cho-\nchoquidon.\nAdashic: - Nuqui chuiboed matses abitedimbo tantiamiac bëdambo ictsiash\n- quepanëdash. Aidtedba chuipanëdash.\nNuqui Chuiboed Bëdambo Iquec, Quiash"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7445a1c2f0ad3dc134e7f8eb03794479",
            "Index": 1,
            "Label": "2",
            "Size": [
                595.0,
                842.0
            ],
            "Text": "Nidaid abitedinoësh cho-choquido: - Nuqui chuiboed matses abitedimbo\ntantiamenuna. Tantiamiac chuiquid dapabon: Ai, adec bëdamboec\ntabadcuenuna, cac bëdambo ictsiash. Bëdamboec tabadcuenuna, cacpadec\nmatses abitedi bëdamboec tabadac bëdambo ictsiash - quequin chuipanëdash\nnidaid abitedinoësh cho-choquidon.\nChiaid 1\nChidon tishaido yec matses abitedimbo bëdamboec isnanac bëdambo\nictsiash. Chieshnanac icsambo ictsiash. Abitedimbo bëdamboec tabadac\nbëdambo ictsiash. Shubu abentsëcquidën tabadac birnboec abitedi tabadac\nbëdambo ictsiash - quequin chuipanëdash nidaid abitedinoësh cho-\nchoquidon.\nChiaid 2.\nNëid dada uaid isash abitedi bëdamboec isnanac bëdambo ictsiash. Ëbi\npadquid con matsesuidtsëqui bëdambo iquec. Matses utsibo icsarnbo iquec,\nquenquio yec: Con matses bëdambo icnuc utsibotsen bëdambo iquec, cac\nbëdambo ictsiash. Adernbidi: Embentsëqui bëdamboen tantiembi. Utsibo\nabitedishun icsamboen tantiec, quenquioëquin:\nChieshëenquiocquin ma ambi tantiaidi napanu cac bëdambo ictsiash.\nChidobi bëdamboen istiapimbo iquebi, quenquiocquin chidotsen bëdamboen\nisac bëdambo ictsiash. Chuiquid dapambi nëid chiaid niacbidanquin aton\nmatses chieshënac icsambo ictsiash - quequin chuipanëdash nidaid\nabitedinoësh cho-choquidon.\nChiaid 3.\nMatses utsibo yuainquio yec, cuesnanenquio yec quec bëdamboec tabadnuna,\ncac bëdambo ictsiash - quequin chuipanëdash nidaid abitedinoësh cho-\nchoquidon.\nChiaid 4.\nMatses utsibo min matsesbëta yuainquiocquid. Yuac icsambo ictsiash.\nAdembidi matses utsibo min matsesbëta beshun yuamequin menenquiocquid.\nYuamenun meniac icsambo ictsiash - quequin chuipanëdash nidaid\nabitedinoësh cho-choquidon.\nChiaid 5.\nMatsespenquio yacbimboecnuc aton matses bëta matses utsibo\nicsauainquiocquid. Icsauac icsambo ictsiash - quequin chuipanëdash\nnidaid abitedinoësh cho-choquidon.\nChiaid 6.\nAtoda nidaidën nidacsho anocquidon: Con matses chuiquid dapan chiaid ley\ncaid nata. Niacbidansho juez caidën ëbi yac padomboembidi cuidtsiash,\ncac bëdambo ictsiash - quequin chuipanëdash nidaid abitedinoësh cho-\nchoquidon.\nChiaid 7."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0b9637ef88334f4b45dc4b49cc69dc64",
            "Index": 2,
            "Label": "3",
            "Size": [
                595.0,
                842.0
            ],
            "Text": "??Mitsicquid nidaidën tabadquid nec? Aton nidaidën tabadquido chuiquid\ndapan chiaid ley caid abitedishun nac bëdambo ictsiash. Aidën chiaid\nniacbidansho juez caidën cuidac bëdambo ictsiash. Nëid chiaid\nniacbidanquin matses utsi caic: Matsespenquio mibi nec. Mibi bëdamboen\nistiapimbo iquebique. Mëyanu, quequin ambembi nac icsambo ictsiash.\nCuidte chuiquid juez caidën matses abitedimbo: Mibi matses nec. Con\nmatses nacpadomboembidi mibi naimbi, cac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 8.\n??Midacquid matses nepec? Aton nidaidën tabadquido chuiquid dapabon\nchiaid nac bëdambo ictsiash. Aid chiaid niacbidanquin utsibo icsauasho\nisun juez caidën bemeshun cuidac bëdambo ictsiash - quequin chuipanëdash\nnidaid abitedinoësh cho-choquidon.\nChiaid 9.\nNëid chiaid niacbidanquin ambembi matses quëne uac icsambo ictsiash.\nAdembidi ambembi chieshënquin matses aton nidaidënshun cuemiac icsambo\nictsiash - quequin chuipanëdash nidaid abitedinoësh cho-choquidon.\nChiaid 10.\nChuiquid dapabon chiaid ley caid niacbidanosh. Icsaosh, caid beshun juez\ncaid yacno buanquin. Anoshombi matses daëdpenshun isnuc juez caidën\nchieshënenquiocquin chuimequin. ??Atotsi nao? quequin chuimequin.\nAshumbi aid isquidtsen chuimequin. Adoshombic: Abimbo caosh. Icsaosh,\nqueshun cuidquin. Icsabicshobi: Icsabi iqueque. Cuidtiapimbo iquebi. Ma\nnidnu, cac bëdambo ictsiash. Cuidte chuiquid juez caidën\nchieshënenquiocquin abimbo cac bëdambo ictsiash - quequin chuipanëdash\nnidaid abitedinoësh cho-choquidon.\nChiaid 11.\nChuiquid dapabon chiaid ley caid niacbidanosh. Icsaosh, caid beshun\ncuidte chuiquid juez caidën uesquin chuimiabi badedi: Mibi icsaque. Mibi\ncuidnu, cac icsambo ictsiash. Chata. Utsibon tantianubi chuimiabi\nicquin: Icsambo iquec, catiapimbo iquebi. Chuimebono, juezën cac bëdambo\nictsiash.\nChuiquid dapabon chiaid ley caid niacbidanacsho juez caidën chuimeshun\ncuidac bëdambo ictsiash. Chuiquid dapabon: Aden naic icsambo ictsiash.\nAdoquid naden cuidquid, quequin chiacmaid nacsho: Icsambo iqueque.\nCuidnu, cac icsambo ictsiash. Aidon chiaid niacabicsho cuidac icsambo\nictsiash - quequin chuipanëdash nidaid abitedinoësh cho-choquidon.\nChiaid 12.\nNidaid utsin-utsinquetsëcquiecquidën chuiquid dapabon: Nadquid icsambo\niqueque. Cuidnu cac bëdambo ictsiash. Nëidic: Mimbi tantiaidi nainda.\nEmbi chiac padomboenuidtsëqui nata, quec chieshëmënquid. Nëidic: Min\nnabobëdi bëdamboec tabadenda, quec chieshanquiecquid. Nëidic: Ambi\ntantiaidën iste dada uaid isnushe. Beshun secanuna, quequin dada uaido\nbeshumënquid. Aidted icsambo iquec, quequin chuiquid dapabon chiac\nbëdambo ictsiash - quequin chuipanëdashe nidaid abitedinoësh cho-"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fe40a203f64875825720b877a52f65a1",
            "Index": 3,
            "Label": "4",
            "Size": [
                595.0,
                842.0
            ],
            "Text": "choquidon.\nChiaid 13.\nNidaid utsin-utsinquetsëcquiecquidën chuiquid dapabon nadoac bëdambo\nictsiash. Nëid nidaidën tabadquid: Capucuenenu, quesho tantiashun: Ai,\ncapucueneta, cac bëdambo ictsiash. Adembidi: Shubu utsin manëdnu,\nquesho: Ai manëdta, cac bëdambo ictsiash, quequin chiac bëdambo\nictsiash.\nNadembidi chiac bëdambo ictsiash. Nëid nidaidënoësh nidendabi, quesho,\nAi, nidta, cac bëdambo ictsiash. Nidenda. Cueschitono, shëpi, cac\nicsambo ictsiash. Padnuen: Nëid nidaidën choaindabi, quesho, Ai, chota,\ncac bëdambo ictsiash. Padnuen: Choenda. Cueschitono, cac icsambo\nictsiash - quequin chuipanëdash nidaid abitedinoësh cho-choquidon.\nChiaid 14.\nNidaid utsino cuenash: Con nidaidën tabadquidën ambembi chiesënac\ncuenobique. Min nidaidën tabadnu, quesho: Ai, nëmbobi quenenta, cac\nbëdambo ictsiash.\nPadnuen aton matses chuiquid dapabon ley chiaid niacbidanec: Cuidnushe,\nquianec nidaid utsin cuensho: Ai, nëmbo quenenta, cac icsambo ictsiash.\nAdembidi ëmbi chuiboed niacbidanec: Cuidnushe, quianec nidaid utsin\ncuensho: Ai, nëmbo quenenta, cac icsambo ictsiash - quequin chuipanëdash\nnidaid abitedinoësh cho-choquidon.\nChiaid 15.\nActe amë ëquë cuëma utsiuc tabadquid: Peruano nebi, quesho Peru\nyacnocquid ëhuiquid dapan: Ai, Peruano mibi nec, cac bëdambo ictsiash.\nPadnuen acte amë oquë cuëma utsiucquid: Brasilero nebi, quesho Brasil\nyacnocquid chuiquid dapan: Ai, Brasilero mibi nec, cac bëdambo ictsiash.\nPadnuen nidaid utsin tabadquid: Nëid nidaidën icquidquio nebi, quesho:\nAi, adquid mibi nec, cac bëdambo ictsiash.\nAton nidaidën tabadquid: Nëid nidaidën icquid mibi catiapimbo iquebi.\nCon matses mibi cainqujo iquembi, ambembi cac icsambo ictsiash. Padnuen\naton nidaidën tabadquid: Nëid nidaidën icquid icboedi nëbi nidaid utsin\nmanëdash aid nidaidën icquid yanebi, quesho ambembi chieshënquin: Padi.\nAid nidaidën icquid mibi catiapimbo iquebi, cac icsambo ictsiash -\nquequin chuipanëdash nidaid abitedinoësh cho-choquidon.\nChiaid 16.\nAshumbic padpiden: - Dada caniaidi: Con bacuë tishmenuen con matsesën\nchampi bednu, quesho: Ai, adota, cac bëdambo ictsiash. Caniaid utsibi:\nCon bacuë tishmenuen matses utsin champi bednu, quesho: Ai, adota, cac\nbëdambo ictsiash. Padnuen chido caniaid: Con bacuë tishnuen con matses\nbedmenu, quesho: Ai, adota, cac bëdambo ictsiash. Chido canjaid utsibi:\nCon bacuë tishnuen matses utsibi bedmenu, quesho: Ai, adota, cac bëdambo\nictsiash. Dadabi: Con chidobëdi bëdamboec tabadnu, quesho: Ai, adta, cac\nbëdambo ictsiash. Chidobi: Con bënëbëdi bëdamboec tabadnu, quesho: Ai,\nadta, cac bëdambo ictsiash. Chido aton bënën yuapenquio nec. Dadabi:\nEmbi con chido caboedi icsasho isun con chidopenquio canu, quesho, Ai,"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "60f77c5bcc1ea22cb6fdefa211ca833c",
            "Index": 4,
            "Label": "5",
            "Size": [
                595.0,
                842.0
            ],
            "Text": "adota, cac bëdambo ictsiash. Chidobi: Embi con bënë caboedën\nchieshënoshi. Aidi nianu, quesho, Ai, adota, cac bëdambo ictsiash.\nNidaid utsin-utsinquetsëcquiecquidën chuiquid dapabon: Dadabi: Aton bënë\nictiapimbo iquebi, quesho bedmenda. Adecbidi chidobi: Aton chido\nictiapimbo iquebi, quesho bedmenda. Padnuen dadan: Mibi bednu, cac: Ai,\nëbi bed, cac bëdambo ictsiash.\nNidaid utsin-utsinquetsëcquiecquidën chuiquid dapabon: Dada aton\nnabobëdi bëdamboec tabasho isash: Bëdambo iquec, cac bëdambo ictsiash.\nChieshëmënquidën aton chido beshunac icsambo ictsiash. Adembidi aton\nbacuëbo beshunac icsambo ictsiash. Adoquid cuidnuna, quequin chiac\nbëdambo ictsiash - quequin chuipanëdash nidaid abitedinoësh cho-\nchoquidon.\nChiaid 17.\nNidaid utsin-utsinquetsëcquiecquidën chuiquid dapabon: Ampiabicquid: Con\nnabi nec, quesho: Ai, mitsa na nec, cac bëdambo ictsiash. Adembidi:\nUtsin nabëdi con na nec, quesho: Ai utsin nabëd mitsa na nec, cac\nbëdambo ictsiash.\nAdashic: Ancanquidën utsin na beshunac icsambo iquec. Adembidi utsin na\nampiac icsambo iquec, quequin chiac bëdambo ictiash - quequin\nchuipanëdash nidaid abitedinoësh cho-choquidon.\nChiaid 18.\nNidaid utsin-utsinquetsëcquiecquidën chuiquid dapabon: Nëmbocquid: Aden\ntantiembi, quesho: Aden tantiasho mibi cuesunechitono, shëpi, cac\nicsambo ictsiash. Utsibi: Matses uaquid abentsëqui Nuquin Papa iquec,\nquesho: Adquid cuesunechitono, shëpi, cac icsambo ictsiash. Utsibi:\nNuquin Papa caid nibëdec, quesho: Adquid cuesunechitono, shëpi, cac\nicsambo ictsiash. Utsibi: Podobitsi daëdpen tantiaquidquio nebi, quesho:\nAdquid cuesunechitono, shëpi, cac icsambo ictsiash. Padnuen: Podobitsi\ndaëdpen tantiaquid icboedëmbi nëbi utsi uaimbi. Nëbi Nuquin Papa\ntantiaquid nebi, quesho: Adquid cuesunechitono, shëpi, cac icsambo\nictsiash. Utsibi: Embi Nuquin Papa caid tantianuec shubun puduedash\ntabadcuedednu, quesho: Padi, cuesun secachitono, cac icsambo ictsiash.\nUtsibi: Embi Nuquin Papa caid tantianuec abentsëqui tsadnu, quesho:\nPadi. Cuesunechitono, cac icsambo ictsiash. Padnuen: Embi Nuquin Papa\ncaid utsibo chuibanu, quesho: Asho mibi cuesunechitono, cac icsambo\nictsiash. Utsibi: Embi Nuquin Papa caid tantianuen nanu, quesho: shëpi\ncac icsambo ictsiash, quequin chiac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 19.\nNidaid utsinutsinquetsëcquiecquidën chuiquid dapabon: Matsesën ambibi\ntantiaid chuisho: Chuisho cueschitono, shëpi. Chën, cac icsambo\nictsiash. Utsibi: Utsin chuisho tantiatanu, quesho: Nisho isun mibi\ncuesunechitono, shëpi. Chën, cac icsambo ictsiash. Padnuen: Maquinian\nonquequin utsibo chuibanu, quesho: Chën. Cuidchitono, cac icsambo\nictsiash. Utsibon iste dada uanu, quesho: Chën. Dada uainda, cac icsambo\nictsiash. Nidaid utsin tabadquid chuinu, quesho: Chën. Anocquido"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "24da3c1a538cc70b564079d9b5cb98ba",
            "Index": 5,
            "Label": "6",
            "Size": [
                595.0,
                842.0
            ],
            "Text": "chienda, cac icsambo ictsiash, quequin chiac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 20\nNidaid utsin-utsinquetsëcquiecquidën chuiquid dapabon: Con nidaidën\ntabadquid: Aidobëdi bëdamboec tabadnu, quesho: Ai, adta, cac bëdambo\nictsiash. Adembidi: Shubun tsaduedash bëdamboec onquecuedednu, quesho:\nChën. Cuidchitono, cac icsambo ictsiash.\nAdashic: Utsibi: Aden tantiaquidobëd tabadtiapimbo iquebi, quesho: Baded\ncho. Choenquiocsho cuidchitono, cac icsambo ictsiash, quequin chiac\nbëdambo ictsiash, - quequin chuipanëdash nidaid abitedinoësh cho-\nchoquidon.\nChiaid 21.\nNidaid utsin-utsinquetsëcquiecquidën chuiquid dapabon: Miqui chuiquid\nictiadquio iquebi, quesho aton matsesën: Ai, ëbi chuiquid icta, casho\nutsibo daëdpatsëcshun: Padi, cuesunechitono, shëpi, cac icsambo\nictsiash. Padnuen: Miqui chuiquid ictiadquio iquebi, quesho aton\nmatsesën: Padi caqui chieshënquin: Padi, caquido cuesun secachitono cac\nicsambo ictsiash.\nChuiquid dapabon: Nuquin matses abitedi nashununa. Aton podquedën\nuaquinc, aton dauëchoquid icmequinc, aton dada uaid ismequid icmequinc\ncanuna, cac bëdambo ictsiash.\nMatses daëdpenshun: Embi chuiquid icta, cac aidi chuiquid icmiac bëdambo\nictsiash Padabi yac icsambo ictsiash. Utsibombi: Aidi chuiquid bëdambo\nictsiash, quequin utsibo ismenquiocquin aid cuëmëdquid dada uashun\nsandoquin. Adoshombi matses abitedishun ambi tantiaid dada uatanquin\nsandoacsho sandoaid beshun tambanquin. Adoshombic: Mibi cuëmëdquid\nmatses daëdpenshun dada uaque. E'bi chuiquid icta, cain. Padnubi matses\nutsibon aton matsesën nac padomboen chuiquid dapa icmequin. Adoac\nbëdambo ictsiash - quequin chuipanëdash nidaid abitedinoësh cho-\nchoquidon.\nChiaid 22.\nMatses abitedi bëdamboec tabadac bëdambo ictsiash. Piasenquio yec\ndacuëdenquio yec tabadac bëdambo ictsiash. Nëid nidaidën icquido\nchuiquido nidaid utsin icquidobëtan chuiquin: Matses utsi-utsiec\nabitedimbo bëdambo iquec. Aton piucquid bedmenuna. Bëdamboec\ntabadmenuna. Min matsesi bëdamboen istiapimbo iquebi, cainquio icnuna,\ncac bëdambo ictsiash - quequin chuipanëdash nidaid abitedinoësh cho-\nchoquidon.\nChiaid 23.\nNidaid utsinquetsëcquiecquidën chuiquid dapabon: Nuquin nidaidën\ntabadquido: Chuiquid dapan chiaid ley caid niacbidanenquiocquin piucquid\nbednuen naimbi, quesho: Ai, adota, cac bëdambo ictsiash. Padnuen\npiucquid bednuen nashunaidon: Chata. Tiboeta. Miqui mëyadeque, abi\nnashunquido cac bëdambo ictsiash. Chonoaoanquidquio icsambo ictsiash.\nUtsibi: Piucquid benuen naimbi, cac: Naic cho, caquid nibëdsho isun"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2e82ca03359112c89d9dfab807af59c4",
            "Index": 6,
            "Label": "7",
            "Size": [
                595.0,
                842.0
            ],
            "Text": "chuiquid dapan: Nanu, cauidquido piucquid meniac bëdambo ictsiash.\nPadnuen: Naic cho, cac daëdpen chonoadacsho piucquid menequin.\nChonoadquido abitedishun tauac padquido aidtedishun nainacsho piucquid\nated-atedbidi menebaniac bëdambo ictsiash.\nMa aton nabo pemequinc, dasiuinquinc, shubu uaquinc canu, quequin\nchieshenquiocquin chonoadquid piucquid daëdpen meniac bëdambo ictsiash.\nPiucquid daëdpatsëc meniac aton nabo pistsëc pemequinc,\ndisiuinenquiocquinc, shubu uatsëcquinc cac icsambo ictsiash. Adec\nicsambocsho isun chuiquid dapan: Piucquid menenuna, cac bëdambo\nictsiash.\nChonoadquido: Ebi chonoadac padec chonoadquidobëd onquecuedednuna. Ëbi\nchonoaoaquidon piucquid daëdpatsëc menesho chushcanuna, quesho: Chën.\nOnquecuededenda. Cuidchitono, cac icsambo ictsiash. Ai, miqui chiac\npadota, cac bëdambo ictsiash - quequin chuipanëdash nidaid abi tedinoësh\ncho-choquidon.\nChiaid 24.\nTibocamianenquiocquin chonoaoanquiac icsambo ictsiash. Padnuen: Padi.\nNëbadiadash tiboenuna, cac bëdambo ictsiash. Dia ëeriado caidën matses\nabitedi tiboequid. Asho Chonoaoaquidën dia ëeriado caic: Aid ushëmbi\nchonoadacbimboecnuc adted piucquid menenu, cac bëdambo ictsiash -\nquequin chuipanëdash nidaid abitedinoësh cho-choquidon.\nChiaid 25.\nAton pete icnuc, aton dashcute icnuc, aton shubu icnuc, aton dauë icnuc\naton nabobëdi matses bëdamboec tabadtsiash. Adac bëdambo ictsiash.\nUtsibi chonoadtiapimbo icquin aton piucquid bedtiapimbo yec bëdamboec\ntabadtiapimbo iquec. Nëidtedi matses chonoadtiapimbocquido nec. Nëidic\nNaid cho, cacmaido. Nëidic dada icsatsaido. Nëidic niantebo. Nëidic\ntsusiompibo. Nëidic machompibo. Aidtedi chonoadtiapimbocsho isun\nchuiquid dapan aton piucquid meniac bëdambo ictsiash.\nAni aton bacuëbobëd tabadquido bëdamboen isquin bëdamboen dayun uac\nbëdambo ictsiash. Bënën tishmiaido bacuëbo bëdamboen isquinc abembi\nuaidën tishaidotsen bëdamboen isquinc cac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 26.\nNidaid utsin-utsinquetsëcquiecquidën chuiquid dapabon: Con matses dada\nuate shubun puduedash mëquiadnu, quesho: Ai, adta, cac bëdambo ictsiash.\nTaëyec mëquiadquid dada uate shubun puduedacsho: E'~mbi mibi mëquiacsho\nëbi piucquid mene, cac icsambo ictsiash. Yuecash mëquiadquidën\nmëquiacquid piucquiud meniac bëdambo ictsiash. Bacuëbo abitedi dada\nuaquin mëquiacnuna, cac bëdambo ictsiash. Dada uaic bëdamboec\nmëquiadash: Dada uaid daëdpenquio tantiatiadquio iquebi. Dada uate shubu\nutsin puduednu, quesho: Ai, adta, cac bëdambo ictsiash. Utsibi nacnenec\nmëquiadash: Nacnenquidënquio ismesho istanu, quesho: Ai, adota, cac\nbëdambo ictsiash.\nDada uate shubun puduedshun mëquiacquidon: Matses utsi-utsiquetsëcquiec"
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "be07c5eb6ba00e3e84045f6ec74bd4be",
            "Index": 7,
            "Label": "8",
            "Size": [
                595.0,
                842.0
            ],
            "Text": "iquec. Abitedimbo bëdambo iquec. Utsibo abitedi bëdamboen isnuna.\nChieshnanenquio yec cuesun secananenquio icnuna. Adec bëdamboec\ntabadnuna - quequin mëquiadquido bëdamboen chiac bëdambo ictsiash.\nAmëbëtan anin: Nëid dada uate shubunoshon ~ëquiacquidën ëmbi\ntantiaidbidi chioshe. Ambo con bacuëbo yuednu, quesho: Ai mimbi chiac\npadota, cac bëdambo ictsiash - quequin chuipanëdash nidaid abitedinoësh\ncho-choquidon.\nChiaid 27.\nCon matses cuëdënacno istanu, quesho: Ai, mimbi chiac padota, cac\nbëdambo ictsiash. Utsibi: Con matses mamënacno istanu, quesho: Chën.\nCuidchitono, cac icsambo ictsiash. Utsibi: Con matsesën nacnenaid\nistanu, quesho: Ai, adotanta, cac bëdambo ictsiash. Utsibi: Con matsesën\nnacnenaid bednu, quesho: Chën, mibipadquid bedmetiapimbo iquebique, cac\nicsambo ictsiash.\nDada uaquido nacnenquidobëta bëdamboen isac bëdambo ictsiash. Utsibombi\nambi tantiaid dada uaquid. Utsibombi ambi tantiaid nacnenquid.\nAdoquidon: Embi nacnenaid bednuen ëbi piucquid mene, quesho bedquin\npiucquid meniac bëdambo ictsiash. Padnuen utsin dada uaidi caic\nmuaquido: Embimbo dada uaid nec, quesho chuiquidën cuidac bëdambo\nictsiash. Muaquid utsibi: Embibo nacnenaid nec, quesho adembidi\nchuiquidën cuidac bëdambo ictsiash - quequin chuipanëdash nidaid\nabitedinoësh cho-choquidon.\nChiaid 28.\nNidaid abichobi icquidën tabadquido chieshnanenquio yec bëdamboec\ntabadac bëdambo ictsiash. Matses aton matses utsibobëdi chieshnanac\nicsambo ictsiash. - quequin chuipanëdash nidaid abitedinoësh cho-\nchoquidon.\nChiaid 29.\nNidaid utsin-utsinquetsëcquiecquidën chuiquid dapabon: Min shubu yacno\nbëdamboec tabadtiadquio yec bëdamboec nashunanta, cac bëdambo ictsiash.\nChuiquid dapabon aton matses bëdamboec tabadte bonquin chiaid aton\nmatsesën nac bëdambo ictsiash. Chuiquid dapabon aton matses mëyante\nbonquin chiaid aton matsesën niacacsho cuidac icsambo ictsiash.\nEmbi chuiboed isun: Bëdamboec tabadnuna, cac bëdambo ictsiash. Padnuen\nëmbi chuiboed ismeshun: Embi naiduidi nanu, shëpi, cac icsambo ictsiash\n- quequin chuipanëdash nidaid abitedinoësh cho-choquidon.\nChiaid 30.\nNëid dada uaid isash, Icsa uanquionona, cac icsambo ictsiash. Padnuen\nnëid dada uaid isun, Nidaid abichobi icquidën tabadquidobëdi bëdamboec\nisnanec bëdamboec tabadnuna, cac bëdambo ictsiash - quequin chuipanëdash\nnidaid abitedinoësh cho-choquidon."
        }
    }
}

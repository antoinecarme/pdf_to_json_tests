{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469364,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Endenquimbo, diez de deciembre, 1948, nidaid abitedino\u00ebsh matses utsi-\nutsiec cho-chopan\u00ebdash, onquenuec. Adec cho-choquid Naciones Unidas\ncapec.\nChoashic onquepan\u00ebdash. - B\u00ebdamboec tabadnuna, quequin chuibanuna. Nuqui\nchuiboed dada uanuna. Nuqui dada uaid da\u00ebdpen nacnenshun meniac utsibo\nabitedishun nuqui chuiboed tantiatsiashe - quepan\u00ebdash cho-choquido.\nAmbi chiaid neid dada uaid nec.\nNidaid Abitedino\u00ebsh Cho-choquidon B\u00ebdamboec Tabadte Chiaid\nUtsi Chuinuen Naden chuin\u00ebdash\nAdashic: - B\u00ebdamboec tabadnuna, quesho: Ai, mimbi chiac padec tabadnuna,\nmatses abitedimbo chuinanubi:\nMibi b\u00ebdamboec tabashobi cueschitono, quequid nibedtsiash. Cuesnanenquio\nmatses ictsiash. Icsauanquid chushcatsiash. B\u00ebdambocquid b\u00ebdamboen\nispatsiash - quequin chuipanedash nidaid abitedino\u00ebsh cho-choquidon.\nAdashic: - Enden: B\u00ebdamboec tabadnu, quesho: Padi. Cueschitono, quequin\nicsamen\u00ebdaidi n\u00ebbi utsi uanuna. Naden chuinanuna. Mimbi tantiaidi\nchuita. Utsibon chuisho tantiate bonquin tantiata. Dacu\u00ebdenquiocquin\nnata. Mibi cuestiapimbo iquebi - quequin chuinanuna. Adec matses utsi-\nutsiquets\u00ebcquiec nuquibi b\u00ebdamboec tabadtsiashe - quequin chuipan\u00ebdash\nnidaid abitedino\u00ebsh cho-choquidon.\nAdashic: - B\u00ebdamboec tabadnuna, quequin neid chiaid isun chuiquid dapan:\nAi, b\u00ebdamboen chiacpadec tabadnuna, aton matses chiac b\u00ebdambo ictsiash.\nAid chuiquid dapa caic: Icsambo iqueque. Cuesunechitono, utsibon cac\nicsambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nAdashic: - Nuquibi b\u00ebdambo iquec, cananuna - quequin chuipan\u00ebdash nidaid\nabitedino\u00ebsh cho-choquidon.\nAdashic: - B\u00ebdamboec tabadnuna, quequin chiac b\u00ebdambo ictsiash. Matses\nabitedimbo b\u00ebdambo iquec. Dada b\u00ebdambo iquec. Chido b\u00ebdambo iquec.\nBacu\u00ebbo b\u00ebdambo iquec, quequin chiac b\u00ebdambo ictsiash. Padi.\nMimbi chiac padomboen b\u00ebdamboen nainda. Cueschitono quequid\nchiesh\u00ebm\u00ebnquid icsambo ictsiash. Adquid nib\u00ebdnubi matses abitedi dada\nuaquin m\u00ebquiacac b\u00ebdambo ictsiash. Adembidi dau\u00eb menebanac b\u00ebdambo\nictsiash. Adecbidi piasenquio yec b\u00ebdamboec tabadac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nAdashic: - N\u00ebmbo cho-choquidotedi aton nidaid\u00ebn nishun aton matses nuqui\nchiondaid chuituidac: Ai, mimbi chiacpadec b\u00ebdamboec tabadnuna, quequin\nchiac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nAdashic: - Nuqui chuiboed matses abitedimbo tantiamiac b\u00ebdambo ictsiash\n- quepan\u00ebdash. Aidtedba chuipan\u00ebdash.\nNuqui Chuiboed B\u00ebdambo Iquec, Quiash",
            "Image": "046bd18473d1cbc94a9c25d16e8fecb8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nidaid abitedino\u00ebsh cho-choquido: - Nuqui chuiboed matses abitedimbo\ntantiamenuna. Tantiamiac chuiquid dapabon: Ai, adec b\u00ebdamboec\ntabadcuenuna, cac b\u00ebdambo ictsiash. B\u00ebdamboec tabadcuenuna, cacpadec\nmatses abitedi b\u00ebdamboec tabadac b\u00ebdambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 1\nChidon tishaido yec matses abitedimbo b\u00ebdamboec isnanac b\u00ebdambo\nictsiash. Chieshnanac icsambo ictsiash. Abitedimbo b\u00ebdamboec tabadac\nb\u00ebdambo ictsiash. Shubu abents\u00ebcquid\u00ebn tabadac birnboec abitedi tabadac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 2.\nN\u00ebid dada uaid isash abitedi b\u00ebdamboec isnanac b\u00ebdambo ictsiash. \u00cbbi\npadquid con matsesuidts\u00ebqui b\u00ebdambo iquec. Matses utsibo icsarnbo iquec,\nquenquio yec: Con matses b\u00ebdambo icnuc utsibotsen b\u00ebdambo iquec, cac\nb\u00ebdambo ictsiash. Adernbidi: Embents\u00ebqui b\u00ebdamboen tantiembi. Utsibo\nabitedishun icsamboen tantiec, quenquio\u00ebquin:\nChiesh\u00ebenquiocquin ma ambi tantiaidi napanu cac b\u00ebdambo ictsiash.\nChidobi b\u00ebdamboen istiapimbo iquebi, quenquiocquin chidotsen b\u00ebdamboen\nisac b\u00ebdambo ictsiash. Chuiquid dapambi n\u00ebid chiaid niacbidanquin aton\nmatses chiesh\u00ebnac icsambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 3.\nMatses utsibo yuainquio yec, cuesnanenquio yec quec b\u00ebdamboec tabadnuna,\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 4.\nMatses utsibo min matsesb\u00ebta yuainquiocquid. Yuac icsambo ictsiash.\nAdembidi matses utsibo min matsesb\u00ebta beshun yuamequin menenquiocquid.\nYuamenun meniac icsambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 5.\nMatsespenquio yacbimboecnuc aton matses b\u00ebta matses utsibo\nicsauainquiocquid. Icsauac icsambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 6.\nAtoda nidaid\u00ebn nidacsho anocquidon: Con matses chuiquid dapan chiaid ley\ncaid nata. Niacbidansho juez caid\u00ebn \u00ebbi yac padomboembidi cuidtsiash,\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 7.",
            "Image": "7445a1c2f0ad3dc134e7f8eb03794479"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "??Mitsicquid nidaid\u00ebn tabadquid nec? Aton nidaid\u00ebn tabadquido chuiquid\ndapan chiaid ley caid abitedishun nac b\u00ebdambo ictsiash. Aid\u00ebn chiaid\nniacbidansho juez caid\u00ebn cuidac b\u00ebdambo ictsiash. N\u00ebid chiaid\nniacbidanquin matses utsi caic: Matsespenquio mibi nec. Mibi b\u00ebdamboen\nistiapimbo iquebique. M\u00ebyanu, quequin ambembi nac icsambo ictsiash.\nCuidte chuiquid juez caid\u00ebn matses abitedimbo: Mibi matses nec. Con\nmatses nacpadomboembidi mibi naimbi, cac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 8.\n??Midacquid matses nepec? Aton nidaid\u00ebn tabadquido chuiquid dapabon\nchiaid nac b\u00ebdambo ictsiash. Aid chiaid niacbidanquin utsibo icsauasho\nisun juez caid\u00ebn bemeshun cuidac b\u00ebdambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 9.\nN\u00ebid chiaid niacbidanquin ambembi matses qu\u00ebne uac icsambo ictsiash.\nAdembidi ambembi chiesh\u00ebnquin matses aton nidaid\u00ebnshun cuemiac icsambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 10.\nChuiquid dapabon chiaid ley caid niacbidanosh. Icsaosh, caid beshun juez\ncaid yacno buanquin. Anoshombi matses da\u00ebdpenshun isnuc juez caid\u00ebn\nchiesh\u00ebnenquiocquin chuimequin. ??Atotsi nao? quequin chuimequin.\nAshumbi aid isquidtsen chuimequin. Adoshombic: Abimbo caosh. Icsaosh,\nqueshun cuidquin. Icsabicshobi: Icsabi iqueque. Cuidtiapimbo iquebi. Ma\nnidnu, cac b\u00ebdambo ictsiash. Cuidte chuiquid juez caid\u00ebn\nchiesh\u00ebnenquiocquin abimbo cac b\u00ebdambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 11.\nChuiquid dapabon chiaid ley caid niacbidanosh. Icsaosh, caid beshun\ncuidte chuiquid juez caid\u00ebn uesquin chuimiabi badedi: Mibi icsaque. Mibi\ncuidnu, cac icsambo ictsiash. Chata. Utsibon tantianubi chuimiabi\nicquin: Icsambo iquec, catiapimbo iquebi. Chuimebono, juez\u00ebn cac b\u00ebdambo\nictsiash.\nChuiquid dapabon chiaid ley caid niacbidanacsho juez caid\u00ebn chuimeshun\ncuidac b\u00ebdambo ictsiash. Chuiquid dapabon: Aden naic icsambo ictsiash.\nAdoquid naden cuidquid, quequin chiacmaid nacsho: Icsambo iqueque.\nCuidnu, cac icsambo ictsiash. Aidon chiaid niacabicsho cuidac icsambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 12.\nNidaid utsin-utsinquets\u00ebcquiecquid\u00ebn chuiquid dapabon: Nadquid icsambo\niqueque. Cuidnu cac b\u00ebdambo ictsiash. N\u00ebidic: Mimbi tantiaidi nainda.\nEmbi chiac padomboenuidts\u00ebqui nata, quec chiesh\u00ebm\u00ebnquid. N\u00ebidic: Min\nnabob\u00ebdi b\u00ebdamboec tabadenda, quec chieshanquiecquid. N\u00ebidic: Ambi\ntantiaid\u00ebn iste dada uaid isnushe. Beshun secanuna, quequin dada uaido\nbeshum\u00ebnquid. Aidted icsambo iquec, quequin chuiquid dapabon chiac\nb\u00ebdambo ictsiash - quequin chuipan\u00ebdashe nidaid abitedino\u00ebsh cho-",
            "Image": "0b9637ef88334f4b45dc4b49cc69dc64"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "choquidon.\nChiaid 13.\nNidaid utsin-utsinquets\u00ebcquiecquid\u00ebn chuiquid dapabon nadoac b\u00ebdambo\nictsiash. N\u00ebid nidaid\u00ebn tabadquid: Capucuenenu, quesho tantiashun: Ai,\ncapucueneta, cac b\u00ebdambo ictsiash. Adembidi: Shubu utsin man\u00ebdnu,\nquesho: Ai man\u00ebdta, cac b\u00ebdambo ictsiash, quequin chiac b\u00ebdambo\nictsiash.\nNadembidi chiac b\u00ebdambo ictsiash. N\u00ebid nidaid\u00ebno\u00ebsh nidendabi, quesho,\nAi, nidta, cac b\u00ebdambo ictsiash. Nidenda. Cueschitono, sh\u00ebpi, cac\nicsambo ictsiash. Padnuen: N\u00ebid nidaid\u00ebn choaindabi, quesho, Ai, chota,\ncac b\u00ebdambo ictsiash. Padnuen: Choenda. Cueschitono, cac icsambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 14.\nNidaid utsino cuenash: Con nidaid\u00ebn tabadquid\u00ebn ambembi chies\u00ebnac\ncuenobique. Min nidaid\u00ebn tabadnu, quesho: Ai, n\u00ebmbobi quenenta, cac\nb\u00ebdambo ictsiash.\nPadnuen aton matses chuiquid dapabon ley chiaid niacbidanec: Cuidnushe,\nquianec nidaid utsin cuensho: Ai, n\u00ebmbo quenenta, cac icsambo ictsiash.\nAdembidi \u00ebmbi chuiboed niacbidanec: Cuidnushe, quianec nidaid utsin\ncuensho: Ai, n\u00ebmbo quenenta, cac icsambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 15.\nActe am\u00eb \u00ebqu\u00eb cu\u00ebma utsiuc tabadquid: Peruano nebi, quesho Peru\nyacnocquid \u00ebhuiquid dapan: Ai, Peruano mibi nec, cac b\u00ebdambo ictsiash.\nPadnuen acte am\u00eb oqu\u00eb cu\u00ebma utsiucquid: Brasilero nebi, quesho Brasil\nyacnocquid chuiquid dapan: Ai, Brasilero mibi nec, cac b\u00ebdambo ictsiash.\nPadnuen nidaid utsin tabadquid: N\u00ebid nidaid\u00ebn icquidquio nebi, quesho:\nAi, adquid mibi nec, cac b\u00ebdambo ictsiash.\nAton nidaid\u00ebn tabadquid: N\u00ebid nidaid\u00ebn icquid mibi catiapimbo iquebi.\nCon matses mibi cainqujo iquembi, ambembi cac icsambo ictsiash. Padnuen\naton nidaid\u00ebn tabadquid: N\u00ebid nidaid\u00ebn icquid icboedi n\u00ebbi nidaid utsin\nman\u00ebdash aid nidaid\u00ebn icquid yanebi, quesho ambembi chiesh\u00ebnquin: Padi.\nAid nidaid\u00ebn icquid mibi catiapimbo iquebi, cac icsambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 16.\nAshumbic padpiden: - Dada caniaidi: Con bacu\u00eb tishmenuen con matses\u00ebn\nchampi bednu, quesho: Ai, adota, cac b\u00ebdambo ictsiash. Caniaid utsibi:\nCon bacu\u00eb tishmenuen matses utsin champi bednu, quesho: Ai, adota, cac\nb\u00ebdambo ictsiash. Padnuen chido caniaid: Con bacu\u00eb tishnuen con matses\nbedmenu, quesho: Ai, adota, cac b\u00ebdambo ictsiash. Chido canjaid utsibi:\nCon bacu\u00eb tishnuen matses utsibi bedmenu, quesho: Ai, adota, cac b\u00ebdambo\nictsiash. Dadabi: Con chidob\u00ebdi b\u00ebdamboec tabadnu, quesho: Ai, adta, cac\nb\u00ebdambo ictsiash. Chidobi: Con b\u00ebn\u00ebb\u00ebdi b\u00ebdamboec tabadnu, quesho: Ai,\nadta, cac b\u00ebdambo ictsiash. Chido aton b\u00ebn\u00ebn yuapenquio nec. Dadabi:\nEmbi con chido caboedi icsasho isun con chidopenquio canu, quesho, Ai,",
            "Image": "fe40a203f64875825720b877a52f65a1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "adota, cac b\u00ebdambo ictsiash. Chidobi: Embi con b\u00ebn\u00eb caboed\u00ebn\nchiesh\u00ebnoshi. Aidi nianu, quesho, Ai, adota, cac b\u00ebdambo ictsiash.\nNidaid utsin-utsinquets\u00ebcquiecquid\u00ebn chuiquid dapabon: Dadabi: Aton b\u00ebn\u00eb\nictiapimbo iquebi, quesho bedmenda. Adecbidi chidobi: Aton chido\nictiapimbo iquebi, quesho bedmenda. Padnuen dadan: Mibi bednu, cac: Ai,\n\u00ebbi bed, cac b\u00ebdambo ictsiash.\nNidaid utsin-utsinquets\u00ebcquiecquid\u00ebn chuiquid dapabon: Dada aton\nnabob\u00ebdi b\u00ebdamboec tabasho isash: B\u00ebdambo iquec, cac b\u00ebdambo ictsiash.\nChiesh\u00ebm\u00ebnquid\u00ebn aton chido beshunac icsambo ictsiash. Adembidi aton\nbacu\u00ebbo beshunac icsambo ictsiash. Adoquid cuidnuna, quequin chiac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 17.\nNidaid utsin-utsinquets\u00ebcquiecquid\u00ebn chuiquid dapabon: Ampiabicquid: Con\nnabi nec, quesho: Ai, mitsa na nec, cac b\u00ebdambo ictsiash. Adembidi:\nUtsin nab\u00ebdi con na nec, quesho: Ai utsin nab\u00ebd mitsa na nec, cac\nb\u00ebdambo ictsiash.\nAdashic: Ancanquid\u00ebn utsin na beshunac icsambo iquec. Adembidi utsin na\nampiac icsambo iquec, quequin chiac b\u00ebdambo ictiash - quequin\nchuipan\u00ebdash nidaid abitedino\u00ebsh cho-choquidon.\nChiaid 18.\nNidaid utsin-utsinquets\u00ebcquiecquid\u00ebn chuiquid dapabon: N\u00ebmbocquid: Aden\ntantiembi, quesho: Aden tantiasho mibi cuesunechitono, sh\u00ebpi, cac\nicsambo ictsiash. Utsibi: Matses uaquid abents\u00ebqui Nuquin Papa iquec,\nquesho: Adquid cuesunechitono, sh\u00ebpi, cac icsambo ictsiash. Utsibi:\nNuquin Papa caid nib\u00ebdec, quesho: Adquid cuesunechitono, sh\u00ebpi, cac\nicsambo ictsiash. Utsibi: Podobitsi da\u00ebdpen tantiaquidquio nebi, quesho:\nAdquid cuesunechitono, sh\u00ebpi, cac icsambo ictsiash. Padnuen: Podobitsi\nda\u00ebdpen tantiaquid icboed\u00ebmbi n\u00ebbi utsi uaimbi. N\u00ebbi Nuquin Papa\ntantiaquid nebi, quesho: Adquid cuesunechitono, sh\u00ebpi, cac icsambo\nictsiash. Utsibi: Embi Nuquin Papa caid tantianuec shubun puduedash\ntabadcuedednu, quesho: Padi, cuesun secachitono, cac icsambo ictsiash.\nUtsibi: Embi Nuquin Papa caid tantianuec abents\u00ebqui tsadnu, quesho:\nPadi. Cuesunechitono, cac icsambo ictsiash. Padnuen: Embi Nuquin Papa\ncaid utsibo chuibanu, quesho: Asho mibi cuesunechitono, cac icsambo\nictsiash. Utsibi: Embi Nuquin Papa caid tantianuen nanu, quesho: sh\u00ebpi\ncac icsambo ictsiash, quequin chiac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 19.\nNidaid utsinutsinquets\u00ebcquiecquid\u00ebn chuiquid dapabon: Matses\u00ebn ambibi\ntantiaid chuisho: Chuisho cueschitono, sh\u00ebpi. Ch\u00ebn, cac icsambo\nictsiash. Utsibi: Utsin chuisho tantiatanu, quesho: Nisho isun mibi\ncuesunechitono, sh\u00ebpi. Ch\u00ebn, cac icsambo ictsiash. Padnuen: Maquinian\nonquequin utsibo chuibanu, quesho: Ch\u00ebn. Cuidchitono, cac icsambo\nictsiash. Utsibon iste dada uanu, quesho: Ch\u00ebn. Dada uainda, cac icsambo\nictsiash. Nidaid utsin tabadquid chuinu, quesho: Ch\u00ebn. Anocquido",
            "Image": "60f77c5bcc1ea22cb6fdefa211ca833c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chienda, cac icsambo ictsiash, quequin chiac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 20\nNidaid utsin-utsinquets\u00ebcquiecquid\u00ebn chuiquid dapabon: Con nidaid\u00ebn\ntabadquid: Aidob\u00ebdi b\u00ebdamboec tabadnu, quesho: Ai, adta, cac b\u00ebdambo\nictsiash. Adembidi: Shubun tsaduedash b\u00ebdamboec onquecuedednu, quesho:\nCh\u00ebn. Cuidchitono, cac icsambo ictsiash.\nAdashic: Utsibi: Aden tantiaquidob\u00ebd tabadtiapimbo iquebi, quesho: Baded\ncho. Choenquiocsho cuidchitono, cac icsambo ictsiash, quequin chiac\nb\u00ebdambo ictsiash, - quequin chuipan\u00ebdash nidaid abitedino\u00ebsh cho-\nchoquidon.\nChiaid 21.\nNidaid utsin-utsinquets\u00ebcquiecquid\u00ebn chuiquid dapabon: Miqui chuiquid\nictiadquio iquebi, quesho aton matses\u00ebn: Ai, \u00ebbi chuiquid icta, casho\nutsibo da\u00ebdpats\u00ebcshun: Padi, cuesunechitono, sh\u00ebpi, cac icsambo\nictsiash. Padnuen: Miqui chuiquid ictiadquio iquebi, quesho aton\nmatses\u00ebn: Padi caqui chiesh\u00ebnquin: Padi, caquido cuesun secachitono cac\nicsambo ictsiash.\nChuiquid dapabon: Nuquin matses abitedi nashununa. Aton podqued\u00ebn\nuaquinc, aton dau\u00ebchoquid icmequinc, aton dada uaid ismequid icmequinc\ncanuna, cac b\u00ebdambo ictsiash.\nMatses da\u00ebdpenshun: Embi chuiquid icta, cac aidi chuiquid icmiac b\u00ebdambo\nictsiash Padabi yac icsambo ictsiash. Utsibombi: Aidi chuiquid b\u00ebdambo\nictsiash, quequin utsibo ismenquiocquin aid cu\u00ebm\u00ebdquid dada uashun\nsandoquin. Adoshombi matses abitedishun ambi tantiaid dada uatanquin\nsandoacsho sandoaid beshun tambanquin. Adoshombic: Mibi cu\u00ebm\u00ebdquid\nmatses da\u00ebdpenshun dada uaque. E'bi chuiquid icta, cain. Padnubi matses\nutsibon aton matses\u00ebn nac padomboen chuiquid dapa icmequin. Adoac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 22.\nMatses abitedi b\u00ebdamboec tabadac b\u00ebdambo ictsiash. Piasenquio yec\ndacu\u00ebdenquio yec tabadac b\u00ebdambo ictsiash. N\u00ebid nidaid\u00ebn icquido\nchuiquido nidaid utsin icquidob\u00ebtan chuiquin: Matses utsi-utsiec\nabitedimbo b\u00ebdambo iquec. Aton piucquid bedmenuna. B\u00ebdamboec\ntabadmenuna. Min matsesi b\u00ebdamboen istiapimbo iquebi, cainquio icnuna,\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 23.\nNidaid utsinquets\u00ebcquiecquid\u00ebn chuiquid dapabon: Nuquin nidaid\u00ebn\ntabadquido: Chuiquid dapan chiaid ley caid niacbidanenquiocquin piucquid\nbednuen naimbi, quesho: Ai, adota, cac b\u00ebdambo ictsiash. Padnuen\npiucquid bednuen nashunaidon: Chata. Tiboeta. Miqui m\u00ebyadeque, abi\nnashunquido cac b\u00ebdambo ictsiash. Chonoaoanquidquio icsambo ictsiash.\nUtsibi: Piucquid benuen naimbi, cac: Naic cho, caquid nib\u00ebdsho isun",
            "Image": "24da3c1a538cc70b564079d9b5cb98ba"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chuiquid dapan: Nanu, cauidquido piucquid meniac b\u00ebdambo ictsiash.\nPadnuen: Naic cho, cac da\u00ebdpen chonoadacsho piucquid menequin.\nChonoadquido abitedishun tauac padquido aidtedishun nainacsho piucquid\nated-atedbidi menebaniac b\u00ebdambo ictsiash.\nMa aton nabo pemequinc, dasiuinquinc, shubu uaquinc canu, quequin\nchieshenquiocquin chonoadquid piucquid da\u00ebdpen meniac b\u00ebdambo ictsiash.\nPiucquid da\u00ebdpats\u00ebc meniac aton nabo pists\u00ebc pemequinc,\ndisiuinenquiocquinc, shubu uats\u00ebcquinc cac icsambo ictsiash. Adec\nicsambocsho isun chuiquid dapan: Piucquid menenuna, cac b\u00ebdambo\nictsiash.\nChonoadquido: Ebi chonoadac padec chonoadquidob\u00ebd onquecuedednuna. \u00cbbi\nchonoaoaquidon piucquid da\u00ebdpats\u00ebc menesho chushcanuna, quesho: Ch\u00ebn.\nOnquecuededenda. Cuidchitono, cac icsambo ictsiash. Ai, miqui chiac\npadota, cac b\u00ebdambo ictsiash - quequin chuipan\u00ebdash nidaid abi tedino\u00ebsh\ncho-choquidon.\nChiaid 24.\nTibocamianenquiocquin chonoaoanquiac icsambo ictsiash. Padnuen: Padi.\nN\u00ebbadiadash tiboenuna, cac b\u00ebdambo ictsiash. Dia \u00eberiado caid\u00ebn matses\nabitedi tiboequid. Asho Chonoaoaquid\u00ebn dia \u00eberiado caic: Aid ush\u00ebmbi\nchonoadacbimboecnuc adted piucquid menenu, cac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 25.\nAton pete icnuc, aton dashcute icnuc, aton shubu icnuc, aton dau\u00eb icnuc\naton nabob\u00ebdi matses b\u00ebdamboec tabadtsiash. Adac b\u00ebdambo ictsiash.\nUtsibi chonoadtiapimbo icquin aton piucquid bedtiapimbo yec b\u00ebdamboec\ntabadtiapimbo iquec. N\u00ebidtedi matses chonoadtiapimbocquido nec. N\u00ebidic\nNaid cho, cacmaido. N\u00ebidic dada icsatsaido. N\u00ebidic niantebo. N\u00ebidic\ntsusiompibo. N\u00ebidic machompibo. Aidtedi chonoadtiapimbocsho isun\nchuiquid dapan aton piucquid meniac b\u00ebdambo ictsiash.\nAni aton bacu\u00ebbob\u00ebd tabadquido b\u00ebdamboen isquin b\u00ebdamboen dayun uac\nb\u00ebdambo ictsiash. B\u00ebn\u00ebn tishmiaido bacu\u00ebbo b\u00ebdamboen isquinc abembi\nuaid\u00ebn tishaidotsen b\u00ebdamboen isquinc cac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 26.\nNidaid utsin-utsinquets\u00ebcquiecquid\u00ebn chuiquid dapabon: Con matses dada\nuate shubun puduedash m\u00ebquiadnu, quesho: Ai, adta, cac b\u00ebdambo ictsiash.\nTa\u00ebyec m\u00ebquiadquid dada uate shubun puduedacsho: E'~mbi mibi m\u00ebquiacsho\n\u00ebbi piucquid mene, cac icsambo ictsiash. Yuecash m\u00ebquiadquid\u00ebn\nm\u00ebquiacquid piucquiud meniac b\u00ebdambo ictsiash. Bacu\u00ebbo abitedi dada\nuaquin m\u00ebquiacnuna, cac b\u00ebdambo ictsiash. Dada uaic b\u00ebdamboec\nm\u00ebquiadash: Dada uaid da\u00ebdpenquio tantiatiadquio iquebi. Dada uate shubu\nutsin puduednu, quesho: Ai, adta, cac b\u00ebdambo ictsiash. Utsibi nacnenec\nm\u00ebquiadash: Nacnenquid\u00ebnquio ismesho istanu, quesho: Ai, adota, cac\nb\u00ebdambo ictsiash.\nDada uate shubun puduedshun m\u00ebquiacquidon: Matses utsi-utsiquets\u00ebcquiec",
            "Image": "2e82ca03359112c89d9dfab807af59c4"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "iquec. Abitedimbo b\u00ebdambo iquec. Utsibo abitedi b\u00ebdamboen isnuna.\nChieshnanenquio yec cuesun secananenquio icnuna. Adec b\u00ebdamboec\ntabadnuna - quequin m\u00ebquiadquido b\u00ebdamboen chiac b\u00ebdambo ictsiash.\nAm\u00ebb\u00ebtan anin: N\u00ebid dada uate shubunoshon ~\u00ebquiacquid\u00ebn \u00ebmbi\ntantiaidbidi chioshe. Ambo con bacu\u00ebbo yuednu, quesho: Ai mimbi chiac\npadota, cac b\u00ebdambo ictsiash - quequin chuipan\u00ebdash nidaid abitedino\u00ebsh\ncho-choquidon.\nChiaid 27.\nCon matses cu\u00ebd\u00ebnacno istanu, quesho: Ai, mimbi chiac padota, cac\nb\u00ebdambo ictsiash. Utsibi: Con matses mam\u00ebnacno istanu, quesho: Ch\u00ebn.\nCuidchitono, cac icsambo ictsiash. Utsibi: Con matses\u00ebn nacnenaid\nistanu, quesho: Ai, adotanta, cac b\u00ebdambo ictsiash. Utsibi: Con matses\u00ebn\nnacnenaid bednu, quesho: Ch\u00ebn, mibipadquid bedmetiapimbo iquebique, cac\nicsambo ictsiash.\nDada uaquido nacnenquidob\u00ebta b\u00ebdamboen isac b\u00ebdambo ictsiash. Utsibombi\nambi tantiaid dada uaquid. Utsibombi ambi tantiaid nacnenquid.\nAdoquidon: Embi nacnenaid bednuen \u00ebbi piucquid mene, quesho bedquin\npiucquid meniac b\u00ebdambo ictsiash. Padnuen utsin dada uaidi caic\nmuaquido: Embimbo dada uaid nec, quesho chuiquid\u00ebn cuidac b\u00ebdambo\nictsiash. Muaquid utsibi: Embibo nacnenaid nec, quesho adembidi\nchuiquid\u00ebn cuidac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 28.\nNidaid abichobi icquid\u00ebn tabadquido chieshnanenquio yec b\u00ebdamboec\ntabadac b\u00ebdambo ictsiash. Matses aton matses utsibob\u00ebdi chieshnanac\nicsambo ictsiash. - quequin chuipan\u00ebdash nidaid abitedino\u00ebsh cho-\nchoquidon.\nChiaid 29.\nNidaid utsin-utsinquets\u00ebcquiecquid\u00ebn chuiquid dapabon: Min shubu yacno\nb\u00ebdamboec tabadtiadquio yec b\u00ebdamboec nashunanta, cac b\u00ebdambo ictsiash.\nChuiquid dapabon aton matses b\u00ebdamboec tabadte bonquin chiaid aton\nmatses\u00ebn nac b\u00ebdambo ictsiash. Chuiquid dapabon aton matses m\u00ebyante\nbonquin chiaid aton matses\u00ebn niacacsho cuidac icsambo ictsiash.\nEmbi chuiboed isun: B\u00ebdamboec tabadnuna, cac b\u00ebdambo ictsiash. Padnuen\n\u00ebmbi chuiboed ismeshun: Embi naiduidi nanu, sh\u00ebpi, cac icsambo ictsiash\n- quequin chuipan\u00ebdash nidaid abitedino\u00ebsh cho-choquidon.\nChiaid 30.\nN\u00ebid dada uaid isash, Icsa uanquionona, cac icsambo ictsiash. Padnuen\nn\u00ebid dada uaid isun, Nidaid abichobi icquid\u00ebn tabadquidob\u00ebdi b\u00ebdamboec\nisnanec b\u00ebdamboec tabadnuna, cac b\u00ebdambo ictsiash - quequin chuipan\u00ebdash\nnidaid abitedino\u00ebsh cho-choquidon.",
            "Image": "be07c5eb6ba00e3e84045f6ec74bd4be"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469494,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Endenquimbo, diez de deciembre, 1948, nidaid abitedino\u00ebsh matses utsi-utsiec cho-\nchopan\u00ebdash, onquenuec. Adec cho-choquid Naciones Unidas capec.\nChoashic onquepan\u00ebdash. - B\u00ebdamboec tabadnuna, quequin chuibanuna. Nuqui chuiboed dada\nuanuna. Nuqui dada uaid da\u00ebdpen nacnenshun meniac utsibo abitedishun nuqui chuiboed\ntantiatsiashe - quepan\u00ebdash cho-choquido. Ambi chiaid neid dada uaid nec.\nNidaid Abitedino\u00ebsh Cho-choquidon B\u00ebdamboec Tabadte Chiaid\nUtsi Chuinuen Naden chuin\u00ebdash\nAdashic: - B\u00ebdamboec tabadnuna, quesho: Ai, mimbi chiac padec tabadnuna, matses\nabitedimbo chuinanubi:\nMibi b\u00ebdamboec tabashobi cueschitono, quequid nibedtsiash. Cuesnanenquio matses\nictsiash. Icsauanquid chushcatsiash. B\u00ebdambocquid b\u00ebdamboen ispatsiash - quequin\nchuipanedash nidaid abitedino\u00ebsh cho-choquidon.\nAdashic: - Enden: B\u00ebdamboec tabadnu, quesho: Padi. Cueschitono, quequin icsamen\u00ebdaidi\nn\u00ebbi utsi uanuna. Naden chuinanuna. Mimbi tantiaidi chuita. Utsibon chuisho tantiate\nbonquin tantiata. Dacu\u00ebdenquiocquin nata. Mibi cuestiapimbo iquebi - quequin\nchuinanuna. Adec matses utsi-utsiquets\u00ebcquiec nuquibi b\u00ebdamboec tabadtsiashe - quequin\nchuipan\u00ebdash nidaid abitedino\u00ebsh cho-choquidon.\nAdashic: - B\u00ebdamboec tabadnuna, quequin neid chiaid isun chuiquid dapan: Ai, b\u00ebdamboen\nchiacpadec tabadnuna, aton matses chiac b\u00ebdambo ictsiash. Aid chuiquid dapa caic:\nIcsambo iqueque. Cuesunechitono, utsibon cac icsambo ictsiash - quequin chuipan\u00ebdash\nnidaid abitedino\u00ebsh cho-choquidon.\nAdashic: - Nuquibi b\u00ebdambo iquec, cananuna - quequin chuipan\u00ebdash nidaid abitedino\u00ebsh\ncho-choquidon.\nAdashic: - B\u00ebdamboec tabadnuna, quequin chiac b\u00ebdambo ictsiash. Matses abitedimbo\nb\u00ebdambo iquec. Dada b\u00ebdambo iquec. Chido b\u00ebdambo iquec. Bacu\u00ebbo b\u00ebdambo iquec, quequin\nchiac b\u00ebdambo ictsiash. Padi.\nMimbi chiac padomboen b\u00ebdamboen nainda. Cueschitono quequid chiesh\u00ebm\u00ebnquid icsambo\nictsiash. Adquid nib\u00ebdnubi matses abitedi dada uaquin m\u00ebquiacac b\u00ebdambo ictsiash.\nAdembidi dau\u00eb menebanac b\u00ebdambo ictsiash. Adecbidi piasenquio yec b\u00ebdamboec tabadac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nAdashic: - N\u00ebmbo cho-choquidotedi aton nidaid\u00ebn nishun aton matses nuqui chiondaid\nchuituidac: Ai, mimbi chiacpadec b\u00ebdamboec tabadnuna, quequin chiac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nAdashic: - Nuqui chuiboed matses abitedimbo tantiamiac b\u00ebdambo ictsiash - quepan\u00ebdash.\nAidtedba chuipan\u00ebdash.\nNuqui Chuiboed B\u00ebdambo Iquec, Quiash\nNidaid abitedino\u00ebsh cho-choquido: - Nuqui chuiboed matses abitedimbo tantiamenuna.\nTantiamiac chuiquid dapabon: Ai, adec b\u00ebdamboec tabadcuenuna, cac b\u00ebdambo ictsiash.\nB\u00ebdamboec tabadcuenuna, cacpadec matses abitedi b\u00ebdamboec tabadac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.",
            "Image": "4f5571c69df5d038bc164822cfd86a5e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Chiaid 1\nChidon tishaido yec matses abitedimbo b\u00ebdamboec isnanac b\u00ebdambo ictsiash. Chieshnanac\nicsambo ictsiash. Abitedimbo b\u00ebdamboec tabadac b\u00ebdambo ictsiash. Shubu abents\u00ebcquid\u00ebn\ntabadac birnboec abitedi tabadac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 2.\nN\u00ebid dada uaid isash abitedi b\u00ebdamboec isnanac b\u00ebdambo ictsiash. \u00cbbi padquid con\nmatsesuidts\u00ebqui b\u00ebdambo iquec. Matses utsibo icsarnbo iquec, quenquio yec: Con matses\nb\u00ebdambo icnuc utsibotsen b\u00ebdambo iquec, cac b\u00ebdambo ictsiash. Adernbidi: Embents\u00ebqui\nb\u00ebdamboen tantiembi. Utsibo abitedishun icsamboen tantiec, quenquio\u00ebquin:\nChiesh\u00ebenquiocquin ma ambi tantiaidi napanu cac b\u00ebdambo ictsiash. Chidobi b\u00ebdamboen\nistiapimbo iquebi, quenquiocquin chidotsen b\u00ebdamboen isac b\u00ebdambo ictsiash. Chuiquid\ndapambi n\u00ebid chiaid niacbidanquin aton matses chiesh\u00ebnac icsambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 3.\nMatses utsibo yuainquio yec, cuesnanenquio yec quec b\u00ebdamboec tabadnuna, cac b\u00ebdambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 4.\nMatses utsibo min matsesb\u00ebta yuainquiocquid. Yuac icsambo ictsiash. Adembidi matses\nutsibo min matsesb\u00ebta beshun yuamequin menenquiocquid. Yuamenun meniac icsambo ictsiash\n- quequin chuipan\u00ebdash nidaid abitedino\u00ebsh cho-choquidon.\nChiaid 5.\nMatsespenquio yacbimboecnuc aton matses b\u00ebta matses utsibo icsauainquiocquid. Icsauac\nicsambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 6.\nAtoda nidaid\u00ebn nidacsho anocquidon: Con matses chuiquid dapan chiaid ley caid nata.\nNiacbidansho juez caid\u00ebn \u00ebbi yac padomboembidi cuidtsiash, cac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 7.\n??Mitsicquid nidaid\u00ebn tabadquid nec? Aton nidaid\u00ebn tabadquido chuiquid dapan chiaid ley\ncaid abitedishun nac b\u00ebdambo ictsiash. Aid\u00ebn chiaid niacbidansho juez caid\u00ebn cuidac\nb\u00ebdambo ictsiash. N\u00ebid chiaid niacbidanquin matses utsi caic: Matsespenquio mibi nec.\nMibi b\u00ebdamboen istiapimbo iquebique. M\u00ebyanu, quequin ambembi nac icsambo ictsiash.\nCuidte chuiquid juez caid\u00ebn matses abitedimbo: Mibi matses nec. Con matses\nnacpadomboembidi mibi naimbi, cac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 8.\n??Midacquid matses nepec? Aton nidaid\u00ebn tabadquido chuiquid dapabon chiaid nac b\u00ebdambo\nictsiash. Aid chiaid niacbidanquin utsibo icsauasho isun juez caid\u00ebn bemeshun cuidac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.",
            "Image": "9f41e62d60a6740c13287e00c8783265"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Chiaid 9.\nN\u00ebid chiaid niacbidanquin ambembi matses qu\u00ebne uac icsambo ictsiash. Adembidi ambembi\nchiesh\u00ebnquin matses aton nidaid\u00ebnshun cuemiac icsambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 10.\nChuiquid dapabon chiaid ley caid niacbidanosh. Icsaosh, caid beshun juez caid yacno\nbuanquin. Anoshombi matses da\u00ebdpenshun isnuc juez caid\u00ebn chiesh\u00ebnenquiocquin\nchuimequin. ??Atotsi nao? quequin chuimequin. Ashumbi aid isquidtsen chuimequin.\nAdoshombic: Abimbo caosh. Icsaosh, queshun cuidquin. Icsabicshobi: Icsabi iqueque.\nCuidtiapimbo iquebi. Ma nidnu, cac b\u00ebdambo ictsiash. Cuidte chuiquid juez caid\u00ebn\nchiesh\u00ebnenquiocquin abimbo cac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 11.\nChuiquid dapabon chiaid ley caid niacbidanosh. Icsaosh, caid beshun cuidte chuiquid\njuez caid\u00ebn uesquin chuimiabi badedi: Mibi icsaque. Mibi cuidnu, cac icsambo ictsiash.\nChata. Utsibon tantianubi chuimiabi icquin: Icsambo iquec, catiapimbo iquebi.\nChuimebono, juez\u00ebn cac b\u00ebdambo ictsiash.\nChuiquid dapabon chiaid ley caid niacbidanacsho juez caid\u00ebn chuimeshun cuidac b\u00ebdambo\nictsiash. Chuiquid dapabon: Aden naic icsambo ictsiash. Adoquid naden cuidquid, quequin\nchiacmaid nacsho: Icsambo iqueque. Cuidnu, cac icsambo ictsiash. Aidon chiaid\nniacabicsho cuidac icsambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 12.\nNidaid utsin-utsinquets\u00ebcquiecquid\u00ebn chuiquid dapabon: Nadquid icsambo iqueque. Cuidnu\ncac b\u00ebdambo ictsiash. N\u00ebidic: Mimbi tantiaidi nainda. Embi chiac padomboenuidts\u00ebqui\nnata, quec chiesh\u00ebm\u00ebnquid. N\u00ebidic: Min nabob\u00ebdi b\u00ebdamboec tabadenda, quec\nchieshanquiecquid. N\u00ebidic: Ambi tantiaid\u00ebn iste dada uaid isnushe. Beshun secanuna,\nquequin dada uaido beshum\u00ebnquid. Aidted icsambo iquec, quequin chuiquid dapabon chiac\nb\u00ebdambo ictsiash - quequin chuipan\u00ebdashe nidaid abitedino\u00ebsh cho-choquidon.\nChiaid 13.\nNidaid utsin-utsinquets\u00ebcquiecquid\u00ebn chuiquid dapabon nadoac b\u00ebdambo ictsiash. N\u00ebid\nnidaid\u00ebn tabadquid: Capucuenenu, quesho tantiashun: Ai, capucueneta, cac b\u00ebdambo\nictsiash. Adembidi: Shubu utsin man\u00ebdnu, quesho: Ai man\u00ebdta, cac b\u00ebdambo ictsiash,\nquequin chiac b\u00ebdambo ictsiash.\nNadembidi chiac b\u00ebdambo ictsiash. N\u00ebid nidaid\u00ebno\u00ebsh nidendabi, quesho, Ai, nidta, cac\nb\u00ebdambo ictsiash. Nidenda. Cueschitono, sh\u00ebpi, cac icsambo ictsiash. Padnuen: N\u00ebid\nnidaid\u00ebn choaindabi, quesho, Ai, chota, cac b\u00ebdambo ictsiash. Padnuen: Choenda.\nCueschitono, cac icsambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 14.\nNidaid utsino cuenash: Con nidaid\u00ebn tabadquid\u00ebn ambembi chies\u00ebnac cuenobique. Min\nnidaid\u00ebn tabadnu, quesho: Ai, n\u00ebmbobi quenenta, cac b\u00ebdambo ictsiash.",
            "Image": "e0de2e76135f268ea67c5767613d0338"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Padnuen aton matses chuiquid dapabon ley chiaid niacbidanec: Cuidnushe, quianec nidaid\nutsin cuensho: Ai, n\u00ebmbo quenenta, cac icsambo ictsiash. Adembidi \u00ebmbi chuiboed\nniacbidanec: Cuidnushe, quianec nidaid utsin cuensho: Ai, n\u00ebmbo quenenta, cac icsambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 15.\nActe am\u00eb \u00ebqu\u00eb cu\u00ebma utsiuc tabadquid: Peruano nebi, quesho Peru yacnocquid \u00ebhuiquid\ndapan: Ai, Peruano mibi nec, cac b\u00ebdambo ictsiash. Padnuen acte am\u00eb oqu\u00eb cu\u00ebma\nutsiucquid: Brasilero nebi, quesho Brasil yacnocquid chuiquid dapan: Ai, Brasilero mibi\nnec, cac b\u00ebdambo ictsiash. Padnuen nidaid utsin tabadquid: N\u00ebid nidaid\u00ebn icquidquio\nnebi, quesho: Ai, adquid mibi nec, cac b\u00ebdambo ictsiash.\nAton nidaid\u00ebn tabadquid: N\u00ebid nidaid\u00ebn icquid mibi catiapimbo iquebi. Con matses mibi\ncainqujo iquembi, ambembi cac icsambo ictsiash. Padnuen aton nidaid\u00ebn tabadquid: N\u00ebid\nnidaid\u00ebn icquid icboedi n\u00ebbi nidaid utsin man\u00ebdash aid nidaid\u00ebn icquid yanebi, quesho\nambembi chiesh\u00ebnquin: Padi. Aid nidaid\u00ebn icquid mibi catiapimbo iquebi, cac icsambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 16.\nAshumbic padpiden: - Dada caniaidi: Con bacu\u00eb tishmenuen con matses\u00ebn champi bednu,\nquesho: Ai, adota, cac b\u00ebdambo ictsiash. Caniaid utsibi: Con bacu\u00eb tishmenuen matses\nutsin champi bednu, quesho: Ai, adota, cac b\u00ebdambo ictsiash. Padnuen chido caniaid: Con\nbacu\u00eb tishnuen con matses bedmenu, quesho: Ai, adota, cac b\u00ebdambo ictsiash. Chido\ncanjaid utsibi: Con bacu\u00eb tishnuen matses utsibi bedmenu, quesho: Ai, adota, cac\nb\u00ebdambo ictsiash. Dadabi: Con chidob\u00ebdi b\u00ebdamboec tabadnu, quesho: Ai, adta, cac\nb\u00ebdambo ictsiash. Chidobi: Con b\u00ebn\u00ebb\u00ebdi b\u00ebdamboec tabadnu, quesho: Ai, adta, cac\nb\u00ebdambo ictsiash. Chido aton b\u00ebn\u00ebn yuapenquio nec. Dadabi: Embi con chido caboedi\nicsasho isun con chidopenquio canu, quesho, Ai, adota, cac b\u00ebdambo ictsiash. Chidobi:\nEmbi con b\u00ebn\u00eb caboed\u00ebn chiesh\u00ebnoshi. Aidi nianu, quesho, Ai, adota, cac b\u00ebdambo\nictsiash.\nNidaid utsin-utsinquets\u00ebcquiecquid\u00ebn chuiquid dapabon: Dadabi: Aton b\u00ebn\u00eb ictiapimbo\niquebi, quesho bedmenda. Adecbidi chidobi: Aton chido ictiapimbo iquebi, quesho\nbedmenda. Padnuen dadan: Mibi bednu, cac: Ai, \u00ebbi bed, cac b\u00ebdambo ictsiash.\nNidaid utsin-utsinquets\u00ebcquiecquid\u00ebn chuiquid dapabon: Dada aton nabob\u00ebdi b\u00ebdamboec\ntabasho isash: B\u00ebdambo iquec, cac b\u00ebdambo ictsiash. Chiesh\u00ebm\u00ebnquid\u00ebn aton chido\nbeshunac icsambo ictsiash. Adembidi aton bacu\u00ebbo beshunac icsambo ictsiash. Adoquid\ncuidnuna, quequin chiac b\u00ebdambo ictsiash - quequin chuipan\u00ebdash nidaid abitedino\u00ebsh\ncho-choquidon.\nChiaid 17.\nNidaid utsin-utsinquets\u00ebcquiecquid\u00ebn chuiquid dapabon: Ampiabicquid: Con nabi nec,\nquesho: Ai, mitsa na nec, cac b\u00ebdambo ictsiash. Adembidi: Utsin nab\u00ebdi con na nec,\nquesho: Ai utsin nab\u00ebd mitsa na nec, cac b\u00ebdambo ictsiash.\nAdashic: Ancanquid\u00ebn utsin na beshunac icsambo iquec. Adembidi utsin na ampiac icsambo\niquec, quequin chiac b\u00ebdambo ictiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 18.\nNidaid utsin-utsinquets\u00ebcquiecquid\u00ebn chuiquid dapabon: N\u00ebmbocquid: Aden tantiembi,",
            "Image": "aa18c35d86647f7e217e23d11189373d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "quesho: Aden tantiasho mibi cuesunechitono, sh\u00ebpi, cac icsambo ictsiash. Utsibi: Matses\nuaquid abents\u00ebqui Nuquin Papa iquec, quesho: Adquid cuesunechitono, sh\u00ebpi, cac icsambo\nictsiash. Utsibi: Nuquin Papa caid nib\u00ebdec, quesho: Adquid cuesunechitono, sh\u00ebpi, cac\nicsambo ictsiash. Utsibi: Podobitsi da\u00ebdpen tantiaquidquio nebi, quesho: Adquid\ncuesunechitono, sh\u00ebpi, cac icsambo ictsiash. Padnuen: Podobitsi da\u00ebdpen tantiaquid\nicboed\u00ebmbi n\u00ebbi utsi uaimbi. N\u00ebbi Nuquin Papa tantiaquid nebi, quesho: Adquid\ncuesunechitono, sh\u00ebpi, cac icsambo ictsiash. Utsibi: Embi Nuquin Papa caid tantianuec\nshubun puduedash tabadcuedednu, quesho: Padi, cuesun secachitono, cac icsambo ictsiash.\nUtsibi: Embi Nuquin Papa caid tantianuec abents\u00ebqui tsadnu, quesho: Padi.\nCuesunechitono, cac icsambo ictsiash. Padnuen: Embi Nuquin Papa caid utsibo chuibanu,\nquesho: Asho mibi cuesunechitono, cac icsambo ictsiash. Utsibi: Embi Nuquin Papa caid\ntantianuen nanu, quesho: sh\u00ebpi cac icsambo ictsiash, quequin chiac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 19.\nNidaid utsinutsinquets\u00ebcquiecquid\u00ebn chuiquid dapabon: Matses\u00ebn ambibi tantiaid chuisho:\nChuisho cueschitono, sh\u00ebpi. Ch\u00ebn, cac icsambo ictsiash. Utsibi: Utsin chuisho\ntantiatanu, quesho: Nisho isun mibi cuesunechitono, sh\u00ebpi. Ch\u00ebn, cac icsambo ictsiash.\nPadnuen: Maquinian onquequin utsibo chuibanu, quesho: Ch\u00ebn. Cuidchitono, cac icsambo\nictsiash. Utsibon iste dada uanu, quesho: Ch\u00ebn. Dada uainda, cac icsambo ictsiash.\nNidaid utsin tabadquid chuinu, quesho: Ch\u00ebn. Anocquido chienda, cac icsambo ictsiash,\nquequin chiac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 20\nNidaid utsin-utsinquets\u00ebcquiecquid\u00ebn chuiquid dapabon: Con nidaid\u00ebn tabadquid: Aidob\u00ebdi\nb\u00ebdamboec tabadnu, quesho: Ai, adta, cac b\u00ebdambo ictsiash. Adembidi: Shubun tsaduedash\nb\u00ebdamboec onquecuedednu, quesho: Ch\u00ebn. Cuidchitono, cac icsambo ictsiash.\nAdashic: Utsibi: Aden tantiaquidob\u00ebd tabadtiapimbo iquebi, quesho: Baded cho.\nChoenquiocsho cuidchitono, cac icsambo ictsiash, quequin chiac b\u00ebdambo ictsiash, -\nquequin chuipan\u00ebdash nidaid abitedino\u00ebsh cho-choquidon.\nChiaid 21.\nNidaid utsin-utsinquets\u00ebcquiecquid\u00ebn chuiquid dapabon: Miqui chuiquid ictiadquio\niquebi, quesho aton matses\u00ebn: Ai, \u00ebbi chuiquid icta, casho utsibo da\u00ebdpats\u00ebcshun: Padi,\ncuesunechitono, sh\u00ebpi, cac icsambo ictsiash. Padnuen: Miqui chuiquid ictiadquio iquebi,\nquesho aton matses\u00ebn: Padi caqui chiesh\u00ebnquin: Padi, caquido cuesun secachitono cac\nicsambo ictsiash.\nChuiquid dapabon: Nuquin matses abitedi nashununa. Aton podqued\u00ebn uaquinc, aton\ndau\u00ebchoquid icmequinc, aton dada uaid ismequid icmequinc canuna, cac b\u00ebdambo ictsiash.\nMatses da\u00ebdpenshun: Embi chuiquid icta, cac aidi chuiquid icmiac b\u00ebdambo ictsiash\nPadabi yac icsambo ictsiash. Utsibombi: Aidi chuiquid b\u00ebdambo ictsiash, quequin utsibo\nismenquiocquin aid cu\u00ebm\u00ebdquid dada uashun sandoquin. Adoshombi matses abitedishun ambi\ntantiaid dada uatanquin sandoacsho sandoaid beshun tambanquin. Adoshombic: Mibi\ncu\u00ebm\u00ebdquid matses da\u00ebdpenshun dada uaque. E'bi chuiquid icta, cain. Padnubi matses\nutsibon aton matses\u00ebn nac padomboen chuiquid dapa icmequin. Adoac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 22.",
            "Image": "9aa0898a74623f41302d56ee3f462c7a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Matses abitedi b\u00ebdamboec tabadac b\u00ebdambo ictsiash. Piasenquio yec dacu\u00ebdenquio yec\ntabadac b\u00ebdambo ictsiash. N\u00ebid nidaid\u00ebn icquido chuiquido nidaid utsin icquidob\u00ebtan\nchuiquin: Matses utsi-utsiec abitedimbo b\u00ebdambo iquec. Aton piucquid bedmenuna.\nB\u00ebdamboec tabadmenuna. Min matsesi b\u00ebdamboen istiapimbo iquebi, cainquio icnuna, cac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 23.\nNidaid utsinquets\u00ebcquiecquid\u00ebn chuiquid dapabon: Nuquin nidaid\u00ebn tabadquido: Chuiquid\ndapan chiaid ley caid niacbidanenquiocquin piucquid bednuen naimbi, quesho: Ai, adota,\ncac b\u00ebdambo ictsiash. Padnuen piucquid bednuen nashunaidon: Chata. Tiboeta. Miqui\nm\u00ebyadeque, abi nashunquido cac b\u00ebdambo ictsiash. Chonoaoanquidquio icsambo ictsiash.\nUtsibi: Piucquid benuen naimbi, cac: Naic cho, caquid nib\u00ebdsho isun chuiquid dapan:\nNanu, cauidquido piucquid meniac b\u00ebdambo ictsiash.\nPadnuen: Naic cho, cac da\u00ebdpen chonoadacsho piucquid menequin. Chonoadquido abitedishun\ntauac padquido aidtedishun nainacsho piucquid ated-atedbidi menebaniac b\u00ebdambo\nictsiash.\nMa aton nabo pemequinc, dasiuinquinc, shubu uaquinc canu, quequin chieshenquiocquin\nchonoadquid piucquid da\u00ebdpen meniac b\u00ebdambo ictsiash. Piucquid da\u00ebdpats\u00ebc meniac aton\nnabo pists\u00ebc pemequinc, disiuinenquiocquinc, shubu uats\u00ebcquinc cac icsambo ictsiash.\nAdec icsambocsho isun chuiquid dapan: Piucquid menenuna, cac b\u00ebdambo ictsiash.\nChonoadquido: Ebi chonoadac padec chonoadquidob\u00ebd onquecuedednuna. \u00cbbi chonoaoaquidon\npiucquid da\u00ebdpats\u00ebc menesho chushcanuna, quesho: Ch\u00ebn. Onquecuededenda. Cuidchitono,\ncac icsambo ictsiash. Ai, miqui chiac padota, cac b\u00ebdambo ictsiash - quequin\nchuipan\u00ebdash nidaid abi tedino\u00ebsh cho-choquidon.\nChiaid 24.\nTibocamianenquiocquin chonoaoanquiac icsambo ictsiash. Padnuen: Padi. N\u00ebbadiadash\ntiboenuna, cac b\u00ebdambo ictsiash. Dia \u00eberiado caid\u00ebn matses abitedi tiboequid. Asho\nChonoaoaquid\u00ebn dia \u00eberiado caic: Aid ush\u00ebmbi chonoadacbimboecnuc adted piucquid menenu,\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 25.\nAton pete icnuc, aton dashcute icnuc, aton shubu icnuc, aton dau\u00eb icnuc aton nabob\u00ebdi\nmatses b\u00ebdamboec tabadtsiash. Adac b\u00ebdambo ictsiash. Utsibi chonoadtiapimbo icquin aton\npiucquid bedtiapimbo yec b\u00ebdamboec tabadtiapimbo iquec. N\u00ebidtedi matses\nchonoadtiapimbocquido nec. N\u00ebidic Naid cho, cacmaido. N\u00ebidic dada icsatsaido. N\u00ebidic\nniantebo. N\u00ebidic tsusiompibo. N\u00ebidic machompibo. Aidtedi chonoadtiapimbocsho isun\nchuiquid dapan aton piucquid meniac b\u00ebdambo ictsiash.\nAni aton bacu\u00ebbob\u00ebd tabadquido b\u00ebdamboen isquin b\u00ebdamboen dayun uac b\u00ebdambo ictsiash.\nB\u00ebn\u00ebn tishmiaido bacu\u00ebbo b\u00ebdamboen isquinc abembi uaid\u00ebn tishaidotsen b\u00ebdamboen isquinc\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 26.\nNidaid utsin-utsinquets\u00ebcquiecquid\u00ebn chuiquid dapabon: Con matses dada uate shubun\npuduedash m\u00ebquiadnu, quesho: Ai, adta, cac b\u00ebdambo ictsiash. Ta\u00ebyec m\u00ebquiadquid dada\nuate shubun puduedacsho: E'~mbi mibi m\u00ebquiacsho \u00ebbi piucquid mene, cac icsambo\nictsiash. Yuecash m\u00ebquiadquid\u00ebn m\u00ebquiacquid piucquiud meniac b\u00ebdambo ictsiash. Bacu\u00ebbo\nabitedi dada uaquin m\u00ebquiacnuna, cac b\u00ebdambo ictsiash. Dada uaic b\u00ebdamboec m\u00ebquiadash:",
            "Image": "e033206e92944b1a4836edc66fa63aa0"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dada uaid da\u00ebdpenquio tantiatiadquio iquebi. Dada uate shubu utsin puduednu, quesho:\nAi, adta, cac b\u00ebdambo ictsiash. Utsibi nacnenec m\u00ebquiadash: Nacnenquid\u00ebnquio ismesho\nistanu, quesho: Ai, adota, cac b\u00ebdambo ictsiash.\nDada uate shubun puduedshun m\u00ebquiacquidon: Matses utsi-utsiquets\u00ebcquiec iquec.\nAbitedimbo b\u00ebdambo iquec. Utsibo abitedi b\u00ebdamboen isnuna. Chieshnanenquio yec cuesun\nsecananenquio icnuna. Adec b\u00ebdamboec tabadnuna - quequin m\u00ebquiadquido b\u00ebdamboen chiac\nb\u00ebdambo ictsiash.\nAm\u00ebb\u00ebtan anin: N\u00ebid dada uate shubunoshon ~\u00ebquiacquid\u00ebn \u00ebmbi tantiaidbidi chioshe. Ambo\ncon bacu\u00ebbo yuednu, quesho: Ai mimbi chiac padota, cac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 27.\nCon matses cu\u00ebd\u00ebnacno istanu, quesho: Ai, mimbi chiac padota, cac b\u00ebdambo ictsiash.\nUtsibi: Con matses mam\u00ebnacno istanu, quesho: Ch\u00ebn. Cuidchitono, cac icsambo ictsiash.\nUtsibi: Con matses\u00ebn nacnenaid istanu, quesho: Ai, adotanta, cac b\u00ebdambo ictsiash.\nUtsibi: Con matses\u00ebn nacnenaid bednu, quesho: Ch\u00ebn, mibipadquid bedmetiapimbo\niquebique, cac icsambo ictsiash.\nDada uaquido nacnenquidob\u00ebta b\u00ebdamboen isac b\u00ebdambo ictsiash. Utsibombi ambi tantiaid\ndada uaquid. Utsibombi ambi tantiaid nacnenquid. Adoquidon: Embi nacnenaid bednuen \u00ebbi\npiucquid mene, quesho bedquin piucquid meniac b\u00ebdambo ictsiash. Padnuen utsin dada\nuaidi caic muaquido: Embimbo dada uaid nec, quesho chuiquid\u00ebn cuidac b\u00ebdambo ictsiash.\nMuaquid utsibi: Embibo nacnenaid nec, quesho adembidi chuiquid\u00ebn cuidac b\u00ebdambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 28.\nNidaid abichobi icquid\u00ebn tabadquido chieshnanenquio yec b\u00ebdamboec tabadac b\u00ebdambo\nictsiash. Matses aton matses utsibob\u00ebdi chieshnanac icsambo ictsiash. - quequin\nchuipan\u00ebdash nidaid abitedino\u00ebsh cho-choquidon.\nChiaid 29.\nNidaid utsin-utsinquets\u00ebcquiecquid\u00ebn chuiquid dapabon: Min shubu yacno b\u00ebdamboec\ntabadtiadquio yec b\u00ebdamboec nashunanta, cac b\u00ebdambo ictsiash.\nChuiquid dapabon aton matses b\u00ebdamboec tabadte bonquin chiaid aton matses\u00ebn nac b\u00ebdambo\nictsiash. Chuiquid dapabon aton matses m\u00ebyante bonquin chiaid aton matses\u00ebn niacacsho\ncuidac icsambo ictsiash.\nEmbi chuiboed isun: B\u00ebdamboec tabadnuna, cac b\u00ebdambo ictsiash. Padnuen \u00ebmbi chuiboed\nismeshun: Embi naiduidi nanu, sh\u00ebpi, cac icsambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 30.\nN\u00ebid dada uaid isash, Icsa uanquionona, cac icsambo ictsiash. Padnuen n\u00ebid dada uaid\nisun, Nidaid abichobi icquid\u00ebn tabadquidob\u00ebdi b\u00ebdamboec isnanec b\u00ebdamboec tabadnuna,\ncac b\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.",
            "Image": "70db4fe1c5b32ce68ad916e0c5d5ecf9"
        }
    }
}

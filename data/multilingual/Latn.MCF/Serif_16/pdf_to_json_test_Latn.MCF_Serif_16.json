{
    "MetaData": {
        "Author": null,
        "Creation_Date": 1581469432,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ceb2ff947fc660ce2c451f96fe3cd5bb",
            "Index": 0,
            "Label": "1",
            "Size": [
                595.0,
                842.0
            ],
            "Text": "Endenquimbo, diez de deciembre, 1948, nidaid abitedinoësh matses utsi-utsiec cho-\nchopanëdash, onquenuec. Adec cho-choquid Naciones Unidas capec.\nChoashic onquepanëdash. - Bëdamboec tabadnuna, quequin chuibanuna. Nuqui\nchuiboed dada uanuna. Nuqui dada uaid daëdpen nacnenshun meniac utsibo\nabitedishun nuqui chuiboed tantiatsiashe - quepanëdash cho-choquido. Ambi chiaid\nneid dada uaid nec.\nNidaid Abitedinoësh Cho-choquidon Bëdamboec Tabadte Chiaid\nUtsi Chuinuen Naden chuinëdash\nAdashic: - Bëdamboec tabadnuna, quesho: Ai, mimbi chiac padec tabadnuna, matses\nabitedimbo chuinanubi:\nMibi bëdamboec tabashobi cueschitono, quequid nibedtsiash. Cuesnanenquio matses\nictsiash. Icsauanquid chushcatsiash. Bëdambocquid bëdamboen ispatsiash - quequin\nchuipanedash nidaid abitedinoësh cho-choquidon.\nAdashic: - Enden: Bëdamboec tabadnu, quesho: Padi. Cueschitono, quequin\nicsamenëdaidi nëbi utsi uanuna. Naden chuinanuna. Mimbi tantiaidi chuita. Utsibon\nchuisho tantiate bonquin tantiata. Dacuëdenquiocquin nata. Mibi cuestiapimbo iquebi\n- quequin chuinanuna. Adec matses utsi-utsiquetsëcquiec nuquibi bëdamboec\ntabadtsiashe - quequin chuipanëdash nidaid abitedinoësh cho-choquidon.\nAdashic: - Bëdamboec tabadnuna, quequin neid chiaid isun chuiquid dapan: Ai,\nbëdamboen chiacpadec tabadnuna, aton matses chiac bëdambo ictsiash. Aid chuiquid\ndapa caic: Icsambo iqueque. Cuesunechitono, utsibon cac icsambo ictsiash - quequin\nchuipanëdash nidaid abitedinoësh cho-choquidon.\nAdashic: - Nuquibi bëdambo iquec, cananuna - quequin chuipanëdash nidaid\nabitedinoësh cho-choquidon.\nAdashic: - Bëdamboec tabadnuna, quequin chiac bëdambo ictsiash. Matses\nabitedimbo bëdambo iquec. Dada bëdambo iquec. Chido bëdambo iquec. Bacuëbo\nbëdambo iquec, quequin chiac bëdambo ictsiash. Padi.\nMimbi chiac padomboen bëdamboen nainda. Cueschitono quequid chieshëmënquid\nicsambo ictsiash. Adquid nibëdnubi matses abitedi dada uaquin mëquiacac bëdambo\nictsiash. Adembidi dauë menebanac bëdambo ictsiash. Adecbidi piasenquio yec\nbëdamboec tabadac bëdambo ictsiash - quequin chuipanëdash nidaid abitedinoësh\ncho-choquidon.\nAdashic: - Nëmbo cho-choquidotedi aton nidaidën nishun aton matses nuqui\nchiondaid chuituidac: Ai, mimbi chiacpadec bëdamboec tabadnuna, quequin chiac\nbëdambo ictsiash - quequin chuipanëdash nidaid abitedinoësh cho-choquidon.\nAdashic: - Nuqui chuiboed matses abitedimbo tantiamiac bëdambo ictsiash -\nquepanëdash. Aidtedba chuipanëdash.\nNuqui Chuiboed Bëdambo Iquec, Quiash\nNidaid abitedinoësh cho-choquido: - Nuqui chuiboed matses abitedimbo\ntantiamenuna. Tantiamiac chuiquid dapabon: Ai, adec bëdamboec tabadcuenuna, cac\nbëdambo ictsiash. Bëdamboec tabadcuenuna, cacpadec matses abitedi bëdamboec"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f10783ec65609cadcb92c580d49629ae",
            "Index": 1,
            "Label": "2",
            "Size": [
                595.0,
                842.0
            ],
            "Text": "tabadac bëdambo ictsiash - quequin chuipanëdash nidaid abitedinoësh cho-\nchoquidon.\nChiaid 1\nChidon tishaido yec matses abitedimbo bëdamboec isnanac bëdambo ictsiash.\nChieshnanac icsambo ictsiash. Abitedimbo bëdamboec tabadac bëdambo ictsiash.\nShubu abentsëcquidën tabadac birnboec abitedi tabadac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 2.\nNëid dada uaid isash abitedi bëdamboec isnanac bëdambo ictsiash. Ëbi padquid con\nmatsesuidtsëqui bëdambo iquec. Matses utsibo icsarnbo iquec, quenquio yec: Con\nmatses bëdambo icnuc utsibotsen bëdambo iquec, cac bëdambo ictsiash. Adernbidi:\nEmbentsëqui bëdamboen tantiembi. Utsibo abitedishun icsamboen tantiec,\nquenquioëquin:\nChieshëenquiocquin ma ambi tantiaidi napanu cac bëdambo ictsiash. Chidobi\nbëdamboen istiapimbo iquebi, quenquiocquin chidotsen bëdamboen isac bëdambo\nictsiash. Chuiquid dapambi nëid chiaid niacbidanquin aton matses chieshënac\nicsambo ictsiash - quequin chuipanëdash nidaid abitedinoësh cho-choquidon.\nChiaid 3.\nMatses utsibo yuainquio yec, cuesnanenquio yec quec bëdamboec tabadnuna, cac\nbëdambo ictsiash - quequin chuipanëdash nidaid abitedinoësh cho-choquidon.\nChiaid 4.\nMatses utsibo min matsesbëta yuainquiocquid. Yuac icsambo ictsiash. Adembidi\nmatses utsibo min matsesbëta beshun yuamequin menenquiocquid. Yuamenun\nmeniac icsambo ictsiash - quequin chuipanëdash nidaid abitedinoësh cho-choquidon.\nChiaid 5.\nMatsespenquio yacbimboecnuc aton matses bëta matses utsibo icsauainquiocquid.\nIcsauac icsambo ictsiash - quequin chuipanëdash nidaid abitedinoësh cho-choquidon.\nChiaid 6.\nAtoda nidaidën nidacsho anocquidon: Con matses chuiquid dapan chiaid ley caid\nnata. Niacbidansho juez caidën ëbi yac padomboembidi cuidtsiash, cac bëdambo\nictsiash - quequin chuipanëdash nidaid abitedinoësh cho-choquidon.\nChiaid 7.\n??Mitsicquid nidaidën tabadquid nec? Aton nidaidën tabadquido chuiquid dapan\nchiaid ley caid abitedishun nac bëdambo ictsiash. Aidën chiaid niacbidansho juez\ncaidën cuidac bëdambo ictsiash. Nëid chiaid niacbidanquin matses utsi caic:\nMatsespenquio mibi nec. Mibi bëdamboen istiapimbo iquebique. Mëyanu, quequin\nambembi nac icsambo ictsiash. Cuidte chuiquid juez caidën matses abitedimbo: Mibi\nmatses nec. Con matses nacpadomboembidi mibi naimbi, cac bëdambo ictsiash -\nquequin chuipanëdash nidaid abitedinoësh cho-choquidon.\nChiaid 8."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "78041d2a9644f759154b6d3a38e76df2",
            "Index": 2,
            "Label": "3",
            "Size": [
                595.0,
                842.0
            ],
            "Text": "??Midacquid matses nepec? Aton nidaidën tabadquido chuiquid dapabon chiaid nac\nbëdambo ictsiash. Aid chiaid niacbidanquin utsibo icsauasho isun juez caidën\nbemeshun cuidac bëdambo ictsiash - quequin chuipanëdash nidaid abitedinoësh cho-\nchoquidon.\nChiaid 9.\nNëid chiaid niacbidanquin ambembi matses quëne uac icsambo ictsiash. Adembidi\nambembi chieshënquin matses aton nidaidënshun cuemiac icsambo ictsiash - quequin\nchuipanëdash nidaid abitedinoësh cho-choquidon.\nChiaid 10.\nChuiquid dapabon chiaid ley caid niacbidanosh. Icsaosh, caid beshun juez caid yacno\nbuanquin. Anoshombi matses daëdpenshun isnuc juez caidën chieshënenquiocquin\nchuimequin. ??Atotsi nao? quequin chuimequin. Ashumbi aid isquidtsen chuimequin.\nAdoshombic: Abimbo caosh. Icsaosh, queshun cuidquin. Icsabicshobi: Icsabi iqueque.\nCuidtiapimbo iquebi. Ma nidnu, cac bëdambo ictsiash. Cuidte chuiquid juez caidën\nchieshënenquiocquin abimbo cac bëdambo ictsiash - quequin chuipanëdash nidaid\nabitedinoësh cho-choquidon.\nChiaid 11.\nChuiquid dapabon chiaid ley caid niacbidanosh. Icsaosh, caid beshun cuidte chuiquid\njuez caidën uesquin chuimiabi badedi: Mibi icsaque. Mibi cuidnu, cac icsambo\nictsiash. Chata. Utsibon tantianubi chuimiabi icquin: Icsambo iquec, catiapimbo\niquebi. Chuimebono, juezën cac bëdambo ictsiash.\nChuiquid dapabon chiaid ley caid niacbidanacsho juez caidën chuimeshun cuidac\nbëdambo ictsiash. Chuiquid dapabon: Aden naic icsambo ictsiash. Adoquid naden\ncuidquid, quequin chiacmaid nacsho: Icsambo iqueque. Cuidnu, cac icsambo ictsiash.\nAidon chiaid niacabicsho cuidac icsambo ictsiash - quequin chuipanëdash nidaid\nabitedinoësh cho-choquidon.\nChiaid 12.\nNidaid utsin-utsinquetsëcquiecquidën chuiquid dapabon: Nadquid icsambo iqueque.\nCuidnu cac bëdambo ictsiash. Nëidic: Mimbi tantiaidi nainda. Embi chiac\npadomboenuidtsëqui nata, quec chieshëmënquid. Nëidic: Min nabobëdi bëdamboec\ntabadenda, quec chieshanquiecquid. Nëidic: Ambi tantiaidën iste dada uaid isnushe.\nBeshun secanuna, quequin dada uaido beshumënquid. Aidted icsambo iquec, quequin\nchuiquid dapabon chiac bëdambo ictsiash - quequin chuipanëdashe nidaid\nabitedinoësh cho-choquidon.\nChiaid 13.\nNidaid utsin-utsinquetsëcquiecquidën chuiquid dapabon nadoac bëdambo ictsiash.\nNëid nidaidën tabadquid: Capucuenenu, quesho tantiashun: Ai, capucueneta, cac\nbëdambo ictsiash. Adembidi: Shubu utsin manëdnu, quesho: Ai manëdta, cac\nbëdambo ictsiash, quequin chiac bëdambo ictsiash.\nNadembidi chiac bëdambo ictsiash. Nëid nidaidënoësh nidendabi, quesho, Ai, nidta,\ncac bëdambo ictsiash. Nidenda. Cueschitono, shëpi, cac icsambo ictsiash. Padnuen:\nNëid nidaidën choaindabi, quesho, Ai, chota, cac bëdambo ictsiash. Padnuen:\nChoenda. Cueschitono, cac icsambo ictsiash - quequin chuipanëdash nidaid\nabitedinoësh cho-choquidon."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "21ded95d7ffde2b9562070d1021f808f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Chiaid 14.\nNidaid utsino cuenash: Con nidaidën tabadquidën ambembi chiesënac cuenobique.\nMin nidaidën tabadnu, quesho: Ai, nëmbobi quenenta, cac bëdambo ictsiash.\nPadnuen aton matses chuiquid dapabon ley chiaid niacbidanec: Cuidnushe, quianec\nnidaid utsin cuensho: Ai, nëmbo quenenta, cac icsambo ictsiash. Adembidi ëmbi\nchuiboed niacbidanec: Cuidnushe, quianec nidaid utsin cuensho: Ai, nëmbo quenenta,\ncac icsambo ictsiash - quequin chuipanëdash nidaid abitedinoësh cho-choquidon.\nChiaid 15.\nActe amë ëquë cuëma utsiuc tabadquid: Peruano nebi, quesho Peru yacnocquid\nëhuiquid dapan: Ai, Peruano mibi nec, cac bëdambo ictsiash. Padnuen acte amë oquë\ncuëma utsiucquid: Brasilero nebi, quesho Brasil yacnocquid chuiquid dapan: Ai,\nBrasilero mibi nec, cac bëdambo ictsiash. Padnuen nidaid utsin tabadquid: Nëid\nnidaidën icquidquio nebi, quesho: Ai, adquid mibi nec, cac bëdambo ictsiash.\nAton nidaidën tabadquid: Nëid nidaidën icquid mibi catiapimbo iquebi. Con matses\nmibi cainqujo iquembi, ambembi cac icsambo ictsiash. Padnuen aton nidaidën\ntabadquid: Nëid nidaidën icquid icboedi nëbi nidaid utsin manëdash aid nidaidën\nicquid yanebi, quesho ambembi chieshënquin: Padi. Aid nidaidën icquid mibi\ncatiapimbo iquebi, cac icsambo ictsiash - quequin chuipanëdash nidaid abitedinoësh\ncho-choquidon.\nChiaid 16.\nAshumbic padpiden: - Dada caniaidi: Con bacuë tishmenuen con matsesën champi\nbednu, quesho: Ai, adota, cac bëdambo ictsiash. Caniaid utsibi: Con bacuë\ntishmenuen matses utsin champi bednu, quesho: Ai, adota, cac bëdambo ictsiash.\nPadnuen chido caniaid: Con bacuë tishnuen con matses bedmenu, quesho: Ai, adota,\ncac bëdambo ictsiash. Chido canjaid utsibi: Con bacuë tishnuen matses utsibi\nbedmenu, quesho: Ai, adota, cac bëdambo ictsiash. Dadabi: Con chidobëdi\nbëdamboec tabadnu, quesho: Ai, adta, cac bëdambo ictsiash. Chidobi: Con bënëbëdi\nbëdamboec tabadnu, quesho: Ai, adta, cac bëdambo ictsiash. Chido aton bënën\nyuapenquio nec. Dadabi: Embi con chido caboedi icsasho isun con chidopenquio\ncanu, quesho, Ai, adota, cac bëdambo ictsiash. Chidobi: Embi con bënë caboedën\nchieshënoshi. Aidi nianu, quesho, Ai, adota, cac bëdambo ictsiash.\nNidaid utsin-utsinquetsëcquiecquidën chuiquid dapabon: Dadabi: Aton bënë\nictiapimbo iquebi, quesho bedmenda. Adecbidi chidobi: Aton chido ictiapimbo iquebi,\nquesho bedmenda. Padnuen dadan: Mibi bednu, cac: Ai, ëbi bed, cac bëdambo\nictsiash.\nNidaid utsin-utsinquetsëcquiecquidën chuiquid dapabon: Dada aton nabobëdi\nbëdamboec tabasho isash: Bëdambo iquec, cac bëdambo ictsiash. Chieshëmënquidën\naton chido beshunac icsambo ictsiash. Adembidi aton bacuëbo beshunac icsambo\nictsiash. Adoquid cuidnuna, quequin chiac bëdambo ictsiash - quequin chuipanëdash\nnidaid abitedinoësh cho-choquidon.\nChiaid 17.\nNidaid utsin-utsinquetsëcquiecquidën chuiquid dapabon: Ampiabicquid: Con nabi\nnec, quesho: Ai, mitsa na nec, cac bëdambo ictsiash. Adembidi: Utsin nabëdi con na\nnec, quesho: Ai utsin nabëd mitsa na nec, cac bëdambo ictsiash."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "705c6ef6b0f8beb8e9fb83d084f6bf68",
            "Index": 4,
            "Label": "5",
            "Size": [
                595.0,
                842.0
            ],
            "Text": "Adashic: Ancanquidën utsin na beshunac icsambo iquec. Adembidi utsin na ampiac\nicsambo iquec, quequin chiac bëdambo ictiash - quequin chuipanëdash nidaid\nabitedinoësh cho-choquidon.\nChiaid 18.\nNidaid utsin-utsinquetsëcquiecquidën chuiquid dapabon: Nëmbocquid: Aden\ntantiembi, quesho: Aden tantiasho mibi cuesunechitono, shëpi, cac icsambo ictsiash.\nUtsibi: Matses uaquid abentsëqui Nuquin Papa iquec, quesho: Adquid\ncuesunechitono, shëpi, cac icsambo ictsiash. Utsibi: Nuquin Papa caid nibëdec,\nquesho: Adquid cuesunechitono, shëpi, cac icsambo ictsiash. Utsibi: Podobitsi\ndaëdpen tantiaquidquio nebi, quesho: Adquid cuesunechitono, shëpi, cac icsambo\nictsiash. Padnuen: Podobitsi daëdpen tantiaquid icboedëmbi nëbi utsi uaimbi. Nëbi\nNuquin Papa tantiaquid nebi, quesho: Adquid cuesunechitono, shëpi, cac icsambo\nictsiash. Utsibi: Embi Nuquin Papa caid tantianuec shubun puduedash\ntabadcuedednu, quesho: Padi, cuesun secachitono, cac icsambo ictsiash. Utsibi: Embi\nNuquin Papa caid tantianuec abentsëqui tsadnu, quesho: Padi. Cuesunechitono, cac\nicsambo ictsiash. Padnuen: Embi Nuquin Papa caid utsibo chuibanu, quesho: Asho\nmibi cuesunechitono, cac icsambo ictsiash. Utsibi: Embi Nuquin Papa caid tantianuen\nnanu, quesho: shëpi cac icsambo ictsiash, quequin chiac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 19.\nNidaid utsinutsinquetsëcquiecquidën chuiquid dapabon: Matsesën ambibi tantiaid\nchuisho: Chuisho cueschitono, shëpi. Chën, cac icsambo ictsiash. Utsibi: Utsin\nchuisho tantiatanu, quesho: Nisho isun mibi cuesunechitono, shëpi. Chën, cac\nicsambo ictsiash. Padnuen: Maquinian onquequin utsibo chuibanu, quesho: Chën.\nCuidchitono, cac icsambo ictsiash. Utsibon iste dada uanu, quesho: Chën. Dada\nuainda, cac icsambo ictsiash. Nidaid utsin tabadquid chuinu, quesho: Chën.\nAnocquido chienda, cac icsambo ictsiash, quequin chiac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 20\nNidaid utsin-utsinquetsëcquiecquidën chuiquid dapabon: Con nidaidën tabadquid:\nAidobëdi bëdamboec tabadnu, quesho: Ai, adta, cac bëdambo ictsiash. Adembidi:\nShubun tsaduedash bëdamboec onquecuedednu, quesho: Chën. Cuidchitono, cac\nicsambo ictsiash.\nAdashic: Utsibi: Aden tantiaquidobëd tabadtiapimbo iquebi, quesho: Baded cho.\nChoenquiocsho cuidchitono, cac icsambo ictsiash, quequin chiac bëdambo ictsiash, -\nquequin chuipanëdash nidaid abitedinoësh cho-choquidon.\nChiaid 21.\nNidaid utsin-utsinquetsëcquiecquidën chuiquid dapabon: Miqui chuiquid ictiadquio\niquebi, quesho aton matsesën: Ai, ëbi chuiquid icta, casho utsibo daëdpatsëcshun:\nPadi, cuesunechitono, shëpi, cac icsambo ictsiash. Padnuen: Miqui chuiquid\nictiadquio iquebi, quesho aton matsesën: Padi caqui chieshënquin: Padi, caquido\ncuesun secachitono cac icsambo ictsiash.\nChuiquid dapabon: Nuquin matses abitedi nashununa. Aton podquedën uaquinc, aton\ndauëchoquid icmequinc, aton dada uaid ismequid icmequinc canuna, cac bëdambo\nictsiash."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4b3aa43a2cddce1ab9532fb822bc49fa",
            "Index": 5,
            "Label": "6",
            "Size": [
                595.0,
                842.0
            ],
            "Text": "Matses daëdpenshun: Embi chuiquid icta, cac aidi chuiquid icmiac bëdambo ictsiash\nPadabi yac icsambo ictsiash. Utsibombi: Aidi chuiquid bëdambo ictsiash, quequin\nutsibo ismenquiocquin aid cuëmëdquid dada uashun sandoquin. Adoshombi matses\nabitedishun ambi tantiaid dada uatanquin sandoacsho sandoaid beshun tambanquin.\nAdoshombic: Mibi cuëmëdquid matses daëdpenshun dada uaque. E'bi chuiquid icta,\ncain. Padnubi matses utsibon aton matsesën nac padomboen chuiquid dapa icmequin.\nAdoac bëdambo ictsiash - quequin chuipanëdash nidaid abitedinoësh cho-choquidon.\nChiaid 22.\nMatses abitedi bëdamboec tabadac bëdambo ictsiash. Piasenquio yec dacuëdenquio\nyec tabadac bëdambo ictsiash. Nëid nidaidën icquido chuiquido nidaid utsin\nicquidobëtan chuiquin: Matses utsi-utsiec abitedimbo bëdambo iquec. Aton piucquid\nbedmenuna. Bëdamboec tabadmenuna. Min matsesi bëdamboen istiapimbo iquebi,\ncainquio icnuna, cac bëdambo ictsiash - quequin chuipanëdash nidaid abitedinoësh\ncho-choquidon.\nChiaid 23.\nNidaid utsinquetsëcquiecquidën chuiquid dapabon: Nuquin nidaidën tabadquido:\nChuiquid dapan chiaid ley caid niacbidanenquiocquin piucquid bednuen naimbi,\nquesho: Ai, adota, cac bëdambo ictsiash. Padnuen piucquid bednuen nashunaidon:\nChata. Tiboeta. Miqui mëyadeque, abi nashunquido cac bëdambo ictsiash.\nChonoaoanquidquio icsambo ictsiash. Utsibi: Piucquid benuen naimbi, cac: Naic cho,\ncaquid nibëdsho isun chuiquid dapan: Nanu, cauidquido piucquid meniac bëdambo\nictsiash.\nPadnuen: Naic cho, cac daëdpen chonoadacsho piucquid menequin. Chonoadquido\nabitedishun tauac padquido aidtedishun nainacsho piucquid ated-atedbidi\nmenebaniac bëdambo ictsiash.\nMa aton nabo pemequinc, dasiuinquinc, shubu uaquinc canu, quequin\nchieshenquiocquin chonoadquid piucquid daëdpen meniac bëdambo ictsiash.\nPiucquid daëdpatsëc meniac aton nabo pistsëc pemequinc, disiuinenquiocquinc,\nshubu uatsëcquinc cac icsambo ictsiash. Adec icsambocsho isun chuiquid dapan:\nPiucquid menenuna, cac bëdambo ictsiash.\nChonoadquido: Ebi chonoadac padec chonoadquidobëd onquecuedednuna. Ëbi\nchonoaoaquidon piucquid daëdpatsëc menesho chushcanuna, quesho: Chën.\nOnquecuededenda. Cuidchitono, cac icsambo ictsiash. Ai, miqui chiac padota, cac\nbëdambo ictsiash - quequin chuipanëdash nidaid abi tedinoësh cho-choquidon.\nChiaid 24.\nTibocamianenquiocquin chonoaoanquiac icsambo ictsiash. Padnuen: Padi.\nNëbadiadash tiboenuna, cac bëdambo ictsiash. Dia ëeriado caidën matses abitedi\ntiboequid. Asho Chonoaoaquidën dia ëeriado caic: Aid ushëmbi\nchonoadacbimboecnuc adted piucquid menenu, cac bëdambo ictsiash - quequin\nchuipanëdash nidaid abitedinoësh cho-choquidon.\nChiaid 25.\nAton pete icnuc, aton dashcute icnuc, aton shubu icnuc, aton dauë icnuc aton\nnabobëdi matses bëdamboec tabadtsiash. Adac bëdambo ictsiash. Utsibi\nchonoadtiapimbo icquin aton piucquid bedtiapimbo yec bëdamboec tabadtiapimbo\niquec. Nëidtedi matses chonoadtiapimbocquido nec. Nëidic Naid cho, cacmaido."
        },
        "6": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0ae119d8e2f4e3c4ff64b6b89cdfb558",
            "Index": 6,
            "Label": "7",
            "Size": [
                595.0,
                842.0
            ],
            "Text": "Nëidic dada icsatsaido. Nëidic niantebo. Nëidic tsusiompibo. Nëidic machompibo.\nAidtedi chonoadtiapimbocsho isun chuiquid dapan aton piucquid meniac bëdambo\nictsiash.\nAni aton bacuëbobëd tabadquido bëdamboen isquin bëdamboen dayun uac bëdambo\nictsiash. Bënën tishmiaido bacuëbo bëdamboen isquinc abembi uaidën tishaidotsen\nbëdamboen isquinc cac bëdambo ictsiash - quequin chuipanëdash nidaid\nabitedinoësh cho-choquidon.\nChiaid 26.\nNidaid utsin-utsinquetsëcquiecquidën chuiquid dapabon: Con matses dada uate\nshubun puduedash mëquiadnu, quesho: Ai, adta, cac bëdambo ictsiash. Taëyec\nmëquiadquid dada uate shubun puduedacsho: E'~mbi mibi mëquiacsho ëbi piucquid\nmene, cac icsambo ictsiash. Yuecash mëquiadquidën mëquiacquid piucquiud meniac\nbëdambo ictsiash. Bacuëbo abitedi dada uaquin mëquiacnuna, cac bëdambo ictsiash.\nDada uaic bëdamboec mëquiadash: Dada uaid daëdpenquio tantiatiadquio iquebi.\nDada uate shubu utsin puduednu, quesho: Ai, adta, cac bëdambo ictsiash. Utsibi\nnacnenec mëquiadash: Nacnenquidënquio ismesho istanu, quesho: Ai, adota, cac\nbëdambo ictsiash.\nDada uate shubun puduedshun mëquiacquidon: Matses utsi-utsiquetsëcquiec iquec.\nAbitedimbo bëdambo iquec. Utsibo abitedi bëdamboen isnuna. Chieshnanenquio yec\ncuesun secananenquio icnuna. Adec bëdamboec tabadnuna - quequin mëquiadquido\nbëdamboen chiac bëdambo ictsiash.\nAmëbëtan anin: Nëid dada uate shubunoshon ~ëquiacquidën ëmbi tantiaidbidi\nchioshe. Ambo con bacuëbo yuednu, quesho: Ai mimbi chiac padota, cac bëdambo\nictsiash - quequin chuipanëdash nidaid abitedinoësh cho-choquidon.\nChiaid 27.\nCon matses cuëdënacno istanu, quesho: Ai, mimbi chiac padota, cac bëdambo\nictsiash. Utsibi: Con matses mamënacno istanu, quesho: Chën. Cuidchitono, cac\nicsambo ictsiash. Utsibi: Con matsesën nacnenaid istanu, quesho: Ai, adotanta, cac\nbëdambo ictsiash. Utsibi: Con matsesën nacnenaid bednu, quesho: Chën,\nmibipadquid bedmetiapimbo iquebique, cac icsambo ictsiash.\nDada uaquido nacnenquidobëta bëdamboen isac bëdambo ictsiash. Utsibombi ambi\ntantiaid dada uaquid. Utsibombi ambi tantiaid nacnenquid. Adoquidon: Embi\nnacnenaid bednuen ëbi piucquid mene, quesho bedquin piucquid meniac bëdambo\nictsiash. Padnuen utsin dada uaidi caic muaquido: Embimbo dada uaid nec, quesho\nchuiquidën cuidac bëdambo ictsiash. Muaquid utsibi: Embibo nacnenaid nec, quesho\nadembidi chuiquidën cuidac bëdambo ictsiash - quequin chuipanëdash nidaid\nabitedinoësh cho-choquidon.\nChiaid 28.\nNidaid abichobi icquidën tabadquido chieshnanenquio yec bëdamboec tabadac\nbëdambo ictsiash. Matses aton matses utsibobëdi chieshnanac icsambo ictsiash. -\nquequin chuipanëdash nidaid abitedinoësh cho-choquidon.\nChiaid 29.\nNidaid utsin-utsinquetsëcquiecquidën chuiquid dapabon: Min shubu yacno\nbëdamboec tabadtiadquio yec bëdamboec nashunanta, cac bëdambo ictsiash."
        },
        "7": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7d2f0093f77303ab1299112b78b74c75",
            "Index": 7,
            "Label": "8",
            "Size": [
                595.0,
                842.0
            ],
            "Text": "Chuiquid dapabon aton matses bëdamboec tabadte bonquin chiaid aton matsesën nac\nbëdambo ictsiash. Chuiquid dapabon aton matses mëyante bonquin chiaid aton\nmatsesën niacacsho cuidac icsambo ictsiash.\nEmbi chuiboed isun: Bëdamboec tabadnuna, cac bëdambo ictsiash. Padnuen ëmbi\nchuiboed ismeshun: Embi naiduidi nanu, shëpi, cac icsambo ictsiash - quequin\nchuipanëdash nidaid abitedinoësh cho-choquidon.\nChiaid 30.\nNëid dada uaid isash, Icsa uanquionona, cac icsambo ictsiash. Padnuen nëid dada\nuaid isun, Nidaid abichobi icquidën tabadquidobëdi bëdamboec isnanec bëdamboec\ntabadnuna, cac bëdambo ictsiash - quequin chuipanëdash nidaid abitedinoësh cho-\nchoquidon."
        }
    }
}

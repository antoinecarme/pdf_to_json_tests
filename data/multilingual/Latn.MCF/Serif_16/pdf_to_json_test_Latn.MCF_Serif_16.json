{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469432,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Endenquimbo, diez de deciembre, 1948, nidaid abitedino\u00ebsh matses utsi-utsiec cho-\nchopan\u00ebdash, onquenuec. Adec cho-choquid Naciones Unidas capec.\nChoashic onquepan\u00ebdash. - B\u00ebdamboec tabadnuna, quequin chuibanuna. Nuqui\nchuiboed dada uanuna. Nuqui dada uaid da\u00ebdpen nacnenshun meniac utsibo\nabitedishun nuqui chuiboed tantiatsiashe - quepan\u00ebdash cho-choquido. Ambi chiaid\nneid dada uaid nec.\nNidaid Abitedino\u00ebsh Cho-choquidon B\u00ebdamboec Tabadte Chiaid\nUtsi Chuinuen Naden chuin\u00ebdash\nAdashic: - B\u00ebdamboec tabadnuna, quesho: Ai, mimbi chiac padec tabadnuna, matses\nabitedimbo chuinanubi:\nMibi b\u00ebdamboec tabashobi cueschitono, quequid nibedtsiash. Cuesnanenquio matses\nictsiash. Icsauanquid chushcatsiash. B\u00ebdambocquid b\u00ebdamboen ispatsiash - quequin\nchuipanedash nidaid abitedino\u00ebsh cho-choquidon.\nAdashic: - Enden: B\u00ebdamboec tabadnu, quesho: Padi. Cueschitono, quequin\nicsamen\u00ebdaidi n\u00ebbi utsi uanuna. Naden chuinanuna. Mimbi tantiaidi chuita. Utsibon\nchuisho tantiate bonquin tantiata. Dacu\u00ebdenquiocquin nata. Mibi cuestiapimbo iquebi\n- quequin chuinanuna. Adec matses utsi-utsiquets\u00ebcquiec nuquibi b\u00ebdamboec\ntabadtsiashe - quequin chuipan\u00ebdash nidaid abitedino\u00ebsh cho-choquidon.\nAdashic: - B\u00ebdamboec tabadnuna, quequin neid chiaid isun chuiquid dapan: Ai,\nb\u00ebdamboen chiacpadec tabadnuna, aton matses chiac b\u00ebdambo ictsiash. Aid chuiquid\ndapa caic: Icsambo iqueque. Cuesunechitono, utsibon cac icsambo ictsiash - quequin\nchuipan\u00ebdash nidaid abitedino\u00ebsh cho-choquidon.\nAdashic: - Nuquibi b\u00ebdambo iquec, cananuna - quequin chuipan\u00ebdash nidaid\nabitedino\u00ebsh cho-choquidon.\nAdashic: - B\u00ebdamboec tabadnuna, quequin chiac b\u00ebdambo ictsiash. Matses\nabitedimbo b\u00ebdambo iquec. Dada b\u00ebdambo iquec. Chido b\u00ebdambo iquec. Bacu\u00ebbo\nb\u00ebdambo iquec, quequin chiac b\u00ebdambo ictsiash. Padi.\nMimbi chiac padomboen b\u00ebdamboen nainda. Cueschitono quequid chiesh\u00ebm\u00ebnquid\nicsambo ictsiash. Adquid nib\u00ebdnubi matses abitedi dada uaquin m\u00ebquiacac b\u00ebdambo\nictsiash. Adembidi dau\u00eb menebanac b\u00ebdambo ictsiash. Adecbidi piasenquio yec\nb\u00ebdamboec tabadac b\u00ebdambo ictsiash - quequin chuipan\u00ebdash nidaid abitedino\u00ebsh\ncho-choquidon.\nAdashic: - N\u00ebmbo cho-choquidotedi aton nidaid\u00ebn nishun aton matses nuqui\nchiondaid chuituidac: Ai, mimbi chiacpadec b\u00ebdamboec tabadnuna, quequin chiac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nAdashic: - Nuqui chuiboed matses abitedimbo tantiamiac b\u00ebdambo ictsiash -\nquepan\u00ebdash. Aidtedba chuipan\u00ebdash.\nNuqui Chuiboed B\u00ebdambo Iquec, Quiash\nNidaid abitedino\u00ebsh cho-choquido: - Nuqui chuiboed matses abitedimbo\ntantiamenuna. Tantiamiac chuiquid dapabon: Ai, adec b\u00ebdamboec tabadcuenuna, cac\nb\u00ebdambo ictsiash. B\u00ebdamboec tabadcuenuna, cacpadec matses abitedi b\u00ebdamboec",
            "Image": "ceb2ff947fc660ce2c451f96fe3cd5bb"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "tabadac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 1\nChidon tishaido yec matses abitedimbo b\u00ebdamboec isnanac b\u00ebdambo ictsiash.\nChieshnanac icsambo ictsiash. Abitedimbo b\u00ebdamboec tabadac b\u00ebdambo ictsiash.\nShubu abents\u00ebcquid\u00ebn tabadac birnboec abitedi tabadac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 2.\nN\u00ebid dada uaid isash abitedi b\u00ebdamboec isnanac b\u00ebdambo ictsiash. \u00cbbi padquid con\nmatsesuidts\u00ebqui b\u00ebdambo iquec. Matses utsibo icsarnbo iquec, quenquio yec: Con\nmatses b\u00ebdambo icnuc utsibotsen b\u00ebdambo iquec, cac b\u00ebdambo ictsiash. Adernbidi:\nEmbents\u00ebqui b\u00ebdamboen tantiembi. Utsibo abitedishun icsamboen tantiec,\nquenquio\u00ebquin:\nChiesh\u00ebenquiocquin ma ambi tantiaidi napanu cac b\u00ebdambo ictsiash. Chidobi\nb\u00ebdamboen istiapimbo iquebi, quenquiocquin chidotsen b\u00ebdamboen isac b\u00ebdambo\nictsiash. Chuiquid dapambi n\u00ebid chiaid niacbidanquin aton matses chiesh\u00ebnac\nicsambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 3.\nMatses utsibo yuainquio yec, cuesnanenquio yec quec b\u00ebdamboec tabadnuna, cac\nb\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 4.\nMatses utsibo min matsesb\u00ebta yuainquiocquid. Yuac icsambo ictsiash. Adembidi\nmatses utsibo min matsesb\u00ebta beshun yuamequin menenquiocquid. Yuamenun\nmeniac icsambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 5.\nMatsespenquio yacbimboecnuc aton matses b\u00ebta matses utsibo icsauainquiocquid.\nIcsauac icsambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 6.\nAtoda nidaid\u00ebn nidacsho anocquidon: Con matses chuiquid dapan chiaid ley caid\nnata. Niacbidansho juez caid\u00ebn \u00ebbi yac padomboembidi cuidtsiash, cac b\u00ebdambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 7.\n??Mitsicquid nidaid\u00ebn tabadquid nec? Aton nidaid\u00ebn tabadquido chuiquid dapan\nchiaid ley caid abitedishun nac b\u00ebdambo ictsiash. Aid\u00ebn chiaid niacbidansho juez\ncaid\u00ebn cuidac b\u00ebdambo ictsiash. N\u00ebid chiaid niacbidanquin matses utsi caic:\nMatsespenquio mibi nec. Mibi b\u00ebdamboen istiapimbo iquebique. M\u00ebyanu, quequin\nambembi nac icsambo ictsiash. Cuidte chuiquid juez caid\u00ebn matses abitedimbo: Mibi\nmatses nec. Con matses nacpadomboembidi mibi naimbi, cac b\u00ebdambo ictsiash -\nquequin chuipan\u00ebdash nidaid abitedino\u00ebsh cho-choquidon.\nChiaid 8.",
            "Image": "f10783ec65609cadcb92c580d49629ae"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "??Midacquid matses nepec? Aton nidaid\u00ebn tabadquido chuiquid dapabon chiaid nac\nb\u00ebdambo ictsiash. Aid chiaid niacbidanquin utsibo icsauasho isun juez caid\u00ebn\nbemeshun cuidac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.\nChiaid 9.\nN\u00ebid chiaid niacbidanquin ambembi matses qu\u00ebne uac icsambo ictsiash. Adembidi\nambembi chiesh\u00ebnquin matses aton nidaid\u00ebnshun cuemiac icsambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 10.\nChuiquid dapabon chiaid ley caid niacbidanosh. Icsaosh, caid beshun juez caid yacno\nbuanquin. Anoshombi matses da\u00ebdpenshun isnuc juez caid\u00ebn chiesh\u00ebnenquiocquin\nchuimequin. ??Atotsi nao? quequin chuimequin. Ashumbi aid isquidtsen chuimequin.\nAdoshombic: Abimbo caosh. Icsaosh, queshun cuidquin. Icsabicshobi: Icsabi iqueque.\nCuidtiapimbo iquebi. Ma nidnu, cac b\u00ebdambo ictsiash. Cuidte chuiquid juez caid\u00ebn\nchiesh\u00ebnenquiocquin abimbo cac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 11.\nChuiquid dapabon chiaid ley caid niacbidanosh. Icsaosh, caid beshun cuidte chuiquid\njuez caid\u00ebn uesquin chuimiabi badedi: Mibi icsaque. Mibi cuidnu, cac icsambo\nictsiash. Chata. Utsibon tantianubi chuimiabi icquin: Icsambo iquec, catiapimbo\niquebi. Chuimebono, juez\u00ebn cac b\u00ebdambo ictsiash.\nChuiquid dapabon chiaid ley caid niacbidanacsho juez caid\u00ebn chuimeshun cuidac\nb\u00ebdambo ictsiash. Chuiquid dapabon: Aden naic icsambo ictsiash. Adoquid naden\ncuidquid, quequin chiacmaid nacsho: Icsambo iqueque. Cuidnu, cac icsambo ictsiash.\nAidon chiaid niacabicsho cuidac icsambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 12.\nNidaid utsin-utsinquets\u00ebcquiecquid\u00ebn chuiquid dapabon: Nadquid icsambo iqueque.\nCuidnu cac b\u00ebdambo ictsiash. N\u00ebidic: Mimbi tantiaidi nainda. Embi chiac\npadomboenuidts\u00ebqui nata, quec chiesh\u00ebm\u00ebnquid. N\u00ebidic: Min nabob\u00ebdi b\u00ebdamboec\ntabadenda, quec chieshanquiecquid. N\u00ebidic: Ambi tantiaid\u00ebn iste dada uaid isnushe.\nBeshun secanuna, quequin dada uaido beshum\u00ebnquid. Aidted icsambo iquec, quequin\nchuiquid dapabon chiac b\u00ebdambo ictsiash - quequin chuipan\u00ebdashe nidaid\nabitedino\u00ebsh cho-choquidon.\nChiaid 13.\nNidaid utsin-utsinquets\u00ebcquiecquid\u00ebn chuiquid dapabon nadoac b\u00ebdambo ictsiash.\nN\u00ebid nidaid\u00ebn tabadquid: Capucuenenu, quesho tantiashun: Ai, capucueneta, cac\nb\u00ebdambo ictsiash. Adembidi: Shubu utsin man\u00ebdnu, quesho: Ai man\u00ebdta, cac\nb\u00ebdambo ictsiash, quequin chiac b\u00ebdambo ictsiash.\nNadembidi chiac b\u00ebdambo ictsiash. N\u00ebid nidaid\u00ebno\u00ebsh nidendabi, quesho, Ai, nidta,\ncac b\u00ebdambo ictsiash. Nidenda. Cueschitono, sh\u00ebpi, cac icsambo ictsiash. Padnuen:\nN\u00ebid nidaid\u00ebn choaindabi, quesho, Ai, chota, cac b\u00ebdambo ictsiash. Padnuen:\nChoenda. Cueschitono, cac icsambo ictsiash - quequin chuipan\u00ebdash nidaid\nabitedino\u00ebsh cho-choquidon.",
            "Image": "78041d2a9644f759154b6d3a38e76df2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Chiaid 14.\nNidaid utsino cuenash: Con nidaid\u00ebn tabadquid\u00ebn ambembi chies\u00ebnac cuenobique.\nMin nidaid\u00ebn tabadnu, quesho: Ai, n\u00ebmbobi quenenta, cac b\u00ebdambo ictsiash.\nPadnuen aton matses chuiquid dapabon ley chiaid niacbidanec: Cuidnushe, quianec\nnidaid utsin cuensho: Ai, n\u00ebmbo quenenta, cac icsambo ictsiash. Adembidi \u00ebmbi\nchuiboed niacbidanec: Cuidnushe, quianec nidaid utsin cuensho: Ai, n\u00ebmbo quenenta,\ncac icsambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 15.\nActe am\u00eb \u00ebqu\u00eb cu\u00ebma utsiuc tabadquid: Peruano nebi, quesho Peru yacnocquid\n\u00ebhuiquid dapan: Ai, Peruano mibi nec, cac b\u00ebdambo ictsiash. Padnuen acte am\u00eb oqu\u00eb\ncu\u00ebma utsiucquid: Brasilero nebi, quesho Brasil yacnocquid chuiquid dapan: Ai,\nBrasilero mibi nec, cac b\u00ebdambo ictsiash. Padnuen nidaid utsin tabadquid: N\u00ebid\nnidaid\u00ebn icquidquio nebi, quesho: Ai, adquid mibi nec, cac b\u00ebdambo ictsiash.\nAton nidaid\u00ebn tabadquid: N\u00ebid nidaid\u00ebn icquid mibi catiapimbo iquebi. Con matses\nmibi cainqujo iquembi, ambembi cac icsambo ictsiash. Padnuen aton nidaid\u00ebn\ntabadquid: N\u00ebid nidaid\u00ebn icquid icboedi n\u00ebbi nidaid utsin man\u00ebdash aid nidaid\u00ebn\nicquid yanebi, quesho ambembi chiesh\u00ebnquin: Padi. Aid nidaid\u00ebn icquid mibi\ncatiapimbo iquebi, cac icsambo ictsiash - quequin chuipan\u00ebdash nidaid abitedino\u00ebsh\ncho-choquidon.\nChiaid 16.\nAshumbic padpiden: - Dada caniaidi: Con bacu\u00eb tishmenuen con matses\u00ebn champi\nbednu, quesho: Ai, adota, cac b\u00ebdambo ictsiash. Caniaid utsibi: Con bacu\u00eb\ntishmenuen matses utsin champi bednu, quesho: Ai, adota, cac b\u00ebdambo ictsiash.\nPadnuen chido caniaid: Con bacu\u00eb tishnuen con matses bedmenu, quesho: Ai, adota,\ncac b\u00ebdambo ictsiash. Chido canjaid utsibi: Con bacu\u00eb tishnuen matses utsibi\nbedmenu, quesho: Ai, adota, cac b\u00ebdambo ictsiash. Dadabi: Con chidob\u00ebdi\nb\u00ebdamboec tabadnu, quesho: Ai, adta, cac b\u00ebdambo ictsiash. Chidobi: Con b\u00ebn\u00ebb\u00ebdi\nb\u00ebdamboec tabadnu, quesho: Ai, adta, cac b\u00ebdambo ictsiash. Chido aton b\u00ebn\u00ebn\nyuapenquio nec. Dadabi: Embi con chido caboedi icsasho isun con chidopenquio\ncanu, quesho, Ai, adota, cac b\u00ebdambo ictsiash. Chidobi: Embi con b\u00ebn\u00eb caboed\u00ebn\nchiesh\u00ebnoshi. Aidi nianu, quesho, Ai, adota, cac b\u00ebdambo ictsiash.\nNidaid utsin-utsinquets\u00ebcquiecquid\u00ebn chuiquid dapabon: Dadabi: Aton b\u00ebn\u00eb\nictiapimbo iquebi, quesho bedmenda. Adecbidi chidobi: Aton chido ictiapimbo iquebi,\nquesho bedmenda. Padnuen dadan: Mibi bednu, cac: Ai, \u00ebbi bed, cac b\u00ebdambo\nictsiash.\nNidaid utsin-utsinquets\u00ebcquiecquid\u00ebn chuiquid dapabon: Dada aton nabob\u00ebdi\nb\u00ebdamboec tabasho isash: B\u00ebdambo iquec, cac b\u00ebdambo ictsiash. Chiesh\u00ebm\u00ebnquid\u00ebn\naton chido beshunac icsambo ictsiash. Adembidi aton bacu\u00ebbo beshunac icsambo\nictsiash. Adoquid cuidnuna, quequin chiac b\u00ebdambo ictsiash - quequin chuipan\u00ebdash\nnidaid abitedino\u00ebsh cho-choquidon.\nChiaid 17.\nNidaid utsin-utsinquets\u00ebcquiecquid\u00ebn chuiquid dapabon: Ampiabicquid: Con nabi\nnec, quesho: Ai, mitsa na nec, cac b\u00ebdambo ictsiash. Adembidi: Utsin nab\u00ebdi con na\nnec, quesho: Ai utsin nab\u00ebd mitsa na nec, cac b\u00ebdambo ictsiash.",
            "Image": "21ded95d7ffde2b9562070d1021f808f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Adashic: Ancanquid\u00ebn utsin na beshunac icsambo iquec. Adembidi utsin na ampiac\nicsambo iquec, quequin chiac b\u00ebdambo ictiash - quequin chuipan\u00ebdash nidaid\nabitedino\u00ebsh cho-choquidon.\nChiaid 18.\nNidaid utsin-utsinquets\u00ebcquiecquid\u00ebn chuiquid dapabon: N\u00ebmbocquid: Aden\ntantiembi, quesho: Aden tantiasho mibi cuesunechitono, sh\u00ebpi, cac icsambo ictsiash.\nUtsibi: Matses uaquid abents\u00ebqui Nuquin Papa iquec, quesho: Adquid\ncuesunechitono, sh\u00ebpi, cac icsambo ictsiash. Utsibi: Nuquin Papa caid nib\u00ebdec,\nquesho: Adquid cuesunechitono, sh\u00ebpi, cac icsambo ictsiash. Utsibi: Podobitsi\nda\u00ebdpen tantiaquidquio nebi, quesho: Adquid cuesunechitono, sh\u00ebpi, cac icsambo\nictsiash. Padnuen: Podobitsi da\u00ebdpen tantiaquid icboed\u00ebmbi n\u00ebbi utsi uaimbi. N\u00ebbi\nNuquin Papa tantiaquid nebi, quesho: Adquid cuesunechitono, sh\u00ebpi, cac icsambo\nictsiash. Utsibi: Embi Nuquin Papa caid tantianuec shubun puduedash\ntabadcuedednu, quesho: Padi, cuesun secachitono, cac icsambo ictsiash. Utsibi: Embi\nNuquin Papa caid tantianuec abents\u00ebqui tsadnu, quesho: Padi. Cuesunechitono, cac\nicsambo ictsiash. Padnuen: Embi Nuquin Papa caid utsibo chuibanu, quesho: Asho\nmibi cuesunechitono, cac icsambo ictsiash. Utsibi: Embi Nuquin Papa caid tantianuen\nnanu, quesho: sh\u00ebpi cac icsambo ictsiash, quequin chiac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 19.\nNidaid utsinutsinquets\u00ebcquiecquid\u00ebn chuiquid dapabon: Matses\u00ebn ambibi tantiaid\nchuisho: Chuisho cueschitono, sh\u00ebpi. Ch\u00ebn, cac icsambo ictsiash. Utsibi: Utsin\nchuisho tantiatanu, quesho: Nisho isun mibi cuesunechitono, sh\u00ebpi. Ch\u00ebn, cac\nicsambo ictsiash. Padnuen: Maquinian onquequin utsibo chuibanu, quesho: Ch\u00ebn.\nCuidchitono, cac icsambo ictsiash. Utsibon iste dada uanu, quesho: Ch\u00ebn. Dada\nuainda, cac icsambo ictsiash. Nidaid utsin tabadquid chuinu, quesho: Ch\u00ebn.\nAnocquido chienda, cac icsambo ictsiash, quequin chiac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 20\nNidaid utsin-utsinquets\u00ebcquiecquid\u00ebn chuiquid dapabon: Con nidaid\u00ebn tabadquid:\nAidob\u00ebdi b\u00ebdamboec tabadnu, quesho: Ai, adta, cac b\u00ebdambo ictsiash. Adembidi:\nShubun tsaduedash b\u00ebdamboec onquecuedednu, quesho: Ch\u00ebn. Cuidchitono, cac\nicsambo ictsiash.\nAdashic: Utsibi: Aden tantiaquidob\u00ebd tabadtiapimbo iquebi, quesho: Baded cho.\nChoenquiocsho cuidchitono, cac icsambo ictsiash, quequin chiac b\u00ebdambo ictsiash, -\nquequin chuipan\u00ebdash nidaid abitedino\u00ebsh cho-choquidon.\nChiaid 21.\nNidaid utsin-utsinquets\u00ebcquiecquid\u00ebn chuiquid dapabon: Miqui chuiquid ictiadquio\niquebi, quesho aton matses\u00ebn: Ai, \u00ebbi chuiquid icta, casho utsibo da\u00ebdpats\u00ebcshun:\nPadi, cuesunechitono, sh\u00ebpi, cac icsambo ictsiash. Padnuen: Miqui chuiquid\nictiadquio iquebi, quesho aton matses\u00ebn: Padi caqui chiesh\u00ebnquin: Padi, caquido\ncuesun secachitono cac icsambo ictsiash.\nChuiquid dapabon: Nuquin matses abitedi nashununa. Aton podqued\u00ebn uaquinc, aton\ndau\u00ebchoquid icmequinc, aton dada uaid ismequid icmequinc canuna, cac b\u00ebdambo\nictsiash.",
            "Image": "705c6ef6b0f8beb8e9fb83d084f6bf68"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Matses da\u00ebdpenshun: Embi chuiquid icta, cac aidi chuiquid icmiac b\u00ebdambo ictsiash\nPadabi yac icsambo ictsiash. Utsibombi: Aidi chuiquid b\u00ebdambo ictsiash, quequin\nutsibo ismenquiocquin aid cu\u00ebm\u00ebdquid dada uashun sandoquin. Adoshombi matses\nabitedishun ambi tantiaid dada uatanquin sandoacsho sandoaid beshun tambanquin.\nAdoshombic: Mibi cu\u00ebm\u00ebdquid matses da\u00ebdpenshun dada uaque. E'bi chuiquid icta,\ncain. Padnubi matses utsibon aton matses\u00ebn nac padomboen chuiquid dapa icmequin.\nAdoac b\u00ebdambo ictsiash - quequin chuipan\u00ebdash nidaid abitedino\u00ebsh cho-choquidon.\nChiaid 22.\nMatses abitedi b\u00ebdamboec tabadac b\u00ebdambo ictsiash. Piasenquio yec dacu\u00ebdenquio\nyec tabadac b\u00ebdambo ictsiash. N\u00ebid nidaid\u00ebn icquido chuiquido nidaid utsin\nicquidob\u00ebtan chuiquin: Matses utsi-utsiec abitedimbo b\u00ebdambo iquec. Aton piucquid\nbedmenuna. B\u00ebdamboec tabadmenuna. Min matsesi b\u00ebdamboen istiapimbo iquebi,\ncainquio icnuna, cac b\u00ebdambo ictsiash - quequin chuipan\u00ebdash nidaid abitedino\u00ebsh\ncho-choquidon.\nChiaid 23.\nNidaid utsinquets\u00ebcquiecquid\u00ebn chuiquid dapabon: Nuquin nidaid\u00ebn tabadquido:\nChuiquid dapan chiaid ley caid niacbidanenquiocquin piucquid bednuen naimbi,\nquesho: Ai, adota, cac b\u00ebdambo ictsiash. Padnuen piucquid bednuen nashunaidon:\nChata. Tiboeta. Miqui m\u00ebyadeque, abi nashunquido cac b\u00ebdambo ictsiash.\nChonoaoanquidquio icsambo ictsiash. Utsibi: Piucquid benuen naimbi, cac: Naic cho,\ncaquid nib\u00ebdsho isun chuiquid dapan: Nanu, cauidquido piucquid meniac b\u00ebdambo\nictsiash.\nPadnuen: Naic cho, cac da\u00ebdpen chonoadacsho piucquid menequin. Chonoadquido\nabitedishun tauac padquido aidtedishun nainacsho piucquid ated-atedbidi\nmenebaniac b\u00ebdambo ictsiash.\nMa aton nabo pemequinc, dasiuinquinc, shubu uaquinc canu, quequin\nchieshenquiocquin chonoadquid piucquid da\u00ebdpen meniac b\u00ebdambo ictsiash.\nPiucquid da\u00ebdpats\u00ebc meniac aton nabo pists\u00ebc pemequinc, disiuinenquiocquinc,\nshubu uats\u00ebcquinc cac icsambo ictsiash. Adec icsambocsho isun chuiquid dapan:\nPiucquid menenuna, cac b\u00ebdambo ictsiash.\nChonoadquido: Ebi chonoadac padec chonoadquidob\u00ebd onquecuedednuna. \u00cbbi\nchonoaoaquidon piucquid da\u00ebdpats\u00ebc menesho chushcanuna, quesho: Ch\u00ebn.\nOnquecuededenda. Cuidchitono, cac icsambo ictsiash. Ai, miqui chiac padota, cac\nb\u00ebdambo ictsiash - quequin chuipan\u00ebdash nidaid abi tedino\u00ebsh cho-choquidon.\nChiaid 24.\nTibocamianenquiocquin chonoaoanquiac icsambo ictsiash. Padnuen: Padi.\nN\u00ebbadiadash tiboenuna, cac b\u00ebdambo ictsiash. Dia \u00eberiado caid\u00ebn matses abitedi\ntiboequid. Asho Chonoaoaquid\u00ebn dia \u00eberiado caic: Aid ush\u00ebmbi\nchonoadacbimboecnuc adted piucquid menenu, cac b\u00ebdambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 25.\nAton pete icnuc, aton dashcute icnuc, aton shubu icnuc, aton dau\u00eb icnuc aton\nnabob\u00ebdi matses b\u00ebdamboec tabadtsiash. Adac b\u00ebdambo ictsiash. Utsibi\nchonoadtiapimbo icquin aton piucquid bedtiapimbo yec b\u00ebdamboec tabadtiapimbo\niquec. N\u00ebidtedi matses chonoadtiapimbocquido nec. N\u00ebidic Naid cho, cacmaido.",
            "Image": "4b3aa43a2cddce1ab9532fb822bc49fa"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "N\u00ebidic dada icsatsaido. N\u00ebidic niantebo. N\u00ebidic tsusiompibo. N\u00ebidic machompibo.\nAidtedi chonoadtiapimbocsho isun chuiquid dapan aton piucquid meniac b\u00ebdambo\nictsiash.\nAni aton bacu\u00ebbob\u00ebd tabadquido b\u00ebdamboen isquin b\u00ebdamboen dayun uac b\u00ebdambo\nictsiash. B\u00ebn\u00ebn tishmiaido bacu\u00ebbo b\u00ebdamboen isquinc abembi uaid\u00ebn tishaidotsen\nb\u00ebdamboen isquinc cac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 26.\nNidaid utsin-utsinquets\u00ebcquiecquid\u00ebn chuiquid dapabon: Con matses dada uate\nshubun puduedash m\u00ebquiadnu, quesho: Ai, adta, cac b\u00ebdambo ictsiash. Ta\u00ebyec\nm\u00ebquiadquid dada uate shubun puduedacsho: E'~mbi mibi m\u00ebquiacsho \u00ebbi piucquid\nmene, cac icsambo ictsiash. Yuecash m\u00ebquiadquid\u00ebn m\u00ebquiacquid piucquiud meniac\nb\u00ebdambo ictsiash. Bacu\u00ebbo abitedi dada uaquin m\u00ebquiacnuna, cac b\u00ebdambo ictsiash.\nDada uaic b\u00ebdamboec m\u00ebquiadash: Dada uaid da\u00ebdpenquio tantiatiadquio iquebi.\nDada uate shubu utsin puduednu, quesho: Ai, adta, cac b\u00ebdambo ictsiash. Utsibi\nnacnenec m\u00ebquiadash: Nacnenquid\u00ebnquio ismesho istanu, quesho: Ai, adota, cac\nb\u00ebdambo ictsiash.\nDada uate shubun puduedshun m\u00ebquiacquidon: Matses utsi-utsiquets\u00ebcquiec iquec.\nAbitedimbo b\u00ebdambo iquec. Utsibo abitedi b\u00ebdamboen isnuna. Chieshnanenquio yec\ncuesun secananenquio icnuna. Adec b\u00ebdamboec tabadnuna - quequin m\u00ebquiadquido\nb\u00ebdamboen chiac b\u00ebdambo ictsiash.\nAm\u00ebb\u00ebtan anin: N\u00ebid dada uate shubunoshon ~\u00ebquiacquid\u00ebn \u00ebmbi tantiaidbidi\nchioshe. Ambo con bacu\u00ebbo yuednu, quesho: Ai mimbi chiac padota, cac b\u00ebdambo\nictsiash - quequin chuipan\u00ebdash nidaid abitedino\u00ebsh cho-choquidon.\nChiaid 27.\nCon matses cu\u00ebd\u00ebnacno istanu, quesho: Ai, mimbi chiac padota, cac b\u00ebdambo\nictsiash. Utsibi: Con matses mam\u00ebnacno istanu, quesho: Ch\u00ebn. Cuidchitono, cac\nicsambo ictsiash. Utsibi: Con matses\u00ebn nacnenaid istanu, quesho: Ai, adotanta, cac\nb\u00ebdambo ictsiash. Utsibi: Con matses\u00ebn nacnenaid bednu, quesho: Ch\u00ebn,\nmibipadquid bedmetiapimbo iquebique, cac icsambo ictsiash.\nDada uaquido nacnenquidob\u00ebta b\u00ebdamboen isac b\u00ebdambo ictsiash. Utsibombi ambi\ntantiaid dada uaquid. Utsibombi ambi tantiaid nacnenquid. Adoquidon: Embi\nnacnenaid bednuen \u00ebbi piucquid mene, quesho bedquin piucquid meniac b\u00ebdambo\nictsiash. Padnuen utsin dada uaidi caic muaquido: Embimbo dada uaid nec, quesho\nchuiquid\u00ebn cuidac b\u00ebdambo ictsiash. Muaquid utsibi: Embibo nacnenaid nec, quesho\nadembidi chuiquid\u00ebn cuidac b\u00ebdambo ictsiash - quequin chuipan\u00ebdash nidaid\nabitedino\u00ebsh cho-choquidon.\nChiaid 28.\nNidaid abichobi icquid\u00ebn tabadquido chieshnanenquio yec b\u00ebdamboec tabadac\nb\u00ebdambo ictsiash. Matses aton matses utsibob\u00ebdi chieshnanac icsambo ictsiash. -\nquequin chuipan\u00ebdash nidaid abitedino\u00ebsh cho-choquidon.\nChiaid 29.\nNidaid utsin-utsinquets\u00ebcquiecquid\u00ebn chuiquid dapabon: Min shubu yacno\nb\u00ebdamboec tabadtiadquio yec b\u00ebdamboec nashunanta, cac b\u00ebdambo ictsiash.",
            "Image": "0ae119d8e2f4e3c4ff64b6b89cdfb558"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Chuiquid dapabon aton matses b\u00ebdamboec tabadte bonquin chiaid aton matses\u00ebn nac\nb\u00ebdambo ictsiash. Chuiquid dapabon aton matses m\u00ebyante bonquin chiaid aton\nmatses\u00ebn niacacsho cuidac icsambo ictsiash.\nEmbi chuiboed isun: B\u00ebdamboec tabadnuna, cac b\u00ebdambo ictsiash. Padnuen \u00ebmbi\nchuiboed ismeshun: Embi naiduidi nanu, sh\u00ebpi, cac icsambo ictsiash - quequin\nchuipan\u00ebdash nidaid abitedino\u00ebsh cho-choquidon.\nChiaid 30.\nN\u00ebid dada uaid isash, Icsa uanquionona, cac icsambo ictsiash. Padnuen n\u00ebid dada\nuaid isun, Nidaid abichobi icquid\u00ebn tabadquidob\u00ebdi b\u00ebdamboec isnanec b\u00ebdamboec\ntabadnuna, cac b\u00ebdambo ictsiash - quequin chuipan\u00ebdash nidaid abitedino\u00ebsh cho-\nchoquidon.",
            "Image": "7d2f0093f77303ab1299112b78b74c75"
        }
    }
}

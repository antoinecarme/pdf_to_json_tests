{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471010,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Эъломияи Умимии Ҳуқуқи Башар\nПешгуфтор\nБо дарназардошти ин, ки этирофи қадру қимат ба ҳамаи аҳли башар\nхос буда, ҳуқуқи баробар ва дахлнопазири онҳо асоси озодӣ, адолат\nва сулҳи умум аст;\nбо дарназардошти ин, ки таҳкиру беэътиноӣ ба ҳуқуқи башар боиси\nсурат гирифтани аъмоли ваҳшиёнае гардидааст, ки виҷдони\nбашариятро сахт озурда мегардонад ва эҷоди чунин дунёе, ки дар\nон одамон дар сухан ва ақида озод ва аз тарсу эҳтиёҷ фориғ бошанд,\nҳамчун волотарин орзуи одамон эълон гардидааст;\nбо дарназардошти ин, ки ҳуқуқи башар бояд бо хукми қонун ҳимоят\nкарда шавад, то башар ҳамчун охирин илоҷ ба қиёми зидди зулму\nистибдод маҷбуп нагардад;\nбо дарназардошти ин, ки халқҳои Милали Муттаҳид имони худро ба\nҳуқуқи асосии башар, шараф ва қимати шахсияти инсонию баробари\nҳуқуқи марду зан дар Оинномаи эълон кардаанд ва қарор додаанд,\nки ба пешрафти иҷтимоӣ мусоидат карда ва дар муҳити озодтар\nвазъи зиндагии беҳтаре ба вуҷуд оваранд;\nбо дарназардошти ин, ки давлатҳои аъзо ӯхдадор шудаанд ба\nэҳтироми риояи воқеии ҳуқуқи башар ва озодиҳои асосӣ бо Созмони\nМилали Муттаҳид ҳамкорӣ намоянд;\nбо дарназардошти ин, ки ҳусни тафоҳуми умумӣ дар мавриди ин\nҳуқуқу оходиҳо дар иҷрои пурраи ин ӯҳдадорӣ аҳамияти бузург дорад,\nАссамблеяи Генералӣ\nдавлатҳо эълон медорад, то ҳар фард ва ҳар мақоми давлатӣ онро\nдоиман дар мадди назар дошта бошад ва ҷидду ҷахд намояд, ки\nтавассути омӯзишу таълим ва бо тадбирхои пешрафтаи миллию\nбайналмилалӣ эътирофу иҷрои умумию самарбахши онҳоро чи дар\nмиёни халқҳои давлатҳои Созмон ва чи дар миёни халқҳои қаламрави\nтаҳти тобеияти ҳуқуқии онҳо қарордошта ба эҳтироми ин ҳуқуқу\nозодиҳо ва таъмини онҳо мусоидат намояд.\nМоддаи 1.\nТамоми одамон озод ва аз лиҳози шарафу ҳуқуқ ба ҳам баробар ба\nдунё меоянд. Онҳо соҳиби ақлу виҷдонанд ва бояд бо якдигар\nмуносибати бародарона дошта бошанд.\nМоддаи 2.\nҲар як инсон бояд бидуни тафовуте, махсусан аз лиҳози нажод,\nранги пӯст, ҷинсият, забон, дин ақидаи сиёсӣ ё ақидаи дигар, асли\nмиллӣ ё иҷтимоӣ, вазъи молӣ, хонаводагӣ ё вазъи дигар тамоми ҳуқуқ\nва тамоми озодиҳоро, ки дар ҳамин ъломия зикр шудаанд, дошта\nбошад.\nҒайр аз ин дар заминаи мақоми сиёсӣ, ҳуқуқӣ ё байналмилалии кишвар\nё қаламраве, ки фард ба он таалуқ дорад, сарфи назар аз он, ки оё\nин қаламрав мустақил аст, таҳти васоят қарор дорад, худидора\nнамебошад ё истиқлолияти он бо ягон тарх маҳдуд гардонида\nшудааст, набояд тафовуте гузошта шавад.\nМоддаи 3.\nҲар як инсон ба ҳаёт, озодӣ ва дахлнопазирии шахсӣ ҳақ дорад.\nМоддаи 4.\nҲеҷ кас набояд дар ғуломӣ ё ҳолати маҷбурӣ нигоҳ дошта шавад; ғуломӣ\nва ғуломфурӯшӣ дар ҳамаи навъҳои онҳо маън аст.\nМоддаи 5.\nҲеҷ кас набояд таҳти азият ё муомила ва ҷазои сахт, ғайриинсонӣ ё\nтаҳқиркунандаи шарафи ӯ қарор дода шавад.\nМоддаи 6.\nҲар як инсон, дар ҳар куҷое, ки қарор дошта бошад, ба эътирофи ӯ\nҳамчун субъекти ҳуқуқӣ ҳақ дорад.",
            "Image": "6260b4df46cfe9e210d3a1a3d102259a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Моддаи 7.\nҲамаи одамон дар назди қонун баробаранд ва бидуни ҳеҷ як тафовут\nба ҳимояи баробари ҳуқуқӣ ҳақ доранд. Ҳамаи одамон дар муқобили ҳар\nгуна табъиде, ки хилофи ҳамин Эъломия мебошад ва таҳдиди табъид\nаз ҷонибе, қи набошад, ба ҳимояи баробар ҳақ доранд.\nМоддаи 8.\nҲар як инсон дар сурати поймол гардидани ҳуқуқҳои асосии ӯ, ки бо\nКонститутсия ё қонун пешбинӣ шудаанд, барои барқарорсозии\nпурраи онҳо аз тарафи судҳои босалоҳияти миллӣ ҳақ дорад.\nМоддаи 9.\nҲеҷ касро худсарона дастгир, ҳабс ё бадарға кардан мумкин нест.\nМоддаи 10.\nҲар як инсон барои муайян намудани ҳуқуқу ӯхдадориҳояш ва\nмуқаррар кардани асоснокии айбномаи ҷинояте, ки ба дӯши ӯ\nгузошта шудааст, ба таври баробарии комил ҳуқуқ дорад, ки\nпарванди ӯро суди мустақилу бетараф ошкоро ва бо риояи\nталаботи адолат баррасӣ намояд.\nМоддаи 11.\nҲар як инсоне, ки дар содир кардани ҷиноят гунаҳгор дониста\nмешавад, ҳақ, дорад то замоне бегуноҳ дониста шавад, ки гуноҳаш\nдар мурофиаи ошкорои судие, ки дар он барои химояи ӯ томами\nимкониятҳо фароҳам оварда мешаванд, бо тартиби қонунӣ исбот\nнагардидааст.\nҲеч касро барои содир кардани кирдоре ё беамалие, ки дар вақти\nсодир шудани онҳо мувофиқи қонунҳои миллӣ ё ҳуқуқи байналмилалӣ\nҷиноят ҳисоб намегардид, маҳкум кардан мумкин мест. Ҳамчунин\nнисбат ба ҷазое, ки метавонист дар вақти содир шудани ҷиноят\nдода шавад, ҷазои сахттар додан мумкин нест.\nМоддаи 12.\nБа ҳаёти шахсӣ ва оилавии ҳеҷ як фард дахолати худсарона намудан\nва ба дахлнопазирии манзил, сирри мукотибот, шараф ва обрӯи ӯ\nхудсарона сӯиқасд кардан мумкин нест. Ҳар як инсон ҳуқуқ дорад, ки\nдар мавриди чунин мудохила ё сӯиқасд аз ҳимояи қонун истифода\nнамояд.\nМоддаи 13.\nҲар як инсон ҳақ дорад, ки дар ҳудуди ҳар як давлат озодона\nрафтуомад кунад ва ба худ маҳалли зист интихоб кунад.\nҲар як инсон ҳақ дорад, ки ҳар кишвар, аз ҷумла кишвари худро тарк\nкунад ва ба кишвари худ бозгардад.\nМоддаи 14.\nҲар як инсон ҳақ дорад, ки аз таъқибот дар дигар кишварҳо паноҳгоҳ\nҷӯяд ва аз ин паноҳгоҳ истифода намояд.\nДар мавриде, ки таъқибот воқеан дар асоси ҷинояти ғайрисиёсӣ ё\nкирдори мухолифи мақсаду усулҳои Созмони Милали Муттаҳид\nбошад, аз ин ҳақ истифода намудан мумкин нест.\nМоддаи 15.\nҲар як инсон ба шаҳрвандӣ ҳақ дорад.\nҲеҷ касро худсарона аз шаҳрвандӣ ё аз ҳаққи тағйири шаҳрвандӣ\nмаҳрум кардан мумкин нест.\nМоддаи 16.\nМардон ва заноне, ки ба синни балоғат расидаанд, ҳақ доранд\nбидуни ягон маҳдудияти нажодӣ, миллӣ ё динӣ издивоҷ кунанд ва\nоила бунед намоянд. Онҳо дар мавриди ақди никоҳ, дар давраи дар\nникоҳи якдигар будан ва ҳангоми бекор кардани он\nбаробарҳуқуқанд.\nАқди никоҳ метавонад танҳо дар сурати ризоияти озодона ва\nпурраи ҳарду тарафи ба ақди никоҳ дароянда баста шавад.",
            "Image": "478e9dc61977db13ac0c5cf762c6685d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Оила рукни табиӣ ва асосии ҷамъият буда, ба ҳимояи ҷамъият ва\nдавлат ҳақ дорад.\nМоддаи 17.\nҲар як инсон ҳақ дорад амволро чи шахсан ва чи якҷоя бо дигарон\nихтиёрдорӣ намояд.\nҲеҷ кас набояд аз амволи худ худсарона маҳру м карда шавад.\nМоддаи 18.\nҲар як инсон ба озодии фикр, виҷдон ва дин ҳуқуқ дорад; ин ҳуқуқ аз\nтағйири озодонаи дин ва эътиқод, пайравии озодонаи дин ё\nэътиқоди худ чи бо тартиби инфиродӣ ва чи якҷоя бо дигарон, ба\nтаври оммавӣ ё хусусӣ, дар таълим гирифтан, ибодат намудан ва\nрасму оинҳои динӣ ва маросимиро иҷро кардан иборат аст.\nМоддаи 19.\nҲар як инсон ба озодии ақида ва баёни озодонаи он ҳақ дорад; ин\nҳуқуқ; бемамониат нигоҳ доштани ақидаи худ, озодона, бо ҳар восита\nва сарфи назар аз сарҳадоти давлатӣ, ҷустуҷӯ, дастрасу интишор\nнамудани маълумоту ғояҳоро дар бар мегирад.\nМоддаи 20.\nҲар як инсон ҳаққи озодии ҷамъомадҳои осоишта ва иттиҳодияҳоро\nдорад.\nҲ,еҷ як инсон наметавонад ба ягон иттиҳодия маҷбуран ҷалб карда\nшавад.\nМоддаи 21.\nҲар як инсон ҳақ дорад, бевосита ё ба воситаи намояндагоне, ки\nозодона интихоб шуданд, дар идораи корҳои кишвари худ ширкат\nнамояд.\nҲар як инсон дар кишвари худ ба хизмати давлатӣ ҳуқуқи баробар\nдорад.\nИродаи халқ бояд асоси ҳокимияти ҳукумат бошад; ин ирода бояд ба\nвоситаи интиҳоботи давра ба давра ва бидуни сохтакорӣ, ки дар\nсурати мавҷудияти ҳаққи интихоботи умумӣ ва баробар бо роҳи\nовоздиҳии пинҳонӣ ё тавассути шаклҳои дигари баробар, ки\nовоздиҳии озодонаро таъмин менамоянд, ба амал бароварда\nмешавад.\nМоддаи 22.\nҲар як инсон ҳамчун узви ҷамъият ба таьминоти иҷтимоӣ ва татбиқи\nҳуқуқ барои нигаҳдории шараф ва инкишофи озодонаи шахсияти ӯ дар\nсоҳаи иқтисодӣ, иҷтимоӣ ва фарҳангӣ ба воситаи саъю кӯшиши миллию\nҳамкории байналмилалӣ мутобиқи сохтор ва имкониятҳои ҳар як\nдавлат ҳақ дорад.\nМоддаи 23.\nҲар як инсон дорои ҳаққи меҳнат, интихоби озодонаи кор ва шароити\nодилонаю мусоиди меҳнат ва ҳаққи ҳимоя аз бекорист.\nҲар як инсон бидуни ягон табъид барои кори баробар ба музди\nбаробар ҳақ дорад.\nҲар як коргар ба музди одилонаю қаноатбахш, ки зиндагии\nсазовори ҳар як инсон ва аҳли оилаи ӯро таъмин кунад, дар сурати\nзарурат бо дигар воситаҳои таьминоти иҷтимоӣ пурра гардонида\nшавад, ҳақ дорад.\nҲар як инсон ҳақ дорад, ки иттифоқҳои касаба созмон диҳад ва барои\nҳимояи манфиатҳои худ ба иттифоқҳои касаба дохил шавад.\nМоддаи 24.\nҲар як инсон ба истироҳату фароғат, аз ҷумла маҳдудияти оқилонаи\nрӯзи кор ва рухсатии пулакии даврӣ ҳақ, дорад.\nМоддаи 25.\nҲар як инсон ба чунин сатҳи зиндагӣ, аз ҷумла хӯрок, пӯшок, манзил,",
            "Image": "6c20c914f32f76f0a8c8f9c0eaf6ec52"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "нигоҳубини тиббӣ ва таъминоти зарурии иҷтимоие, ки барои\nсиҳатию некӯаҳволии худи ӯ ва оилааш зарур аст, ба таъминот дар\nҳолатҳои бекорӣ, беморӣ, маъюбӣ, бесаробон мондан, пиронсолӣ ё\nдигар ҳолатҳои маҳрумият аз воситаҳои зиндагӣ, ки бо сабабҳои\nновобаста аз ӯ ба вуҷуд меоянд, ҳақ дорад.\nМодарону кӯдакон ба васоят ва кӯмаки махсус ҳақ доранд. Ҳамаи\nкӯдаконе, ки дар ақди никоҳ ва берун аз он таваллуд шудаанд, бояд\nаз ҳимояи иҷтимоии баробар истифода намоянд.\nМоддаи 26.\nҲар як инсон ҳуқуқи таҳсил дорад. Ақаллан таҳсили ибтидоӣ ва миёна\nбояд бепул бошад. Таҳсили ибтидоӣ бояд ҳатмӣ бошад. Таълими\nтехникӣ ва касбӣ бояд дастраси ҳамагон бошад. Таҳсили олӣ бояд\nмувофиқи қобилияти ҳар кас ба ҳама як хел дастрас бошад.\nМақсади таълим бояд рушди ҳамаҷонибаи шахсияти инсон, афзоиши\nэҳтиром ба ҳуқуқу озодиҳои инсон бошад. Таълим бояд ба ҳусни\nтафоҳум, бурдборию дӯстии миёни тамоми миллатҳо, гурӯҳҳои нажодӣ\nва мазҳабӣ ва ҳамчунин ба вусъати фаъолияти Созмони Милали\nМуттаҳид дар роҳи ҳифзи сулҳ мусоидат намояд.\nВолидайн дар бобати интихоби навъи таълим барои фарзандони\nхурдсол ҳаққи аввалият доранд.\nМоддаи 27.\nҲар як инсон ҳақ дорад, ки дар ҳаёти фарҳангии ҷомеа озодона\nширкат варзад, аз ҳунар баҳра барад, дар пешрафти илм саҳм гирад\nва аз дастовардҳои он истифода намояд.\nҲар як инсон ба ҳифзи манфиатҳои моддию маънавии худ, ки самараи\nкорҳои илмӣ, адабӣ ё ҳунарии ӯ мебошанд, ҳақ дорад.\nМоддаи 28.\nҲар як инсон ба тартиботи иҷтимоию байналмилалӣ, ки дар он ҳуқуқу\nозодиҳои дар ҳамин Эъломия зикршуда комилан амалӣ шуда\nметавонанд, ҳақ дорад.\nМоддаи 29.\nҲар як инсон дар назди ҷомеае, ки рушди озод ва камолоти\nшахсияти ӯ фақат дар он имконпазир аст, ӯхдадор мебошад.\nҲар як инсон дар бобати татбиқи ҳуқуқу озодиҳои худ бояд танҳо ба\nдараҷае маҳдуд карда шавад, ки аз тарафи қонун фақат бо мақсади\nтаъмини эътирофу эҳтироми ҳуқуқу озодихои дигарон ва қонеъ\nгардонидани талаботи одилонаи ахлоқӣ, тартиботи ҷамъиятӣ ва\nосудаҳолии умумӣ дар шароити ҷомеаи демократӣ муқаррар карда\nшудааст.\nТатбиқи ин ҳуқуқу озодиҳо ба хеҷ ваҷҳ набояд хилофи мақсаду усулҳои\nСозмони Милали Муттаҳид бошад.\nМоддаи 30.\nҲеҷ як аз муқаррароти ҳамин Эъломия набояд барои ба давлате,\nгурӯҳе ё фарде додани ҳуқуқе тафсир шавад, ки ба ягон фаъолият ё\nкирдоре, ки мақсад аз он бекор кардани ҳуқуқу озодиҳои дар ҳамин\nЭъломия баён шуда бошад, асос гардад.",
            "Image": "1ba91b2dcc857baebe2134455ce012d1"
        }
    }
}

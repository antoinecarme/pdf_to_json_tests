{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471027,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Эъломияи Умимии Ҳуқуқи Башар\nПешгуфтор\nБо дарназардошти ин, ки этирофи қадру қимат ба\nҳамаи аҳли башар хос буда, ҳуқуқи баробар ва\nдахлнопазири онҳо асоси озодӣ, адолат ва сулҳи\nумум аст;\nбо дарназардошти ин, ки таҳкиру беэътиноӣ ба\nҳуқуқи башар боиси сурат гирифтани аъмоли\nваҳшиёнае гардидааст, ки виҷдони башариятро\nсахт озурда мегардонад ва эҷоди чунин дунёе, ки\nдар он одамон дар сухан ва ақида озод ва аз тарсу\nэҳтиёҷ фориғ бошанд, ҳамчун волотарин орзуи\nодамон эълон гардидааст;\nбо дарназардошти ин, ки ҳуқуқи башар бояд бо\nхукми қонун ҳимоят карда шавад, то башар ҳамчун\nохирин илоҷ ба қиёми зидди зулму истибдод маҷбуп\nнагардад;\nбо дарназардошти ин, ки халқҳои Милали Муттаҳид\nимони худро ба ҳуқуқи асосии башар, шараф ва\nқимати шахсияти инсонию баробари ҳуқуқи марду\nзан дар Оинномаи эълон кардаанд ва қарор\nдодаанд, ки ба пешрафти иҷтимоӣ мусоидат карда\nва дар муҳити озодтар вазъи зиндагии беҳтаре ба\nвуҷуд оваранд;\nбо дарназардошти ин, ки давлатҳои аъзо ӯхдадор\nшудаанд ба эҳтироми риояи воқеии ҳуқуқи башар ва\nозодиҳои асосӣ бо Созмони Милали Муттаҳид ҳамкорӣ\nнамоянд;\nбо дарназардошти ин, ки ҳусни тафоҳуми умумӣ дар\nмавриди ин ҳуқуқу оходиҳо дар иҷрои пурраи ин\nӯҳдадорӣ аҳамияти бузург дорад,\nАссамблеяи Генералӣ\nдавлатҳо эълон медорад, то ҳар фард ва ҳар мақоми\nдавлатӣ онро доиман дар мадди назар дошта бошад\nва ҷидду ҷахд намояд, ки тавассути омӯзишу таълим\nва бо тадбирхои пешрафтаи миллию байналмилалӣ\nэътирофу иҷрои умумию самарбахши онҳоро чи дар\nмиёни халқҳои давлатҳои Созмон ва чи дар миёни\nхалқҳои қаламрави таҳти тобеияти ҳуқуқии онҳо\nқарордошта ба эҳтироми ин ҳуқуқу озодиҳо ва\nтаъмини онҳо мусоидат намояд.\nМоддаи 1.\nТамоми одамон озод ва аз лиҳози шарафу ҳуқуқ ба\nҳам баробар ба дунё меоянд. Онҳо соҳиби ақлу",
            "Image": "01a3d4ddba1226ce37d65cf504a54c8b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "виҷдонанд ва бояд бо якдигар муносибати\nбародарона дошта бошанд.\nМоддаи 2.\nҲар як инсон бояд бидуни тафовуте, махсусан аз\nлиҳози нажод, ранги пӯст, ҷинсият, забон, дин\nақидаи сиёсӣ ё ақидаи дигар, асли миллӣ ё иҷтимоӣ,\nвазъи молӣ, хонаводагӣ ё вазъи дигар тамоми ҳуқуқ\nва тамоми озодиҳоро, ки дар ҳамин ъломия зикр\nшудаанд, дошта бошад.\nҒайр аз ин дар заминаи мақоми сиёсӣ, ҳуқуқӣ ё\nбайналмилалии кишвар ё қаламраве, ки фард ба он\nтаалуқ дорад, сарфи назар аз он, ки оё ин қаламрав\nмустақил аст, таҳти васоят қарор дорад, худидора\nнамебошад ё истиқлолияти он бо ягон тарх маҳдуд\nгардонида шудааст, набояд тафовуте гузошта\nшавад.\nМоддаи 3.\nҲар як инсон ба ҳаёт, озодӣ ва дахлнопазирии\nшахсӣ ҳақ дорад.\nМоддаи 4.\nҲеҷ кас набояд дар ғуломӣ ё ҳолати маҷбурӣ нигоҳ\nдошта шавад; ғуломӣ ва ғуломфурӯшӣ дар ҳамаи\nнавъҳои онҳо маън аст.\nМоддаи 5.\nҲеҷ кас набояд таҳти азият ё муомила ва ҷазои\nсахт, ғайриинсонӣ ё таҳқиркунандаи шарафи ӯ қарор\nдода шавад.\nМоддаи 6.\nҲар як инсон, дар ҳар куҷое, ки қарор дошта бошад,\nба эътирофи ӯ ҳамчун субъекти ҳуқуқӣ ҳақ дорад.\nМоддаи 7.\nҲамаи одамон дар назди қонун баробаранд ва\nбидуни ҳеҷ як тафовут ба ҳимояи баробари ҳуқуқӣ ҳақ\nдоранд. Ҳамаи одамон дар муқобили ҳар гуна\nтабъиде, ки хилофи ҳамин Эъломия мебошад ва\nтаҳдиди табъид аз ҷонибе, қи набошад, ба ҳимояи\nбаробар ҳақ доранд.\nМоддаи 8.\nҲар як инсон дар сурати поймол гардидани ҳуқуқҳои\nасосии ӯ, ки бо Конститутсия ё қонун пешбинӣ\nшудаанд, барои барқарорсозии пурраи онҳо аз",
            "Image": "0d08675586eb3326a19aa3573ca07714"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "тарафи судҳои босалоҳияти миллӣ ҳақ дорад.\nМоддаи 9.\nҲеҷ касро худсарона дастгир, ҳабс ё бадарға\nкардан мумкин нест.\nМоддаи 10.\nҲар як инсон барои муайян намудани ҳуқуқу\nӯхдадориҳояш ва муқаррар кардани асоснокии\nайбномаи ҷинояте, ки ба дӯши ӯ гузошта шудааст, ба\nтаври баробарии комил ҳуқуқ дорад, ки парванди\nӯро суди мустақилу бетараф ошкоро ва бо риояи\nталаботи адолат баррасӣ намояд.\nМоддаи 11.\nҲар як инсоне, ки дар содир кардани ҷиноят\nгунаҳгор дониста мешавад, ҳақ, дорад то замоне\nбегуноҳ дониста шавад, ки гуноҳаш дар мурофиаи\nошкорои судие, ки дар он барои химояи ӯ томами\nимкониятҳо фароҳам оварда мешаванд, бо тартиби\nқонунӣ исбот нагардидааст.\nҲеч касро барои содир кардани кирдоре ё\nбеамалие, ки дар вақти содир шудани онҳо мувофиқи\nқонунҳои миллӣ ё ҳуқуқи байналмилалӣ ҷиноят ҳисоб\nнамегардид, маҳкум кардан мумкин мест. Ҳамчунин\nнисбат ба ҷазое, ки метавонист дар вақти содир\nшудани ҷиноят дода шавад, ҷазои сахттар додан\nмумкин нест.\nМоддаи 12.\nБа ҳаёти шахсӣ ва оилавии ҳеҷ як фард дахолати\nхудсарона намудан ва ба дахлнопазирии манзил,\nсирри мукотибот, шараф ва обрӯи ӯ худсарона\nсӯиқасд кардан мумкин нест. Ҳар як инсон ҳуқуқ\nдорад, ки дар мавриди чунин мудохила ё сӯиқасд аз\nҳимояи қонун истифода намояд.\nМоддаи 13.\nҲар як инсон ҳақ дорад, ки дар ҳудуди ҳар як давлат\nозодона рафтуомад кунад ва ба худ маҳалли зист\nинтихоб кунад.\nҲар як инсон ҳақ дорад, ки ҳар кишвар, аз ҷумла\nкишвари худро тарк кунад ва ба кишвари худ\nбозгардад.\nМоддаи 14.\nҲар як инсон ҳақ дорад, ки аз таъқибот дар дигар\nкишварҳо паноҳгоҳ ҷӯяд ва аз ин паноҳгоҳ истифода",
            "Image": "a4e3d3bf935aa7950389be54ca1f085b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "намояд.\nДар мавриде, ки таъқибот воқеан дар асоси ҷинояти\nғайрисиёсӣ ё кирдори мухолифи мақсаду усулҳои\nСозмони Милали Муттаҳид бошад, аз ин ҳақ истифода\nнамудан мумкин нест.\nМоддаи 15.\nҲар як инсон ба шаҳрвандӣ ҳақ дорад.\nҲеҷ касро худсарона аз шаҳрвандӣ ё аз ҳаққи тағйири\nшаҳрвандӣ маҳрум кардан мумкин нест.\nМоддаи 16.\nМардон ва заноне, ки ба синни балоғат расидаанд,\nҳақ доранд бидуни ягон маҳдудияти нажодӣ, миллӣ ё\nдинӣ издивоҷ кунанд ва оила бунед намоянд. Онҳо\nдар мавриди ақди никоҳ, дар давраи дар никоҳи\nякдигар будан ва ҳангоми бекор кардани он\nбаробарҳуқуқанд.\nАқди никоҳ метавонад танҳо дар сурати ризоияти\nозодона ва пурраи ҳарду тарафи ба ақди никоҳ\nдароянда баста шавад.\nОила рукни табиӣ ва асосии ҷамъият буда, ба\nҳимояи ҷамъият ва давлат ҳақ дорад.\nМоддаи 17.\nҲар як инсон ҳақ дорад амволро чи шахсан ва чи\nякҷоя бо дигарон ихтиёрдорӣ намояд.\nҲеҷ кас набояд аз амволи худ худсарона маҳру м\nкарда шавад.\nМоддаи 18.\nҲар як инсон ба озодии фикр, виҷдон ва дин ҳуқуқ\nдорад; ин ҳуқуқ аз тағйири озодонаи дин ва эътиқод,\nпайравии озодонаи дин ё эътиқоди худ чи бо\nтартиби инфиродӣ ва чи якҷоя бо дигарон, ба таври\nоммавӣ ё хусусӣ, дар таълим гирифтан, ибодат\nнамудан ва расму оинҳои динӣ ва маросимиро иҷро\nкардан иборат аст.\nМоддаи 19.\nҲар як инсон ба озодии ақида ва баёни озодонаи он\nҳақ дорад; ин ҳуқуқ; бемамониат нигоҳ доштани\nақидаи худ, озодона, бо ҳар восита ва сарфи назар\nаз сарҳадоти давлатӣ, ҷустуҷӯ, дастрасу интишор\nнамудани маълумоту ғояҳоро дар бар мегирад.",
            "Image": "d08993598747ff793a8adac9b4d0cae1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Моддаи 20.\nҲар як инсон ҳаққи озодии ҷамъомадҳои осоишта ва\nиттиҳодияҳоро дорад.\nҲ,еҷ як инсон наметавонад ба ягон иттиҳодия\nмаҷбуран ҷалб карда шавад.\nМоддаи 21.\nҲар як инсон ҳақ дорад, бевосита ё ба воситаи\nнамояндагоне, ки озодона интихоб шуданд, дар\nидораи корҳои кишвари худ ширкат намояд.\nҲар як инсон дар кишвари худ ба хизмати давлатӣ\nҳуқуқи баробар дорад.\nИродаи халқ бояд асоси ҳокимияти ҳукумат бошад;\nин ирода бояд ба воситаи интиҳоботи давра ба\nдавра ва бидуни сохтакорӣ, ки дар сурати\nмавҷудияти ҳаққи интихоботи умумӣ ва баробар бо\nроҳи овоздиҳии пинҳонӣ ё тавассути шаклҳои дигари\nбаробар, ки овоздиҳии озодонаро таъмин\nменамоянд, ба амал бароварда мешавад.\nМоддаи 22.\nҲар як инсон ҳамчун узви ҷамъият ба таьминоти\nиҷтимоӣ ва татбиқи ҳуқуқ барои нигаҳдории шараф ва\nинкишофи озодонаи шахсияти ӯ дар соҳаи иқтисодӣ,\nиҷтимоӣ ва фарҳангӣ ба воситаи саъю кӯшиши миллию\nҳамкории байналмилалӣ мутобиқи сохтор ва\nимкониятҳои ҳар як давлат ҳақ дорад.\nМоддаи 23.\nҲар як инсон дорои ҳаққи меҳнат, интихоби озодонаи\nкор ва шароити одилонаю мусоиди меҳнат ва ҳаққи\nҳимоя аз бекорист.\nҲар як инсон бидуни ягон табъид барои кори\nбаробар ба музди баробар ҳақ дорад.\nҲар як коргар ба музди одилонаю қаноатбахш, ки\nзиндагии сазовори ҳар як инсон ва аҳли оилаи ӯро\nтаъмин кунад, дар сурати зарурат бо дигар\nвоситаҳои таьминоти иҷтимоӣ пурра гардонида\nшавад, ҳақ дорад.\nҲар як инсон ҳақ дорад, ки иттифоқҳои касаба\nсозмон диҳад ва барои ҳимояи манфиатҳои худ ба\nиттифоқҳои касаба дохил шавад.\nМоддаи 24.\nҲар як инсон ба истироҳату фароғат, аз ҷумла",
            "Image": "74454f048992c96843eeab6d253cc0b7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "маҳдудияти оқилонаи рӯзи кор ва рухсатии пулакии\nдаврӣ ҳақ, дорад.\nМоддаи 25.\nҲар як инсон ба чунин сатҳи зиндагӣ, аз ҷумла\nхӯрок, пӯшок, манзил, нигоҳубини тиббӣ ва\nтаъминоти зарурии иҷтимоие, ки барои сиҳатию\nнекӯаҳволии худи ӯ ва оилааш зарур аст, ба\nтаъминот дар ҳолатҳои бекорӣ, беморӣ, маъюбӣ,\nбесаробон мондан, пиронсолӣ ё дигар ҳолатҳои\nмаҳрумият аз воситаҳои зиндагӣ, ки бо сабабҳои\nновобаста аз ӯ ба вуҷуд меоянд, ҳақ дорад.\nМодарону кӯдакон ба васоят ва кӯмаки махсус ҳақ\nдоранд. Ҳамаи кӯдаконе, ки дар ақди никоҳ ва берун\nаз он таваллуд шудаанд, бояд аз ҳимояи иҷтимоии\nбаробар истифода намоянд.\nМоддаи 26.\nҲар як инсон ҳуқуқи таҳсил дорад. Ақаллан таҳсили\nибтидоӣ ва миёна бояд бепул бошад. Таҳсили\nибтидоӣ бояд ҳатмӣ бошад. Таълими техникӣ ва касбӣ\nбояд дастраси ҳамагон бошад. Таҳсили олӣ бояд\nмувофиқи қобилияти ҳар кас ба ҳама як хел дастрас\nбошад.\nМақсади таълим бояд рушди ҳамаҷонибаи шахсияти\nинсон, афзоиши эҳтиром ба ҳуқуқу озодиҳои инсон\nбошад. Таълим бояд ба ҳусни тафоҳум, бурдборию\nдӯстии миёни тамоми миллатҳо, гурӯҳҳои нажодӣ ва\nмазҳабӣ ва ҳамчунин ба вусъати фаъолияти Созмони\nМилали Муттаҳид дар роҳи ҳифзи сулҳ мусоидат\nнамояд.\nВолидайн дар бобати интихоби навъи таълим\nбарои фарзандони хурдсол ҳаққи аввалият доранд.\nМоддаи 27.\nҲар як инсон ҳақ дорад, ки дар ҳаёти фарҳангии\nҷомеа озодона ширкат варзад, аз ҳунар баҳра\nбарад, дар пешрафти илм саҳм гирад ва аз\nдастовардҳои он истифода намояд.\nҲар як инсон ба ҳифзи манфиатҳои моддию маънавии\nхуд, ки самараи корҳои илмӣ, адабӣ ё ҳунарии ӯ\nмебошанд, ҳақ дорад.\nМоддаи 28.\nҲар як инсон ба тартиботи иҷтимоию байналмилалӣ,\nки дар он ҳуқуқу озодиҳои дар ҳамин Эъломия\nзикршуда комилан амалӣ шуда метавонанд, ҳақ\nдорад.",
            "Image": "2a0298e2537b1bf5747f951c8a9e8b97"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Моддаи 29.\nҲар як инсон дар назди ҷомеае, ки рушди озод ва\nкамолоти шахсияти ӯ фақат дар он имконпазир аст,\nӯхдадор мебошад.\nҲар як инсон дар бобати татбиқи ҳуқуқу озодиҳои\nхуд бояд танҳо ба дараҷае маҳдуд карда шавад, ки\nаз тарафи қонун фақат бо мақсади таъмини\nэътирофу эҳтироми ҳуқуқу озодихои дигарон ва\nқонеъ гардонидани талаботи одилонаи ахлоқӣ,\nтартиботи ҷамъиятӣ ва осудаҳолии умумӣ дар\nшароити ҷомеаи демократӣ муқаррар карда шудааст.\nТатбиқи ин ҳуқуқу озодиҳо ба хеҷ ваҷҳ набояд хилофи\nмақсаду усулҳои Созмони Милали Муттаҳид бошад.\nМоддаи 30.\nҲеҷ як аз муқаррароти ҳамин Эъломия набояд барои\nба давлате, гурӯҳе ё фарде додани ҳуқуқе тафсир\nшавад, ки ба ягон фаъолият ё кирдоре, ки мақсад\nаз он бекор кардани ҳуқуқу озодиҳои дар ҳамин\nЭъломия баён шуда бошад, асос гардад.",
            "Image": "0887bda4e709462c3246079cb4d2c5d3"
        }
    }
}

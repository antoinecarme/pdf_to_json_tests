{
    "MetaData": {
        "Author": null,
        "Creation_Date": 1581470868,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "50dc9e012395ec16437dbdff3859756f",
            "Index": 0,
            "Label": "1",
            "Size": [
                595.0,
                842.0
            ],
            "Text": "Эъломияи Умимии Ҳуқуқи Башар\nПешгуфтор\nБо дарназардошти ин, ки этирофи қадру қимат ба ҳамаи аҳли башар хос буда,\nҳуқуқи баробар ва дахлнопазири онҳо асоси озодӣ, адолат ва сулҳи умум аст;\nбо дарназардошти ин, ки таҳкиру беэътиноӣ ба ҳуқуқи башар боиси сурат\nгирифтани аъмоли ваҳшиёнае гардидааст, ки виҷдони башариятро сахт озурда\nмегардонад ва эҷоди чунин дунёе, ки дар он одамон дар сухан ва ақида озод ва аз\nтарсу эҳтиёҷ фориғ бошанд, ҳамчун волотарин орзуи одамон эълон гардидааст;\nбо дарназардошти ин, ки ҳуқуқи башар бояд бо хукми қонун ҳимоят карда шавад,\nто башар ҳамчун охирин илоҷ ба қиёми зидди зулму истибдод маҷбуп нагардад;\nбо дарназардошти ин, ки халқҳои Милали Муттаҳид имони худро ба ҳуқуқи асосии\nбашар, шараф ва қимати шахсияти инсонию баробари ҳуқуқи марду зан дар\nОинномаи эълон кардаанд ва қарор додаанд, ки ба пешрафти иҷтимоӣ мусоидат\nкарда ва дар муҳити озодтар вазъи зиндагии беҳтаре ба вуҷуд оваранд;\nбо дарназардошти ин, ки давлатҳои аъзо ӯхдадор шудаанд ба эҳтироми риояи\nвоқеии ҳуқуқи башар ва озодиҳои асосӣ бо Созмони Милали Муттаҳид ҳамкорӣ\nнамоянд;\nбо дарназардошти ин, ки ҳусни тафоҳуми умумӣ дар мавриди ин ҳуқуқу оходиҳо\nдар иҷрои пурраи ин ӯҳдадорӣ аҳамияти бузург дорад,\nАссамблеяи Генералӣ"
        },
        "1": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "12196ee3a2f009903c055fd33f15f0d2",
            "Index": 1,
            "Label": "2",
            "Size": [
                595.0,
                842.0
            ],
            "Text": "давлатҳо эълон медорад, то ҳар фард ва ҳар мақоми давлатӣ онро доиман дар\nмадди назар дошта бошад ва ҷидду ҷахд намояд, ки тавассути омӯзишу таълим ва\nбо тадбирхои пешрафтаи миллию байналмилалӣ эътирофу иҷрои умумию\nсамарбахши онҳоро чи дар миёни халқҳои давлатҳои Созмон ва чи дар миёни\nхалқҳои қаламрави таҳти тобеияти ҳуқуқии онҳо қарордошта ба эҳтироми ин\nҳуқуқу озодиҳо ва таъмини онҳо мусоидат намояд.\nМоддаи 1.\nТамоми одамон озод ва аз лиҳози шарафу ҳуқуқ ба ҳам баробар ба дунё меоянд.\nОнҳо соҳиби ақлу виҷдонанд ва бояд бо якдигар муносибати бародарона дошта\nбошанд.\nМоддаи 2.\nҲар як инсон бояд бидуни тафовуте, махсусан аз лиҳози нажод, ранги пӯст,\nҷинсият, забон, дин ақидаи сиёсӣ ё ақидаи дигар, асли миллӣ ё иҷтимоӣ, вазъи\nмолӣ, хонаводагӣ ё вазъи дигар тамоми ҳуқуқ ва тамоми озодиҳоро, ки дар ҳамин\nъломия зикр шудаанд, дошта бошад.\nҒайр аз ин дар заминаи мақоми сиёсӣ, ҳуқуқӣ ё байналмилалии кишвар ё\nқаламраве, ки фард ба он таалуқ дорад, сарфи назар аз он, ки оё ин қаламрав\nмустақил аст, таҳти васоят қарор дорад, худидора намебошад ё истиқлолияти он\nбо ягон тарх маҳдуд гардонида шудааст, набояд тафовуте гузошта шавад.\nМоддаи 3.\nҲар як инсон ба ҳаёт, озодӣ ва дахлнопазирии шахсӣ ҳақ дорад."
        },
        "2": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "e0cef46b278320aefbf5a5d0a1d278f2",
            "Index": 2,
            "Label": "3",
            "Size": [
                595.0,
                842.0
            ],
            "Text": "Моддаи 4.\nҲеҷ кас набояд дар ғуломӣ ё ҳолати маҷбурӣ нигоҳ дошта шавад; ғуломӣ ва\nғуломфурӯшӣ дар ҳамаи навъҳои онҳо маън аст.\nМоддаи 5.\nҲеҷ кас набояд таҳти азият ё муомила ва ҷазои сахт, ғайриинсонӣ ё\nтаҳқиркунандаи шарафи ӯ қарор дода шавад.\nМоддаи 6.\nҲар як инсон, дар ҳар куҷое, ки қарор дошта бошад, ба эътирофи ӯ ҳамчун\nсубъекти ҳуқуқӣ ҳақ дорад.\nМоддаи 7.\nҲамаи одамон дар назди қонун баробаранд ва бидуни ҳеҷ як тафовут ба ҳимояи\nбаробари ҳуқуқӣ ҳақ доранд. Ҳамаи одамон дар муқобили ҳар гуна табъиде, ки\nхилофи ҳамин Эъломия мебошад ва таҳдиди табъид аз ҷонибе, қи набошад, ба\nҳимояи баробар ҳақ доранд.\nМоддаи 8.\nҲар як инсон дар сурати поймол гардидани ҳуқуқҳои асосии ӯ, ки бо Конститутсия\nё қонун пешбинӣ шудаанд, барои барқарорсозии пурраи онҳо аз тарафи судҳои\nбосалоҳияти миллӣ ҳақ дорад.\nМоддаи 9.\nҲеҷ касро худсарона дастгир, ҳабс ё бадарға кардан мумкин нест."
        },
        "3": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "dce9404e406ef8a548875329cb687c06",
            "Index": 3,
            "Label": "4",
            "Size": [
                595.0,
                842.0
            ],
            "Text": "Моддаи 10.\nҲар як инсон барои муайян намудани ҳуқуқу ӯхдадориҳояш ва муқаррар кардани\nасоснокии айбномаи ҷинояте, ки ба дӯши ӯ гузошта шудааст, ба таври баробарии\nкомил ҳуқуқ дорад, ки парванди ӯро суди мустақилу бетараф ошкоро ва бо риояи\nталаботи адолат баррасӣ намояд.\nМоддаи 11.\nҲар як инсоне, ки дар содир кардани ҷиноят гунаҳгор дониста мешавад, ҳақ,\nдорад то замоне бегуноҳ дониста шавад, ки гуноҳаш дар мурофиаи ошкорои\nсудие, ки дар он барои химояи ӯ томами имкониятҳо фароҳам оварда мешаванд,\nбо тартиби қонунӣ исбот нагардидааст.\nҲеч касро барои содир кардани кирдоре ё беамалие, ки дар вақти содир шудани\nонҳо мувофиқи қонунҳои миллӣ ё ҳуқуқи байналмилалӣ ҷиноят ҳисоб намегардид,\nмаҳкум кардан мумкин мест. Ҳамчунин нисбат ба ҷазое, ки метавонист дар вақти\nсодир шудани ҷиноят дода шавад, ҷазои сахттар додан мумкин нест.\nМоддаи 12.\nБа ҳаёти шахсӣ ва оилавии ҳеҷ як фард дахолати худсарона намудан ва ба\nдахлнопазирии манзил, сирри мукотибот, шараф ва обрӯи ӯ худсарона сӯиқасд\nкардан мумкин нест. Ҳар як инсон ҳуқуқ дорад, ки дар мавриди чунин мудохила ё\nсӯиқасд аз ҳимояи қонун истифода намояд.\nМоддаи 13.\nҲар як инсон ҳақ дорад, ки дар ҳудуди ҳар як давлат озодона рафтуомад кунад ва"
        },
        "4": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "466d28c0a8d4f3cb9cb1df6c9917c610",
            "Index": 4,
            "Label": "5",
            "Size": [
                595.0,
                842.0
            ],
            "Text": "ба худ маҳалли зист интихоб кунад.\nҲар як инсон ҳақ дорад, ки ҳар кишвар, аз ҷумла кишвари худро тарк кунад ва ба\nкишвари худ бозгардад.\nМоддаи 14.\nҲар як инсон ҳақ дорад, ки аз таъқибот дар дигар кишварҳо паноҳгоҳ ҷӯяд ва аз\nин паноҳгоҳ истифода намояд.\nДар мавриде, ки таъқибот воқеан дар асоси ҷинояти ғайрисиёсӣ ё кирдори\nмухолифи мақсаду усулҳои Созмони Милали Муттаҳид бошад, аз ин ҳақ истифода\nнамудан мумкин нест.\nМоддаи 15.\nҲар як инсон ба шаҳрвандӣ ҳақ дорад.\nҲеҷ касро худсарона аз шаҳрвандӣ ё аз ҳаққи тағйири шаҳрвандӣ маҳрум кардан\nмумкин нест.\nМоддаи 16.\nМардон ва заноне, ки ба синни балоғат расидаанд, ҳақ доранд бидуни ягон\nмаҳдудияти нажодӣ, миллӣ ё динӣ издивоҷ кунанд ва оила бунед намоянд. Онҳо\nдар мавриди ақди никоҳ, дар давраи дар никоҳи якдигар будан ва ҳангоми бекор\nкардани он баробарҳуқуқанд.\nАқди никоҳ метавонад танҳо дар сурати ризоияти озодона ва пурраи ҳарду\nтарафи ба ақди никоҳ дароянда баста шавад."
        },
        "5": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "98819dd8f3fcef0a756b2e7893b733f4",
            "Index": 5,
            "Label": "6",
            "Size": [
                595.0,
                842.0
            ],
            "Text": "Оила рукни табиӣ ва асосии ҷамъият буда, ба ҳимояи ҷамъият ва давлат ҳақ\nдорад.\nМоддаи 17.\nҲар як инсон ҳақ дорад амволро чи шахсан ва чи якҷоя бо дигарон ихтиёрдорӣ\nнамояд.\nҲеҷ кас набояд аз амволи худ худсарона маҳру м карда шавад.\nМоддаи 18.\nҲар як инсон ба озодии фикр, виҷдон ва дин ҳуқуқ дорад; ин ҳуқуқ аз тағйири\nозодонаи дин ва эътиқод, пайравии озодонаи дин ё эътиқоди худ чи бо тартиби\nинфиродӣ ва чи якҷоя бо дигарон, ба таври оммавӣ ё хусусӣ, дар таълим\nгирифтан, ибодат намудан ва расму оинҳои динӣ ва маросимиро иҷро кардан\nиборат аст.\nМоддаи 19.\nҲар як инсон ба озодии ақида ва баёни озодонаи он ҳақ дорад; ин ҳуқуқ;\nбемамониат нигоҳ доштани ақидаи худ, озодона, бо ҳар восита ва сарфи назар аз\nсарҳадоти давлатӣ, ҷустуҷӯ, дастрасу интишор намудани маълумоту ғояҳоро дар\nбар мегирад.\nМоддаи 20.\nҲар як инсон ҳаққи озодии ҷамъомадҳои осоишта ва иттиҳодияҳоро дорад.\nҲ,еҷ як инсон наметавонад ба ягон иттиҳодия маҷбуран ҷалб карда шавад."
        },
        "6": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "59ef255cba22f2b0e9540509d177da4d",
            "Index": 6,
            "Label": "7",
            "Size": [
                595.0,
                842.0
            ],
            "Text": "Моддаи 21.\nҲар як инсон ҳақ дорад, бевосита ё ба воситаи намояндагоне, ки озодона интихоб\nшуданд, дар идораи корҳои кишвари худ ширкат намояд.\nҲар як инсон дар кишвари худ ба хизмати давлатӣ ҳуқуқи баробар дорад.\nИродаи халқ бояд асоси ҳокимияти ҳукумат бошад; ин ирода бояд ба воситаи\nинтиҳоботи давра ба давра ва бидуни сохтакорӣ, ки дар сурати мавҷудияти ҳаққи\nинтихоботи умумӣ ва баробар бо роҳи овоздиҳии пинҳонӣ ё тавассути шаклҳои\nдигари баробар, ки овоздиҳии озодонаро таъмин менамоянд, ба амал бароварда\nмешавад.\nМоддаи 22.\nҲар як инсон ҳамчун узви ҷамъият ба таьминоти иҷтимоӣ ва татбиқи ҳуқуқ барои\nнигаҳдории шараф ва инкишофи озодонаи шахсияти ӯ дар соҳаи иқтисодӣ,\nиҷтимоӣ ва фарҳангӣ ба воситаи саъю кӯшиши миллию ҳамкории байналмилалӣ\nмутобиқи сохтор ва имкониятҳои ҳар як давлат ҳақ дорад.\nМоддаи 23.\nҲар як инсон дорои ҳаққи меҳнат, интихоби озодонаи кор ва шароити одилонаю\nмусоиди меҳнат ва ҳаққи ҳимоя аз бекорист.\nҲар як инсон бидуни ягон табъид барои кори баробар ба музди баробар ҳақ дорад.\nҲар як коргар ба музди одилонаю қаноатбахш, ки зиндагии сазовори ҳар як инсон\nва аҳли оилаи ӯро таъмин кунад, дар сурати зарурат бо дигар воситаҳои\nтаьминоти иҷтимоӣ пурра гардонида шавад, ҳақ дорад."
        },
        "7": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "d753ee4b09c73304bde0688315919d5c",
            "Index": 7,
            "Label": "8",
            "Size": [
                595.0,
                842.0
            ],
            "Text": "Ҳар як инсон ҳақ дорад, ки иттифоқҳои касаба созмон диҳад ва барои ҳимояи\nманфиатҳои худ ба иттифоқҳои касаба дохил шавад.\nМоддаи 24.\nҲар як инсон ба истироҳату фароғат, аз ҷумла маҳдудияти оқилонаи рӯзи кор ва\nрухсатии пулакии даврӣ ҳақ, дорад.\nМоддаи 25.\nҲар як инсон ба чунин сатҳи зиндагӣ, аз ҷумла хӯрок, пӯшок, манзил, нигоҳубини\nтиббӣ ва таъминоти зарурии иҷтимоие, ки барои сиҳатию некӯаҳволии худи ӯ ва\nоилааш зарур аст, ба таъминот дар ҳолатҳои бекорӣ, беморӣ, маъюбӣ, бесаробон\nмондан, пиронсолӣ ё дигар ҳолатҳои маҳрумият аз воситаҳои зиндагӣ, ки бо\nсабабҳои новобаста аз ӯ ба вуҷуд меоянд, ҳақ дорад.\nМодарону кӯдакон ба васоят ва кӯмаки махсус ҳақ доранд. Ҳамаи кӯдаконе, ки дар\nақди никоҳ ва берун аз он таваллуд шудаанд, бояд аз ҳимояи иҷтимоии баробар\nистифода намоянд.\nМоддаи 26.\nҲар як инсон ҳуқуқи таҳсил дорад. Ақаллан таҳсили ибтидоӣ ва миёна бояд бепул\nбошад. Таҳсили ибтидоӣ бояд ҳатмӣ бошад. Таълими техникӣ ва касбӣ бояд\nдастраси ҳамагон бошад. Таҳсили олӣ бояд мувофиқи қобилияти ҳар кас ба ҳама\nяк хел дастрас бошад.\nМақсади таълим бояд рушди ҳамаҷонибаи шахсияти инсон, афзоиши эҳтиром ба\nҳуқуқу озодиҳои инсон бошад. Таълим бояд ба ҳусни тафоҳум, бурдборию дӯстии"
        },
        "8": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "583cfad5c2828bd467ba3697747f4262",
            "Index": 8,
            "Label": "9",
            "Size": [
                595.0,
                842.0
            ],
            "Text": "миёни тамоми миллатҳо, гурӯҳҳои нажодӣ ва мазҳабӣ ва ҳамчунин ба вусъати\nфаъолияти Созмони Милали Муттаҳид дар роҳи ҳифзи сулҳ мусоидат намояд.\nВолидайн дар бобати интихоби навъи таълим барои фарзандони хурдсол ҳаққи\nаввалият доранд.\nМоддаи 27.\nҲар як инсон ҳақ дорад, ки дар ҳаёти фарҳангии ҷомеа озодона ширкат варзад, аз\nҳунар баҳра барад, дар пешрафти илм саҳм гирад ва аз дастовардҳои он\nистифода намояд.\nҲар як инсон ба ҳифзи манфиатҳои моддию маънавии худ, ки самараи корҳои\nилмӣ, адабӣ ё ҳунарии ӯ мебошанд, ҳақ дорад.\nМоддаи 28.\nҲар як инсон ба тартиботи иҷтимоию байналмилалӣ, ки дар он ҳуқуқу озодиҳои\nдар ҳамин Эъломия зикршуда комилан амалӣ шуда метавонанд, ҳақ дорад.\nМоддаи 29.\nҲар як инсон дар назди ҷомеае, ки рушди озод ва камолоти шахсияти ӯ фақат дар\nон имконпазир аст, ӯхдадор мебошад.\nҲар як инсон дар бобати татбиқи ҳуқуқу озодиҳои худ бояд танҳо ба дараҷае\nмаҳдуд карда шавад, ки аз тарафи қонун фақат бо мақсади таъмини эътирофу\nэҳтироми ҳуқуқу озодихои дигарон ва қонеъ гардонидани талаботи одилонаи\nахлоқӣ, тартиботи ҷамъиятӣ ва осудаҳолии умумӣ дар шароити ҷомеаи\nдемократӣ муқаррар карда шудааст."
        },
        "9": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "375e9f0855694c84be1e18ddfc9d7f21",
            "Index": 9,
            "Label": "10",
            "Size": [
                595.0,
                842.0
            ],
            "Text": "Татбиқи ин ҳуқуқу озодиҳо ба хеҷ ваҷҳ набояд хилофи мақсаду усулҳои Созмони\nМилали Муттаҳид бошад.\nМоддаи 30.\nҲеҷ як аз муқаррароти ҳамин Эъломия набояд барои ба давлате, гурӯҳе ё фарде\nдодани ҳуқуқе тафсир шавад, ки ба ягон фаъолият ё кирдоре, ки мақсад аз он\nбекор кардани ҳуқуқу озодиҳои дар ҳамин Эъломия баён шуда бошад, асос\nгардад."
        }
    }
}

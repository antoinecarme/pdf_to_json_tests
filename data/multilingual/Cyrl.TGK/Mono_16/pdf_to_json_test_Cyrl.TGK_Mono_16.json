{
    "MetaData": {
        "Author": null,
        "Creation_Date": 1581470927,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2d0515e52fa751cdc4616d1ed14e0191",
            "Index": 0,
            "Label": "1",
            "Size": [
                595.0,
                842.0
            ],
            "Text": "Эъломияи Умимии Ҳуқуқи Башар\nПешгуфтор\nБо дарназардошти ин, ки этирофи қадру қимат ба ҳамаи аҳли башар хос\nбуда, ҳуқуқи баробар ва дахлнопазири онҳо асоси озодӣ, адолат ва сулҳи\nумум аст;\nбо дарназардошти ин, ки таҳкиру беэътиноӣ ба ҳуқуқи башар боиси сурат\nгирифтани аъмоли ваҳшиёнае гардидааст, ки виҷдони башариятро сахт озурда\nмегардонад ва эҷоди чунин дунёе, ки дар он одамон дар сухан ва ақида\nозод ва аз тарсу эҳтиёҷ фориғ бошанд, ҳамчун волотарин орзуи одамон\nэълон гардидааст;\nбо дарназардошти ин, ки ҳуқуқи башар бояд бо хукми қонун ҳимоят карда\nшавад, то башар ҳамчун охирин илоҷ ба қиёми зидди зулму истибдод маҷбуп\nнагардад;\nбо дарназардошти ин, ки халқҳои Милали Муттаҳид имони худро ба ҳуқуқи\nасосии башар, шараф ва қимати шахсияти инсонию баробари ҳуқуқи марду зан\nдар Оинномаи эълон кардаанд ва қарор додаанд, ки ба пешрафти иҷтимоӣ\nмусоидат карда ва дар муҳити озодтар вазъи зиндагии беҳтаре ба вуҷуд\nоваранд;\nбо дарназардошти ин, ки давлатҳои аъзо ӯхдадор шудаанд ба эҳтироми риояи\nвоқеии ҳуқуқи башар ва озодиҳои асосӣ бо Созмони Милали Муттаҳид ҳамкорӣ\nнамоянд;\nбо дарназардошти ин, ки ҳусни тафоҳуми умумӣ дар мавриди ин ҳуқуқу\nоходиҳо дар иҷрои пурраи ин ӯҳдадорӣ аҳамияти бузург дорад,\nАссамблеяи Генералӣ\nдавлатҳо эълон медорад, то ҳар фард ва ҳар мақоми давлатӣ онро доиман\nдар мадди назар дошта бошад ва ҷидду ҷахд намояд, ки тавассути омӯзишу\nтаълим ва бо тадбирхои пешрафтаи миллию байналмилалӣ эътирофу иҷрои\nумумию самарбахши онҳоро чи дар миёни халқҳои давлатҳои Созмон ва чи дар\nмиёни халқҳои қаламрави таҳти тобеияти ҳуқуқии онҳо қарордошта ба\nэҳтироми ин ҳуқуқу озодиҳо ва таъмини онҳо мусоидат намояд.\nМоддаи 1.\nТамоми одамон озод ва аз лиҳози шарафу ҳуқуқ ба ҳам баробар ба дунё\nмеоянд. Онҳо соҳиби ақлу виҷдонанд ва бояд бо якдигар муносибати\nбародарона дошта бошанд.\nМоддаи 2.\nҲар як инсон бояд бидуни тафовуте, махсусан аз лиҳози нажод, ранги пӯст,\nҷинсият, забон, дин ақидаи сиёсӣ ё ақидаи дигар, асли миллӣ ё иҷтимоӣ,\nвазъи молӣ, хонаводагӣ ё вазъи дигар тамоми ҳуқуқ ва тамоми озодиҳоро,\nки дар ҳамин ъломия зикр шудаанд, дошта бошад.\nҒайр аз ин дар заминаи мақоми сиёсӣ, ҳуқуқӣ ё байналмилалии кишвар ё\nқаламраве, ки фард ба он таалуқ дорад, сарфи назар аз он, ки оё ин"
        },
        "1": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "735c557ed580aa9dd7a69ce85b2694d0",
            "Index": 1,
            "Label": "2",
            "Size": [
                595.0,
                842.0
            ],
            "Text": "қаламрав мустақил аст, таҳти васоят қарор дорад, худидора намебошад ё\nистиқлолияти он бо ягон тарх маҳдуд гардонида шудааст, набояд тафовуте\nгузошта шавад.\nМоддаи 3.\nҲар як инсон ба ҳаёт, озодӣ ва дахлнопазирии шахсӣ ҳақ дорад.\nМоддаи 4.\nҲеҷ кас набояд дар ғуломӣ ё ҳолати маҷбурӣ нигоҳ дошта шавад; ғуломӣ ва\nғуломфурӯшӣ дар ҳамаи навъҳои онҳо маън аст.\nМоддаи 5.\nҲеҷ кас набояд таҳти азият ё муомила ва ҷазои сахт, ғайриинсонӣ ё\nтаҳқиркунандаи шарафи ӯ қарор дода шавад.\nМоддаи 6.\nҲар як инсон, дар ҳар куҷое, ки қарор дошта бошад, ба эътирофи ӯ ҳамчун\nсубъекти ҳуқуқӣ ҳақ дорад.\nМоддаи 7.\nҲамаи одамон дар назди қонун баробаранд ва бидуни ҳеҷ як тафовут ба\nҳимояи баробари ҳуқуқӣ ҳақ доранд. Ҳамаи одамон дар муқобили ҳар гуна\nтабъиде, ки хилофи ҳамин Эъломия мебошад ва таҳдиди табъид аз ҷонибе, қи\nнабошад, ба ҳимояи баробар ҳақ доранд.\nМоддаи 8.\nҲар як инсон дар сурати поймол гардидани ҳуқуқҳои асосии ӯ, ки бо\nКонститутсия ё қонун пешбинӣ шудаанд, барои барқарорсозии пурраи онҳо аз\nтарафи судҳои босалоҳияти миллӣ ҳақ дорад.\nМоддаи 9.\nҲеҷ касро худсарона дастгир, ҳабс ё бадарға кардан мумкин нест.\nМоддаи 10.\nҲар як инсон барои муайян намудани ҳуқуқу ӯхдадориҳояш ва муқаррар\nкардани асоснокии айбномаи ҷинояте, ки ба дӯши ӯ гузошта шудааст, ба\nтаври баробарии комил ҳуқуқ дорад, ки парванди ӯро суди мустақилу\nбетараф ошкоро ва бо риояи талаботи адолат баррасӣ намояд.\nМоддаи 11.\nҲар як инсоне, ки дар содир кардани ҷиноят гунаҳгор дониста мешавад,\nҳақ, дорад то замоне бегуноҳ дониста шавад, ки гуноҳаш дар мурофиаи\nошкорои судие, ки дар он барои химояи ӯ томами имкониятҳо фароҳам оварда\nмешаванд, бо тартиби қонунӣ исбот нагардидааст.\nҲеч касро барои содир кардани кирдоре ё беамалие, ки дар вақти содир\nшудани онҳо мувофиқи қонунҳои миллӣ ё ҳуқуқи байналмилалӣ ҷиноят ҳисоб\nнамегардид, маҳкум кардан мумкин мест. Ҳамчунин нисбат ба ҷазое, ки"
        },
        "2": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e6074b13ef060413dde103c23d88e444",
            "Index": 2,
            "Label": "3",
            "Size": [
                595.0,
                842.0
            ],
            "Text": "метавонист дар вақти содир шудани ҷиноят дода шавад, ҷазои сахттар додан\nмумкин нест.\nМоддаи 12.\nБа ҳаёти шахсӣ ва оилавии ҳеҷ як фард дахолати худсарона намудан ва ба\nдахлнопазирии манзил, сирри мукотибот, шараф ва обрӯи ӯ худсарона\nсӯиқасд кардан мумкин нест. Ҳар як инсон ҳуқуқ дорад, ки дар мавриди\nчунин мудохила ё сӯиқасд аз ҳимояи қонун истифода намояд.\nМоддаи 13.\nҲар як инсон ҳақ дорад, ки дар ҳудуди ҳар як давлат озодона рафтуомад\nкунад ва ба худ маҳалли зист интихоб кунад.\nҲар як инсон ҳақ дорад, ки ҳар кишвар, аз ҷумла кишвари худро тарк кунад\nва ба кишвари худ бозгардад.\nМоддаи 14.\nҲар як инсон ҳақ дорад, ки аз таъқибот дар дигар кишварҳо паноҳгоҳ ҷӯяд\nва аз ин паноҳгоҳ истифода намояд.\nДар мавриде, ки таъқибот воқеан дар асоси ҷинояти ғайрисиёсӣ ё кирдори\nмухолифи мақсаду усулҳои Созмони Милали Муттаҳид бошад, аз ин ҳақ\nистифода намудан мумкин нест.\nМоддаи 15.\nҲар як инсон ба шаҳрвандӣ ҳақ дорад.\nҲеҷ касро худсарона аз шаҳрвандӣ ё аз ҳаққи тағйири шаҳрвандӣ маҳрум\nкардан мумкин нест.\nМоддаи 16.\nМардон ва заноне, ки ба синни балоғат расидаанд, ҳақ доранд бидуни ягон\nмаҳдудияти нажодӣ, миллӣ ё динӣ издивоҷ кунанд ва оила бунед намоянд.\nОнҳо дар мавриди ақди никоҳ, дар давраи дар никоҳи якдигар будан ва\nҳангоми бекор кардани он баробарҳуқуқанд.\nАқди никоҳ метавонад танҳо дар сурати ризоияти озодона ва пурраи ҳарду\nтарафи ба ақди никоҳ дароянда баста шавад.\nОила рукни табиӣ ва асосии ҷамъият буда, ба ҳимояи ҷамъият ва давлат ҳақ\nдорад.\nМоддаи 17.\nҲар як инсон ҳақ дорад амволро чи шахсан ва чи якҷоя бо дигарон\nихтиёрдорӣ намояд.\nҲеҷ кас набояд аз амволи худ худсарона маҳру м карда шавад.\nМоддаи 18.\nҲар як инсон ба озодии фикр, виҷдон ва дин ҳуқуқ дорад; ин ҳуқуқ аз"
        },
        "3": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "165358587265060abec16ef3200dd9fe",
            "Index": 3,
            "Label": "4",
            "Size": [
                595.0,
                842.0
            ],
            "Text": "тағйири озодонаи дин ва эътиқод, пайравии озодонаи дин ё эътиқоди худ чи\nбо тартиби инфиродӣ ва чи якҷоя бо дигарон, ба таври оммавӣ ё хусусӣ,\nдар таълим гирифтан, ибодат намудан ва расму оинҳои динӣ ва маросимиро\nиҷро кардан иборат аст.\nМоддаи 19.\nҲар як инсон ба озодии ақида ва баёни озодонаи он ҳақ дорад; ин ҳуқуқ;\nбемамониат нигоҳ доштани ақидаи худ, озодона, бо ҳар восита ва сарфи\nназар аз сарҳадоти давлатӣ, ҷустуҷӯ, дастрасу интишор намудани маълумоту\nғояҳоро дар бар мегирад.\nМоддаи 20.\nҲар як инсон ҳаққи озодии ҷамъомадҳои осоишта ва иттиҳодияҳоро дорад.\nҲ,еҷ як инсон наметавонад ба ягон иттиҳодия маҷбуран ҷалб карда шавад.\nМоддаи 21.\nҲар як инсон ҳақ дорад, бевосита ё ба воситаи намояндагоне, ки озодона\nинтихоб шуданд, дар идораи корҳои кишвари худ ширкат намояд.\nҲар як инсон дар кишвари худ ба хизмати давлатӣ ҳуқуқи баробар дорад.\nИродаи халқ бояд асоси ҳокимияти ҳукумат бошад; ин ирода бояд ба воситаи\nинтиҳоботи давра ба давра ва бидуни сохтакорӣ, ки дар сурати мавҷудияти\nҳаққи интихоботи умумӣ ва баробар бо роҳи овоздиҳии пинҳонӣ ё тавассути\nшаклҳои дигари баробар, ки овоздиҳии озодонаро таъмин менамоянд, ба амал\nбароварда мешавад.\nМоддаи 22.\nҲар як инсон ҳамчун узви ҷамъият ба таьминоти иҷтимоӣ ва татбиқи ҳуқуқ\nбарои нигаҳдории шараф ва инкишофи озодонаи шахсияти ӯ дар соҳаи\nиқтисодӣ, иҷтимоӣ ва фарҳангӣ ба воситаи саъю кӯшиши миллию ҳамкории\nбайналмилалӣ мутобиқи сохтор ва имкониятҳои ҳар як давлат ҳақ дорад.\nМоддаи 23.\nҲар як инсон дорои ҳаққи меҳнат, интихоби озодонаи кор ва шароити\nодилонаю мусоиди меҳнат ва ҳаққи ҳимоя аз бекорист.\nҲар як инсон бидуни ягон табъид барои кори баробар ба музди баробар ҳақ\nдорад.\nҲар як коргар ба музди одилонаю қаноатбахш, ки зиндагии сазовори ҳар як\nинсон ва аҳли оилаи ӯро таъмин кунад, дар сурати зарурат бо дигар\nвоситаҳои таьминоти иҷтимоӣ пурра гардонида шавад, ҳақ дорад.\nҲар як инсон ҳақ дорад, ки иттифоқҳои касаба созмон диҳад ва барои\nҳимояи манфиатҳои худ ба иттифоқҳои касаба дохил шавад.\nМоддаи 24.\nҲар як инсон ба истироҳату фароғат, аз ҷумла маҳдудияти оқилонаи рӯзи\nкор ва рухсатии пулакии даврӣ ҳақ, дорад."
        },
        "4": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5a7e5e975c59f250445d2c02b0a4dc38",
            "Index": 4,
            "Label": "5",
            "Size": [
                595.0,
                842.0
            ],
            "Text": "Моддаи 25.\nҲар як инсон ба чунин сатҳи зиндагӣ, аз ҷумла хӯрок, пӯшок, манзил,\nнигоҳубини тиббӣ ва таъминоти зарурии иҷтимоие, ки барои сиҳатию\nнекӯаҳволии худи ӯ ва оилааш зарур аст, ба таъминот дар ҳолатҳои бекорӣ,\nбеморӣ, маъюбӣ, бесаробон мондан, пиронсолӣ ё дигар ҳолатҳои маҳрумият\nаз воситаҳои зиндагӣ, ки бо сабабҳои новобаста аз ӯ ба вуҷуд меоянд, ҳақ\nдорад.\nМодарону кӯдакон ба васоят ва кӯмаки махсус ҳақ доранд. Ҳамаи кӯдаконе,\nки дар ақди никоҳ ва берун аз он таваллуд шудаанд, бояд аз ҳимояи\nиҷтимоии баробар истифода намоянд.\nМоддаи 26.\nҲар як инсон ҳуқуқи таҳсил дорад. Ақаллан таҳсили ибтидоӣ ва миёна бояд\nбепул бошад. Таҳсили ибтидоӣ бояд ҳатмӣ бошад. Таълими техникӣ ва касбӣ\nбояд дастраси ҳамагон бошад. Таҳсили олӣ бояд мувофиқи қобилияти ҳар кас\nба ҳама як хел дастрас бошад.\nМақсади таълим бояд рушди ҳамаҷонибаи шахсияти инсон, афзоиши эҳтиром ба\nҳуқуқу озодиҳои инсон бошад. Таълим бояд ба ҳусни тафоҳум, бурдборию\nдӯстии миёни тамоми миллатҳо, гурӯҳҳои нажодӣ ва мазҳабӣ ва ҳамчунин ба\nвусъати фаъолияти Созмони Милали Муттаҳид дар роҳи ҳифзи сулҳ мусоидат\nнамояд.\nВолидайн дар бобати интихоби навъи таълим барои фарзандони хурдсол ҳаққи\nаввалият доранд.\nМоддаи 27.\nҲар як инсон ҳақ дорад, ки дар ҳаёти фарҳангии ҷомеа озодона ширкат\nварзад, аз ҳунар баҳра барад, дар пешрафти илм саҳм гирад ва аз\nдастовардҳои он истифода намояд.\nҲар як инсон ба ҳифзи манфиатҳои моддию маънавии худ, ки самараи корҳои\nилмӣ, адабӣ ё ҳунарии ӯ мебошанд, ҳақ дорад.\nМоддаи 28.\nҲар як инсон ба тартиботи иҷтимоию байналмилалӣ, ки дар он ҳуқуқу\nозодиҳои дар ҳамин Эъломия зикршуда комилан амалӣ шуда метавонанд, ҳақ\nдорад.\nМоддаи 29.\nҲар як инсон дар назди ҷомеае, ки рушди озод ва камолоти шахсияти ӯ\nфақат дар он имконпазир аст, ӯхдадор мебошад.\nҲар як инсон дар бобати татбиқи ҳуқуқу озодиҳои худ бояд танҳо ба\nдараҷае маҳдуд карда шавад, ки аз тарафи қонун фақат бо мақсади таъмини\nэътирофу эҳтироми ҳуқуқу озодихои дигарон ва қонеъ гардонидани талаботи\nодилонаи ахлоқӣ, тартиботи ҷамъиятӣ ва осудаҳолии умумӣ дар шароити\nҷомеаи демократӣ муқаррар карда шудааст.\nТатбиқи ин ҳуқуқу озодиҳо ба хеҷ ваҷҳ набояд хилофи мақсаду усулҳои"
        },
        "5": {
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "26a9790647f91ce52300b772e6c83aa5",
            "Index": 5,
            "Label": "6",
            "Size": [
                595.0,
                842.0
            ],
            "Text": "Созмони Милали Муттаҳид бошад.\nМоддаи 30.\nҲеҷ як аз муқаррароти ҳамин Эъломия набояд барои ба давлате, гурӯҳе ё\nфарде додани ҳуқуқе тафсир шавад, ки ба ягон фаъолият ё кирдоре, ки\nмақсад аз он бекор кардани ҳуқуқу озодиҳои дар ҳамин Эъломия баён шуда\nбошад, асос гардад."
        }
    }
}

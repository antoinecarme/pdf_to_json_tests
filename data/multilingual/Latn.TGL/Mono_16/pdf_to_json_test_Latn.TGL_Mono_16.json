{
    "MetaData": {
        "Author": null,
        "Creation_Date": 1581470945,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "61ad4efdd94a861b04255207b8f39a0c",
            "Index": 0,
            "Label": "1",
            "Size": [
                595.0,
                842.0
            ],
            "Text": "Noong Disyembre 10, 1948, ang Pangkalahatang Kapulungan ng mga Bansang\nNagkakaisa ay nagsagawa at nagpahayag ng Pandaigdig na Pahayag ng mga\nKarapatan ng Tao. Ang buong nilalaman noon ay mababasa sa mga susunod na\npahina. Kasunod ng makasaysayang gawaing ito, ang Kapulungan ay\nnanawagan sa lahat ng mga kagawad ng bansa upang ilathala ang nilalaman\nng Pahayag at \"upang ito'y palaganapin, itanghal, basahin, at talakayin\nlalung-lalo na sa mga paaralan at iba pang institusyong edukasyonal,\nnang walang pagtatangi batay sa kalagayang pulitikal ng mga bansa o mga\nteritoryo.\" Pangwakas na Textong May Pahintulot na salin sa Pilipino ng\nKatipunan ng Bagong Pilipina. Ipinaabot ng Punong Pangkaalaman ng mga\nBansang Nagkakaisa para sa Pilipinas ang taus-pusong pasasalamat sa Law\nCenter ng Pamantasan ng Pilipinas na unang naglimbag ng pahayag na ito\nna salin sa Pilipino. Ipinalimbag ng Punong Pangkaalaman ng mga Bansang\nNagkakaisa para sa Pilipinas at ng Kagawaran ng Kabatirang Pangmadla ng\nmga Bansang Nagkakaisa.\nPANDAIGDIG NA PAGPAPAHAYAG NG MGA KARAPATAN NG TAO\nPANIMULA\nSapagkat ang pagkilala sa katutubong karangalan at sa pantay at di-\nmaikakait na mga karapatan ng lahat ng nabibilang sa angkan ng tao ay\nsiyang saligan ng kalayaan, katarungan at kapayapaan sa daigdig.\nSapagkat ang pagwawalang-bahala at paglalapastangan sa mga karapatan ng\ntao ay nagbunga ng mga gawang di-makatao na humamak sa budhi ng\nsangkatauhan, at ang pagdatal ng isang daigdig na ang mga tao ay\nmagtatamasa ng kalayaan sa pagsasalita at ng kaligtasan sa pangamba at\npagdaralita ay ipinahayag na pinakamataas na mithiin ng mga karaniwang\ntao.\nSapagkat mahalaga, kung ang tao ay di-pipiliting manghawakan bilang\nhuling magagawa, sa paghihimagsik laban sa paniniil at pang-aapi, na ang\nmga karapatan ng tao'y mapangalagaan sa pamamagitan ng paghahari ng\nbatas.\nSapagkat mahalagang itaguyod ang pagpapaunlad ng mabuting pagsasamahan\nng mga bansa.\nSapagkat ang mga mamamayan ng Mga Bansang Nagkakaisa ay nagpatibay sa\nKarta ng kanilang pananalig sa mga Saligang karapatan ng tao, sa\nkarangalan at kahalagahan ng pagkatao at sa pantay na mga karapatan ng\nmga lalaki at babae at nagpapasiyang itaguyod ang kaunlarang panlipunan\nat lalong mabubuting pamantayan ng buhay sa lalong malaking kalayaan.\nSapagkat ang mga Kasaping Estado ay nangako sa kanilang sarili na\ntamuhin sa pakikipagtulungan sa mga Bansang Nagkakaisa, ang pagtataguyod\nng pandaigdig na paggalang at pagtalima sa mga karapatan ng tao at mga\nsaligang kalayaan.\nSapagkat lubhang mahalaga ang pagkakaunawa ng lahat sa mga karapatan at\nkalayaang ito at lubhang mahalaga sa ganap na pagsasakatuparan ng mga\npangakong ito.\nNgayon, Samakatuwid,"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2407ae1ba2bf6bc256e3bcdfb9f86723",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ang Pangkalahatang Kapulungan\nay nagpapahayag ng\nPandaigdig na Pagpapahayag na ito\nng mga Karapatan ng Tao\nbilang pangkalahatang pamantayang maisasagawa para sa lahat ng tao at\nbansa, sa layuning ang bawat tao at bawat galamay ng lipunan, na laging\nnasa isip ang Pahayag na ito, ay magsikap sa pamamagitan ng pagtuturo at\nedukasyon na maitaguyod ang paggalang sa mga karapatan at kalayaang ito\nat sa pamamagitan ng mga hakbang na pagsulong na pambansa at pandaigdig,\nay makamtan ang pangkalahatan at mabisang pagkilala at pagtalima sa mga\nito, maging ng mga mamamayan ng mga Kasaping Estado at ng mga mamamayan\nng mga teritoryo na nasa ilalim ng kanilang nasasakupan.\nArtikulo 1\nAng lahat ng tao'y isinilang na malaya at pantay-pantay sa karangalan at\nmga karapatan. Sila'y pinagkalooban ng katwiran at budhi at dapat\nmagpalagayan ang isa't isa sa diwa ng pagkakapatiran.\nArtikulo 2\nAng bawat tao'y karapat-dapat sa lahat ng karapatan at kalayaang\nnakalahad sa Pahayag na ito, nang walang ano mang uri ng pagtatangi,\ngaya ng lahi, kulay, kasarian, wika, relihiyon, kuro-kurong pampulitika\no iba pa, pinagmulang bansa o lipunan, ari-arian, kapanganakan o iba\npang katayuan.\nBukod dito, walang pagtatanging gagawin batay sa katayuang pampulitika,\nhurisdiksiyunal o pandaigdig na kalagayan ng bansa o teritoryong\nkinabibilangan ng isang tao, maging ito ay nagsasarili, itinitiwala, di-\nnakapamamahala sa sarili o nasa ilalim ng ano mang katakdaan ng\nsoberanya.\nArtikulo 3\nAng bawat tao'y may karapatan sa buhay, kalayaan at kapanatagan ng\nsarili.\nArtikulo 4\nWalang sino mang aalipinin o bubusabusin; ipagbabawal ang ano mang anyo\nng pang-aalipin at ang pangangalakal ng alipin.\nArtikulo 5\nWalang sino mang pahihirapan o lalapatan ng malupit,di-makatao o\nnakalalait na pakikitungo sa parusa.\nArtikulo 6\nAng bawat tao'y may karapatang kilalanin saan mang dako bilang isang tao\nsa harap ng batas."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c650e73a6027653a880208fa92ea4551",
            "Index": 2,
            "Label": "3",
            "Size": [
                595.0,
                842.0
            ],
            "Text": "Artikulo 7\nAng lahat ay pantay-pantay sa harap ng batas at may karapatan sa walang\npagtatangi ng pangangalaga ng batas. Ang lahat ay may karapatan sa\npantay na pangangalaga laban sa ano mang pagtatangi-tanging nalalabag sa\nPahayag na ito at laban sa ano mang pagbubuyo sa gayong pagtatangi-\ntangi.\nArtikulo 8\nAng bawat tao'y may karapatan sa mabisang lunas ng karampatang mga\nhukumang pambansa tungkol sa mga gawang lumalabag sa pangunahing mga\nkarapatan na ipinagkaloob sa kanya ng saligang batas o ng batas.\nArtikulo 9\nWalang sino mang ipaiilalim sa di-makatwirang pagdakip, pagpigil o\npagpapatapon.\nArtikulo 10\nAng bawat tao'y may karapatan sa ganap na pagkakapantay-pantay, sa isang\nmakatarungan at hayag na paglilitis ng isang hukumang malaya at walang\nkinikilingan, sa pagpapasiya ng kanyang mga karapatan at panangutan at\nsa ano mang paratang na kriminal laban sa kanya.\nArtikulo 11\nAng bawat taong pinararatangan ng\nkarapatang ituring na walang-sala\nalinsunod sa batas sa isang hayag\nlahat ng garantiyang kailangan sa\npagkakasalang pinarurusahan ay may\nhanggang di-napatutunayang nagkasala\nna paglilitis na ipinagkaroon niya ng\nkanyang pagtatanggol.\nWalang taong ituturing na nagkasala ng pagkakasalang pinarurusahan dahil\nsa ano mang gawa o pagkukulang na hindi isang pagkakasalang\npinarurusahan, sa ilalim ng batas pambansa o pandaigdig, noong panahong\nginawa iyon. Hindi rin ipapataw ang parusang lalong mabigat kaysa\nnararapat nang panahong magawa ang pagkakasalang pinarurusahan.\nArtikulo 12\nWalang taong isasailalim sa di-makatwirang panghihimasok sa kanyang\npananhimik, pamilya, tahanan o pakikipagsulatang ni sa tuligsa sa\nkanyang karangalan at mabuting pangalan. Ang bawat tao'y may karapatan\nsa pangangalaga ng batas laban sa gayong mga panghihimasok o tuligsa.\nArtikulo 13\nAng bawat tao'y may karapatan sa kalayaan ng pagkilos at paninirahan sa\nloob ng mga hanggahan ng bawat estado.\nAng bawat tao'y may karapatang umalis sa alin mang bansa, pati na sa\nkanyang sarili, at bumalik sa kanyang bansa.\nArtikulo 14\nAng bawat tao'y may karapatang humanap at magtamasa sa ibang bansa ng"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "992bc8ac2842c79c263b8a5342837a25",
            "Index": 3,
            "Label": "4",
            "Size": [
                595.0,
                842.0
            ],
            "Text": "pagpapakupkop laban sa pag-uusig.\nAng karapatang ito'y hindi mahihingi sa mga pag-uusig na tunay na\nnagbubuhat sa mga pagkakasalang di-pampulitika o sa mga gawang\nnasasalungat sa mga layunin at simulain ng mga Bansang Nagkakaisa.\nArtikulo 15\nAng bawat tao'y may karapatan sa isang pagkamamamayan.\nWalang sino mang aalisan ng kanyang pagkamamamayan ng walang katwiran ni\npagkakaitan ng karapatang magpalit ng kanyang pagkamamamayan.\nArtikulo 16\nAng mga lalaki't babaeng may sapat na gulang ay may karapatang mag-asawa\nat magpamilya nang walang ano mang pagtatakda dahil sa lahi, bansang\nkinabibilangan o relihiyon. Nararapat sila sa pantay-pantay na karapatan\nsa pag-aasawa, sa panahong may asawa at pagpapawalang bisa nito.\nAng pag-aasawa'y papasukan lamang sa pamamagitan ng malaya at lubos na\npagsang-ayon ng mga nagbabalak magkapangasawahan.\nAng pamilya ay likas at pangunahing pangkat sa sangay ng lipunan at\nkarapat-dapat sa pangangalaga ng lipunan at ng Estado.\nArtikulo 17\nAng bawat tao'y may karapatang mag-angkin ng ari-arian nang mag-isa\ngayon din na kasama ng iba.\nWalang sino mang aalisan ng kanyang ari-arian nang walang katwiran.\nArtikulo 18\nAng bawat tao'y may karapatan sa kalayaan ng pag-iisip, budhi at\nrelihiyon; kasama sa karapatang ito ang kalayaang magpalit ng kanyang\nrelihiyon o paniniwala maging nag-iisa o kasama ang iba sa pamayanan\nupang ipakilala ang kanyang relihiyon o paniniwala sa pagtuturo,\npagsasagawa,pagsamba at pagtalima.\nArtikulo 19\nAng bawat tao'y may karapatan sa kalayaan ng pagkukuro at pagpapahayag;\nkasama ng karapatang ito ang kalayaan at kuru-kuro nang walang\npanghihimasok at humanap, tumanggap at magbigay ng impormasyon at\nkaisipan sa pamamagitan ng alin mang paraan ng pagkakalat at walang\npagsasaalang-alang ng mga hanggahan.\nArtikulo 20\nAng bawat tao'y may karapatan sa kalayaan sa mapayapang pagpupulong at\npagsasamahan.\nWalang sino mang pipiliting sumapi sa isang kapisanan.\nArtikulo 21"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bbaf1bbbceba21dd015d8985de5c2bab",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ang bawat tao'y may karapatang makilahok sa pamahalaan ng kanyang bansa,\nsa tuwiran o sa pamamagitan ng mga kinatawang malayang pinili.\nAng bawat tao'y may karapatan sa pantay na pagpasok sa paglilingkod\npambayan ng kanyang bansa.\nAng kalooban ng bayan ang magiging saligan ng kapangyarihan ng\npamahalaan; ang kaloobang ito'y ipahahayag sa tunay na mga halalan sa\npana-panahon sa pamamagitan ng pangkalahatan at pantay-pantay na\npaghahalal at idaraos sa pamamagitan ng lihim na balota o sa katumbas na\npamamaraan ng malayang pagboto.\nArtikulo 22\nAng bawat tao, bilang kasapi ng lipunan, ay may karapatan sa\nkapanatagang panlipunan at nararapat na makinabang sa pamamagitan ng\npambansang pagsisikap at pakikipagtulungang pandaigdig at alinsunod sa\npagkakabuo at mga mapagkukunan ng bawat Estado, sa mga karapatang\npangkabuhayan, panlipunan at pangkalinangan na lubhang kailangan para sa\nkanyang karangalan at sa malayang pagpapaunlad ng kanyang pagkatao.\nArtikulo 23\nAng bawat tao'y may karapatan sa paggawa, sa malayang pagpili ng\nmapapasukang hanapbuhay, sa makatarungan at kanais-nais na mga kalagayan\nsa paggawa at sa pangangalaga laban sa kawalang mapapasukang hanap-\nbuhay.\nAng bawat tao'y may karapatan sa kapantay na bayad ng kapantay na\ngawain, nang walang ano mang pagtatangi.\nAng bawat taong gumagawa ay may karapatan sa makatarungan at nababatay\nsa kabayarang tumitiyak sa kanyang sarili at sa kanyang pamilya ng\nkabuhayang karapat-dapat sa karangalan ng isang tao, at pupunan, kung\nkailangan, ng iba pang paraan ng pangangalangang panlipunan.\nAng bawat tao'y may karapatang magtatag at umanib sa mga unyon ng\nmanggagawa para sa pangangalaga ng kanyang mga kapakanan.\nArtikulo 24\nAng bawat tao'y may karapatan sa pamamahinga at paglilibang, kasama ang\nmga makatwirang pagtatakda ng mga oras ng paggawa at may sahod sa mga\npana-panahong pista opisyal.\nArtikulo 25\nAng bawat tao'y may karapatan sa isang pamantayan ng pamumuhay na sapat\npara sa kalusugan at kagalingan ng kanyang sarili at ng kanyang pamilya,\nkasama na ang pagkain, pananamit, paninirahan at pagpapagamot at\nkinakailangang mga paglilingkod panlipunan, at ng karapatan sa\nkapanatagan sa panahong walang gawain, pagkakasakit, pagkabalda,\npagkabalo, katandaan at iba pang kakapusan sa ikabubuhay sa mga di-\nmaiiwasang pangyayari.\nAng pagkaina at pagkabata ay nararapat sa tanging kalinga at tulong. Ang"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6222e9d56516277228c2c3195fe43915",
            "Index": 5,
            "Label": "6",
            "Size": [
                595.0,
                842.0
            ],
            "Text": "lahat ng bata, maging anak na lehitimo o di-lehitimo, ay magtatamasa ng\ngayon ding pangangalagang panlipunan.\nArtikulo 26\nAng bawat tao'y may karapatan sa edukasyon. Ang edukasyon ay walang\nbayad, doon man lamang sa elementarya at pangunahing antas. Ang\nedukasyong elementarya ay magiging sapilitan. Ang edukasyong teknikal at\npropesyonal ay gagawing maabot ng lahat at ang lalong mataas na\nedukasyon ay ipagkakaloob nang pantay-pantay sa lahat batay sa pagiging\nkarapat-dapat.\nAng edukasyon ay itutungo sa ganap na pagpapaunlad ng pagkatao at sa\npagpapalakas ng paggalang sa mga karapatan ng tao at mga pangunahing\nkalayaan. Itataguyod nito ang pagkakaunawaan, pagbibigayan, at\npagkakaibigan ng lahat ng bansa, mga pangkat na panlahi o panrelihiyon,\nat palawakin ang mga gawain ng mga Bansang Nagkakaisa sa ikapapanatili\nng kapayapaan.\nAng mga magulang ay may pangunahing karapatang pumili ng uri ng\nedukasyong ipagkaloob sa kanilang mga anak.\nArtikulo 27\nAng bawat tao'y may karapatang makilahok nang malaya sa buhay\npangkalinangan ng pamayanan, upang tamasahin ang mga sining at makihati\nsa mga kaunlaran sa siyensiya at sa mga pakinabang dito.\nAng bawat tao'y may karapatan sa pangangalaga ng mga kapakanang moral at\nmateryal bunga ng alin mang produksiyong pang-agham, pampanitikan o\npansining na siya ang may-akda.\nArtikulo 28\nAng bawat tao'y may karapatan sa kaayusang panlipunan at pandaigdig na\nang mga karapatan at mga kalayaang itinakda sa Pahayag na ito ay ganap\nna maisasakatuparan.\nArtikulo 29\nAng bawat tao'y may mga tungkulin sa pamayanan sa ikaaari lamang ng\nmalaya at ganap na pagkaunlad ng kanyang pagkatao.\nSa paggamit ng kanyang mga karapatan at mga kalayaan, ang bawat tao'y\nmasasaklaw lamang ng mga katakdaan gaya ng ipinapasya ng batas ng\ntanging sa layunin lamang ng pagtatamo ng kaukulang pagkilala at\npaggalang sa mga karapatan at mga kalayaan ng iba at sa pagtugon sa\nmakatarungang kahilingan ng moralidad, kaayusang pambayan at ng\npangkalahatang kagalingan sa isang demokratikong lipunan.\nAng mga karapatan at kalayaang ito ay hindi magagamit sa ano mang\npangyayari nang nasasalungat sa mga layunin at mga simulain ng Mga\nBansang Nagkakaisa.\nArtikulo 30"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a134c9990ed9bb87780b926b27b1ca24",
            "Index": 6,
            "Label": "7",
            "Size": [
                595.0,
                842.0
            ],
            "Text": "Walang bagay sa Pahayag na ito na mapapakahulugan ang nagbibigay sa alin\nmang Estado, pangkat o tao ng ano mang karapatang gumawa ng ano mang\nkilusan o magsagawa ng ano mang hakbang na naglalayong sirain ang\nnakalahad dito."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467229,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Adoptada i proclamada per l\u2019Assemblea General de les Nacions Unides, resoluci\u00f3 217 A (III), de 10 de desembre de 1948\nDeclaraci\u00f3 Universal de Drets Humans\nPRE\u00c0MBUL\nConsiderant que el reconeixement de la dignitat inherent i dels drets iguals i inalienables de tots els membres de la fam\u00edlia humana \u00e9s el\nfonament de la llibertat, la just\u00edcia i la pau en el m\u00f3n,\nConsiderant que el desconeixement i el menyspreu dels drets humans han originat actes de barb\u00e0rie que han ultratjat la consci\u00e8ncia de la\nhumanitat; i que s\u2019ha proclamat com l\u2019aspiraci\u00f3 m\u00e9s elevada de tothom l\u2019adveniment d\u2019un m\u00f3n on els \u00e9ssers humans, deslliurats del temor i la\nmis\u00e8ria, puguin gaudir de llibertat d\u2019expressi\u00f3 i de creen\u00e7a,\nConsiderant que \u00e9s essencial que els drets humans siguin protegits per un r\u00e8gim de dret per tal que les persones no es vegin for\u00e7ades, com a\n\u00faltim recurs, a la rebel\u00b7li\u00f3 contra la tirania i l\u2019opressi\u00f3,\nConsiderant tamb\u00e9 que \u00e9s essencial de promoure el desenvolupament de relacions amistoses entre les nacions,\nConsiderant que els pobles de les Nacions Unides han ratificat en la Carta llur fe en els drets humans fonamentals, en la dignitat i el valor de la\npersona humana i en la igualtat de dret d\u2019homes i dones; i que han decidit de promoure el progr\u00e9s social i millorar el nivell de vida dins d\u2019una\nllibertat m\u00e9s \u00e0mplia,\nConsiderant que els Estats membres s\u2019han comprom\u00e8s a assegurar, en cooperaci\u00f3 amb l\u2019Organitzaci\u00f3 de les Nacions Unides, el respecte\nuniversal i efectiu dels drets humans i les llibertats fonamentals,\nConsiderant que una concepci\u00f3 comuna d\u2019aquests drets i llibertats \u00e9s de la m\u00e9s gran import\u00e0ncia per al ple compliment d\u2019aquest comprom\u00eds,\nL\u2019Assemblea General\nProclama aquesta Declaraci\u00f3 Universal de Drets Humans com l\u2019ideal com\u00fa a assolir per a tots els pobles i nacions amb el fi que cada persona i\ncada instituci\u00f3, inspirant-se constantment en aquesta Declaraci\u00f3, promoguin, mitjan\u00e7ant l\u2019ensenyament i l\u2019educaci\u00f3, el respecte a aquests drets i\nllibertats i assegurin, amb mesures progressives nacionals i internacionals, el seu reconeixement i aplicaci\u00f3 universals i efectius, tant entre els\npobles dels Estats membres com entre els dels territoris sota llur jurisdicci\u00f3.\nArticle 1\nTots els \u00e9ssers humans neixen lliures i iguals en dignitat i en drets. S\u00f3n dotats de ra\u00f3 i de consci\u00e8ncia, i han de comportar-se fraternalment els\nuns amb els altres.\nArticle 2",
            "Image": "75c8a674adcf167fb7c0f527a3463b18"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Tothom t\u00e9 tots els drets i llibertats proclamats en aquesta Declaraci\u00f3, sense cap distinci\u00f3 de ra\u00e7a, color, sexe, llengua, religi\u00f3, opini\u00f3 pol\u00edtica o\nde qualsevol altra mena, origen nacional o social, fortuna, naixement o altra condici\u00f3.\nA m\u00e9s, no es far\u00e0 cap distinci\u00f3 basada en l\u2019estatut pol\u00edtic, jur\u00eddic o internacional del pa\u00eds o del territori al qual pertanyi una persona, tant si \u00e9s\nindependent com si est\u00e0 sota administraci\u00f3 fiduci\u00e0ria, si no \u00e9s aut\u00f2nom, o est\u00e0 sota qualsevol altra limitaci\u00f3 de sobirania.\nArticle 3\nTota persona t\u00e9 dret a la vida, a la llibertat i a la seva seguretat.\nArticle 4\nNing\u00fa no ser\u00e0 sotm\u00e8s a esclavitud o servitud: l\u2019esclavitud i el tr\u00e0fic d\u2019esclaus s\u00f3n prohibits en totes llurs formes.\nArticle 5\nNing\u00fa no ser\u00e0 sotm\u00e8s a tortures ni a penes o tractes cruels, inhumans o degradants.\nArticle 6\nTota persona t\u00e9 el dret arreu al reconeixement de la seva personalitat jur\u00eddica.\nArticle 7\nTots s\u00f3n iguals davant la llei i tenen dret, sense cap distinci\u00f3, a igual protecci\u00f3 per la llei. Tots tenen dret a igual protecci\u00f3 contra qualsevol\ndiscriminaci\u00f3 que violi aquesta Declaraci\u00f3 i contra qualsevol incitaci\u00f3 a una tal discriminaci\u00f3.\nArticle 8\nTota persona t\u00e9 dret a un recurs efectiu prop dels tribunals nacionals competents que l\u2019empari contra actes que violin els seus drets fonamentals\nreconeguts per la constituci\u00f3 o per la llei.\nArticle 9\nNing\u00fa no ser\u00e0 detingut, pres o desterrat arbitr\u00e0riament.\nArticle 10\nTota persona t\u00e9 dret, en condicions de plena igualtat, a ser escoltada p\u00fablicament i amb just\u00edcia per un tribunal independent i imparcial, per a la\ndeterminaci\u00f3 dels seus drets i obligacions o per a l\u2019examen de qualsevol acusaci\u00f3 contra ella en mat\u00e8ria penal.\nArticle 11\nTots els acusats d\u2019un delicte tenen el dret que hom presumeixi la seva innoc\u00e8ncia fins que no es provi la seva culpabilitat segons la llei en un",
            "Image": "1d1ecc5d6139752c9a67274c65fe18ea"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "judici p\u00fablic, en qu\u00e8 hom li hagi assegurat totes les garanties necess\u00e0ries per a la seva defensa.\nNing\u00fa no ser\u00e0 condemnat per actes o omissions que en el moment que varen \u00e9sser comesos no eren delictius segons el dret nacional o\ninternacional. Tampoc no s\u2019imposar\u00e0 cap pena superior a l\u2019aplicable en el moment de cometre el delicte.\nArticle 12\nNing\u00fa no ser\u00e0 objecte d\u2019intromissions arbitr\u00e0ries en la seva vida privada, la seva fam\u00edlia, el seu domicili o la seva correspond\u00e8ncia, ni d\u2019atacs al\nseu honor i reputaci\u00f3. Tothom t\u00e9 dret a la protecci\u00f3 de la llei contra tals intromissions o atacs.\nArticle 13\nTota persona t\u00e9 dret a circular lliurement i a triar la seva resid\u00e8ncia dins les fronteres de cada Estat.\nTota persona t\u00e9 dret o sortir de qualsevol pa\u00eds, \u00e0dhuc el propi, i a retornar-hi.\nArticle 14\nEn cas de persecuci\u00f3, tota persona t\u00e9 dret a cercar asil en altres pa\u00efsos i a beneficiar-se\u2019n.\nAquest dret no podr\u00e0 ser invocat contra una persecuci\u00f3 veritablement originada per delictes comuns o per actes oposats als objectius i principis\nde les Nacions Unides.\nArticle 15\nTota persona t\u00e9 dret a una nacionalitat.\nNing\u00fa no ser\u00e0 privat arbitr\u00e0riament de la seva nacionalitat, ni del dret de canviar de nacionalitat.\nArticle 16\nEls homes i les dones, a partir de l\u2019edat n\u00fabil, tenen dret, sense cap restricci\u00f3 per motius de ra\u00e7a, nacionalitat o religi\u00f3, a casar-se i a fundar una\nfam\u00edlia. Gaudiran de drets iguals pel que fa al casament, durant el matrimoni i en la seva dissoluci\u00f3.\nNom\u00e9s es realitzar\u00e0 el casament amb el lliure i ple consentiment dels futurs esposos.\nLa fam\u00edlia \u00e9s l\u2019element natural i fonamental de la societat i t\u00e9 dret a la protecci\u00f3 de la societat i de l\u2019Estat.\nArticle 17\nTota persona t\u00e9 dret a la propietat, individualment i col\u00b7lectiva.\nNing\u00fa no ser\u00e0 privat arbitr\u00e0riament de la seva propietat.",
            "Image": "de6518ef53c57421b62f58d11ffad015"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Article 18\nTota persona t\u00e9 dret a la llibertat de pensament, de consci\u00e8ncia i de religi\u00f3; aquest dret inclou la llibertat de canviar de religi\u00f3 o de creen\u00e7a, i la\nllibertat, individualment o col\u00b7lectivament, en p\u00fablic o en privat, de manifestar la seva religi\u00f3 o creen\u00e7a per mitj\u00e0 de l\u2019ensenyament, la pr\u00e0ctica,\nel culte i l\u2019observan\u00e7a.\nArticle 19\nTota persona t\u00e9 dret a la llibertat d\u2019opini\u00f3 i d\u2019expressi\u00f3; aquest dret inclou el de no ser molestat a causa de les pr\u00f2pies opinions i el de cercar,\nrebre i difondre les informacions i les idees per qualsevol mitj\u00e0 i sense l\u00edmit de fronteres.\nArticle 20\nTota persona t\u00e9 dret a la llibertat de reuni\u00f3 i d\u2019associaci\u00f3 pac\u00edfiques.\nNing\u00fa no pot ser obligat a pert\u00e0nyer a una associaci\u00f3.\nArticle 21\nTota persona t\u00e9 dret a participar en el govern del seu pa\u00eds, directament o per mitj\u00e0 de representants lliurement elegits.\nTota persona t\u00e9 dret, en condicions d\u2019igualtat, a accedir a les funcions p\u00fabliques del seu pa\u00eds.\nLa voluntat del poble \u00e9s el fonament de l\u2019autoritat de l\u2019Estat; aquesta voluntat ha d\u2019expressar-se mitjan\u00e7ant eleccions aut\u00e8ntiques, que hauran\nde fer-se peri\u00f2dicament per sufragi universal i igual i per vot secret o per altre procediment equivalent que garanteixi la llibertat del vot.\nArticle 22\nTota persona, com a membre de la societat, t\u00e9 dret a la seguretat social i a obtenir, mitjan\u00e7ant l\u2019esfor\u00e7 nacional i la cooperaci\u00f3 internacional,\nsegons l\u2019organitzaci\u00f3 i els recursos de cada pa\u00eds, la satisfacci\u00f3 dels drets econ\u00f2mics, socials i culturals indispensables per a la seva dignitat i el\nlliure desenvolupament de la seva personalitat.\nArticle 23\nTota persona t\u00e9 dret al treball, a la lliure elecci\u00f3 de la seva ocupaci\u00f3, a condicions equitatives i satisfact\u00f2ries de treball, i a la protecci\u00f3 contra\nl\u2019atur.\nTota persona, sense cap discriminaci\u00f3, t\u00e9 dret a salari igual per igual treball.\nTothom que treballa t\u00e9 dret a una remuneraci\u00f3 equitativa i satisfact\u00f2ria que asseguri per a ell i la seva fam\u00edlia una exist\u00e8ncia conforme a la\ndignitat humana, completada, si cal, amb altres mitjans de protecci\u00f3 social.",
            "Image": "4c93e7b9a762b973ac8daf2b6099a28d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Tothom t\u00e9 dret a constituir sindicats per a la defensa dels seus interessos i a afiliar-s\u2019hi.\nArticle 24\nTota persona t\u00e9 dret al descans i al lleure i, particularment, a una limitaci\u00f3 raonable de la jornada de treball i a vacances peri\u00f2diques pagades.\nArticle 25\nTota persona t\u00e9 dret a un nivell de vida que asseguri, per a ell i la seva fam\u00edlia, la salut i el benestar, especialment quant a alimentaci\u00f3, vestir,\nhabitatge, assist\u00e8ncia m\u00e8dica i als serveis socials necessaris; tamb\u00e9 t\u00e9 dret a la seguretat en cas d\u2019atur, malaltia, incapacitat, vidu\u00eftat, vellesa o\naltra manca de mitjans de subsist\u00e8ncia independent de la seva voluntat.\nLa maternitat i la infantesa tenen dret a una cura i a una assist\u00e8ncia especials. Tots els infants, nascuts d\u2019un matrimoni o fora d\u2019un matrimoni,\ngaudeixen d\u2019igual protecci\u00f3 social.\nArticle 26\nTota persona t\u00e9 dret a l\u2019educaci\u00f3. L\u2019educaci\u00f3 ser\u00e0 gratu\u00efta, si m\u00e9s no, en la instrucci\u00f3 elemental i fonamental. La instrucci\u00f3 elemental ser\u00e0\nobligat\u00f2ria. L\u2019ensenyament t\u00e8cnic i professional es posar\u00e0 a l\u2019abast de tothom, i l\u2019acc\u00e9s a l\u2019ensenyament superior ser\u00e0 igual per a tots en funci\u00f3\ndels m\u00e8rits respectius.\nL\u2019educaci\u00f3 tendir\u00e0 al ple desenvolupament de la personalitat humana i a l\u2019enfortiment del respecte als drets humans i a les llibertats\nfonamentals; promour\u00e0 la comprensi\u00f3, la toler\u00e0ncia i l\u2019amistat entre totes les nacions i grups \u00e8tnics o religiosos, i fomentar\u00e0 les activitats de les\nNacions Unides per al manteniment de la pau.\nEl pare i la mare tenen dret preferent d\u2019escollir la mena d\u2019educaci\u00f3 que ser\u00e0 donada als seus fills.\nArticle 27\nTota persona t\u00e9 dret a participar lliurement en la vida cultural de la comunitat, a gaudir de les arts i a participar i beneficiar-se del progr\u00e9s\ncient\u00edfic.\nTota persona t\u00e9 dret a la protecci\u00f3 dels interessos morals i materials derivats de les produccions cient\u00edfiques, liter\u00e0ries o art\u00edstiques de qu\u00e8 sigui\nautor.\nArticle 28\nTota persona t\u00e9 dret a un ordre social i internacional en qu\u00e8 els drets i llibertats proclamats en aquesta Declaraci\u00f3 puguin ser plenament\nefectius.\nArticle 29",
            "Image": "dffda4cfe8535d02f548fa533bbeab79"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "Tota persona t\u00e9 deures envers la comunitat, ja que nom\u00e9s en aquesta li \u00e9s possible el lliure i ple desenvolupament de la seva personalitat.\nEn l\u2019exercici dels drets i les llibertats, tothom estar\u00e0 sotm\u00e8s nom\u00e9s a les limitacions establertes per la llei i \u00fanicament amb la finalitat\nd\u2019assegurar el reconeixement i el respecte deguts als drets i llibertats dels altres i de complir les justes exig\u00e8ncies de la moral, de l\u2019ordre p\u00fablic i\ndel benestar general en una societat democr\u00e0tica.\nAquests drets i llibertats mai no podran ser exercits en oposici\u00f3 als objectius i principis de les Nacions Unides.\nArticle 30\nRes en aquesta Declaraci\u00f3 no podr\u00e0 interpretar-se en el sentit que doni cap dret a un Estat, a un grup o a una persona a emprendre activitats o a\nrealitzar actes que tendeixin a la supressi\u00f3 de qualsevol dels drets i llibertats que s\u2019hi enuncien.",
            "Image": "22bfd72bc7862da1045ee57bd3e86cde"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470388,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "DECLARATSIA UNIVERSAL\u00c3 TI-NDREPTURLI-A OMLUI\nZBOR N\u00c3INTI\nTi-atsea c\u00e2 pric\u00e2nushtearea-a n\u00e2muziljei nativ\u00e2 shi-ndrepturli egali shi nealienabili-a\ntut\u00e2lor membrilji-a taif\u00e2ljei a omlui easti fimelju-a li-bertatiljei, a-ndriptatiuljei\nshi-a irinjiljei din lumi,\nTi-atsea c\u00e2 nitinjisearea shi atimusearea-a-andrepturlor a omlui dutsea la comport\u00e2ri\nbarbari cari u prusvulisea sinidisea-a uminitatiljei, sh-ti-atsea c\u00e2 adrariljei lumi tu\ncari iats\u00e2li umineshts\u00e2 va s-h\u00e2rseasc\u00e2 di libertatea di zbor shi pisti shi va s-hib\u00e2\nliberi di firca shi urfanjea easti proclamat\u00e2 ti nai ma analtul ideal a cafi unlui om,\nTi-atsea c\u00e2 important easti c\u00e2-ndrepturli-a omlui s-hib\u00e2 afiriti cu sistemlu juridic c\u00e2\ns-nu hib\u00e2 omlu pimtu pi-atsea ta s-mut\u00e2 contra-a tiraniiljei shi tirinsearea,\nTi-atsea c\u00e2 important easti c\u00e2 s\u00e2-lji si da indati developarea-a relatsiilor di\nuspits\u00e2lji anamisa di miletsli,\nTi-atsea c\u00e2 miletsli-a Natsiunilor Uniti cu Harta nica n\u00e2 oar\u00e2 u confirmar\u00e2 pistusinea-\na lor la-ndrepturli fundamentali-a omlui, la n\u00e2muzea shi valoarea-a personalitatiljei\numineasc\u00e2 shi egalitatea-a b\u00e2rbatlui shi-a muljeariljei shi ti-atsea c\u00e2 apuf\u00e2sir\u00e2 c\u00e2\ns\u00e2-lji indati-a developariljei sotsial\u00e2 shi s-li amelioreadz\u00e2 conditsiili ti ban\u00e2 tu ma\nmarea libertati,\nTi-atsea c\u00e2 statili membri u loar\u00e2 obligatsia tu colaborari cu Natsiunili Uniti s-u\nasigur\u00e2 tinjisearea gheneral\u00e2 shi aplicarea-a-ndrepturlor a omlu shi libert\u00e2tsli\nfundamentali,\nTi-atsea c\u00e2 ac\u00e2chisearea gheneral\u00e2-a lushtor \u00e2ndrepturi shi libert\u00e2ts easti di nai ma\nmarea importants\u00e2 ti-ntreaga realizari-a lishtei obligatsii,\nAdunarea gheneral\u00e2\nUproclameadz\u00e2 aest\u00e2 Declaratsii Universal\u00e2 ti-ndrepturli-a omlui ca un standard comun\ncari lipseashti s-lu-agiung\u00e2 tuti miletsli shi tuti natsiili cu tsi cafi un\u00e2 individu\u00e2\nshi cafi un organ a sotsietatiljei, cara va u-aib\u00e2 dipriun\u00e2 \u00e2n videari aest\u00e2\nDeclaratsii, va shi-u aib\u00e2 tendintsa c\u00e2 prin \u00e2nvitsarea shi educatsia s-aduc\u00e2 la\ntinjisearea-a lushtor \u00e2ndrepturi shi libert\u00e2ts shi cu metrili progresivi natsionali shi\ninternatsionali s-hib\u00e2 asigurat\u00e2 pric\u00e2nushtearea shi tinjisearea-a lor gheneral\u00e2 sh-di\ndealihealui cum anamisa di miletsli-a singurilor stati membri, ashi shi anamisa di\nmiletsli-a tsilor teritorii cari suntu sum administrarea-a lor.\nArticlul 1\nTuti iats\u00e2li umineshts\u00e2 s-fac liberi shi egali la n\u00e2muzea shi-ndrepturli. Eali suntu\nh\u00e2rziti cu fichiri shi sinidisi shi lipseashti un cu alantu sh-si poart\u00e2 tu duhlu-a\nfr\u00e2ts\u00e2ljiljei.\nArticlul 2\nTuti-ndrepturli shi libert\u00e2tsli dit aest\u00e2 Declaratsii \u00e2lji pricad a cafi unlui insu\nindependent di rasa, b\u00e2eaua-a chealiljei, sexul, limba, pistea, minduearea politic\u00e2 ic\u00e2\nalt\u00e2, orighina natsional\u00e2 shi sotsial\u00e2, starea di aveari, fatsirea ic\u00e2 cari tsi s-hib\u00e2\nalti conditsii.",
            "Image": "cc30859498c8d88bb2b94d091cfe1293"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "[Missing 2nd paragraph]\nArticlul 3\nCafi un ari-ndreptul ti ban\u00e2, libertati shi sigurantsa-a personalitatiljei.\nArticlul 4\nCan\u00e2 nu poati s-hib\u00e2 ts\u00e2nut tu scl\u00e2vilji ic\u00e2 supuniri: scl\u00e2viljea shi comertslu cu\nsclavi s-az\u00e2pt\u00e2seashti tu tuti formili.\nArticlul 5\nCan\u00e2 nu lipseashti s-hib\u00e2 loat la pidipseari ic\u00e2 la comportari ninjil\u00e2oas\u00e2, niumineasc\u00e2\nshi-arshionas\u00e2 ic\u00e2 la ghizai.\nArticlul 6\nCafi un ari-ndreptu pisti tut s-hib\u00e2 pric\u00e2n\u00e2scut ca un subiectu juridic.\nArticlul 7\nTuts suntu egalji dininti-a nomlui shi au \u00e2ndreptu, f\u00e2r\u00e2 can\u00e2 soi di discriminari, la\negala apurari-a nomlui.\nArticlul 8\nCafi un ari-ndreptu c\u00e2 tribunalili natsionali efectiv s-lu-apur\u00e2 di fr\u00e2ndzearea-a-\nndrepturlor fundamentali cari lj-suntu pric\u00e2n\u00e2scuti cu constitutsia shi nomurli.\nArticlul 9\nCan\u00e2 nu poati dup\u00e2 vrearea-a v\u00e2rnului s-hib\u00e2 \u00e2ncljis, dets\u00e2nut, niti avinat.\nArticlul 10\nCafi un ari-ndreptul egal didip la giudicarea-ndreapt\u00e2 shi public\u00e2 dininti-a tribunalui\nindependent shi obiectiv cari va s-detsid\u00e2 ti-ndrepturli-a lui shi obligatsiili sh-ti\norighina-a cafi unlui act criminal tsi-lji si aruc\u00e2-a lui.\nArticlul 11\nCafi un acuzat ti act criminal ari-ndreptur s-hib\u00e2 lugurist c\u00e2 nu-i c\u00e2bati p\u00e2n\u00e2 tsi pi\nbazaa nomlui, c\u00e2batea nu s-confirm\u00e2 la un protses public la cari lj-suntu asigurati\ntuti garantsii lipsiti ti apurarea-a lui.\nCan\u00e2 nu poati s-hib\u00e2 giudicat ti acti ic\u00e2 omisiunji cari nu fac act criminal dup\u00e2-\nndreptul natsional ic\u00e2 internatsional tu chirolu c\u00e2ndu suntu fapti. Tut ashi nu poati\ns-hib\u00e2 curmat\u00e2 ma greau\u00e2 ghizai di atsea cari putea s-hib\u00e2 aplicat\u00e2 tu chirolu c\u00e2ndu-i\nfaptu actlu criminal.\nArticlul 12\nCan\u00e2 nu poati s-hib\u00e2 dup\u00e2 vrearea-a altului loat la minteari tu bana-lji particular\u00e2,\ntaifa, casa ic\u00e2 corespondentsia nitsi la agudeari pi tinjiea shi n\u00e2muzea. Cafi un ari-\nndreptu la apurari di nomlu contra-a ahtariljei minteari ic\u00e2 agudeari.",
            "Image": "fc37860c46790136e1c4823752a181f9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Articlul 13\nCafi un ari-ndreptul la libertati di minari shi alidzeari-a loclui ti mincheani tu\nsinurli-a unlui stat.\nCafi un ari-ndreptul s-fug\u00e2 dit cari tsi s-hib\u00e2 stat, inclusiv shi-a lui, shi sh-si\ntoarn\u00e2 tu statlu-a lui.\nArticlul 14\nCafi un di avinatslji ari-ndreptul s-caft\u00e2 shi sh-si h\u00e2rseasc\u00e2 di azil tu altili stati.\nLa-ndreptul aestu can\u00e2 nu poati s-apeleadz\u00e2 tu cazlu c\u00e2ndu avinarea easti bazat\u00e2 pi un\nact criminal di natur\u00e2 nipolitic\u00e2 ic\u00e2 protsedur\u00e2 contra-a scopurlor shi printsipiilor a\nNatsiunilor Uniti.\nArticlul 15\nCafi un ari-ndreptul la un\u00e2 tsit\u00e2tsenii.\nCan\u00e2 nu poati dup\u00e2 vrearea-a altului s-hib\u00e2 al\u00e2sat f\u00e2r\u00e2 tsit\u00e2tsenii nitsi f\u00e2ra di-\nndreptul c\u00e2 s-u al\u00e2xeasc\u00e2 tsit\u00e2tsenia.\nArticlul 16\nB\u00e2rbatslji majori shi muljeri f\u00e2r\u00e2 can\u00e2 soi di limit\u00e2ri di punctul di rasa, tsit\u00e2tsenia\nic\u00e2 pisti, au \u00e2ndreptul s-intr\u00e2 tu c\u00e2run\u00e2 shi s-fac\u00e2 taif\u00e2. Elji suntu egalji la\nintrarea tu c\u00e2run\u00e2, tut chirolu p\u00e2n\u00e2 dutsi c\u00e2runa shi la asp\u00e2rdzearea-a ljei.\nC\u00e2runa poati s-fac\u00e2 cu libera shi completa c\u00e2il\u00e2chi-a inshilor cari intr\u00e2 tu c\u00e2run\u00e2.\nTaifa easti nucleulu natural shi fundamental a sotsietatiljiei shi ari-ndreptul la\nafireari di partea-a sotsietatiljei shi-a statlui.\nArticlul 17\nCafi un ari-ndreptu s-aib\u00e2 aveari, singur, ma sh-deadun cu alts\u00e2.\nCan\u00e2 nu poati dup\u00e2 vrearea-a altului s-hib\u00e2 al\u00e2sat f\u00e2r\u00e2 di aveari.\nArticlul 18\nCafi un ari-ndreptul la libertatea-a mindueariljei,a sinidisiljei shi-a pistiljei;\n\u00e2ndreptul aestu u includi shi al\u00e2xeaarea-a pistiljei shi-a c\u00e2idiiljei shi libertatea c\u00e2\nomlu singur ic\u00e2-n comunitati cu alts\u00e2lji, public ic\u00e2 particular shi-u manifesteadz\u00e2\npistea ic\u00e2 c\u00e2idiea pi calea di-nvits\u00e2tur\u00e2, practicari-a pistiljei shi sh-li fac\u00e2\nar\u00e2dzli.\nArticlul 19\nCafi un ari-ndreptu lalibertatea sh-mindueasc\u00e2 shi s-exprim\u00e2, tsi luacats\u00e2 shi-ndreptul\ns-nu hib\u00e2 c\u00e2rtit ti minduearea-lji, ma shi-ndriptatea c\u00e2 s-caft\u00e2, s-aproachi shi s-\ntind\u00e2 informatsii shi idei cu cari tsi s-hib\u00e2 instrumenti shi independent di sinurli.\nArticlul 20\nCafi un ari-ndreptu shi libertatea la fronima adunari shi uneari.",
            "Image": "e90e94e498cbe4c54c56bf6a5a97668f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Can\u00e2 nu poati s-hib\u00e2 pimtu zorlea s-pricad\u00e2 la v\u00e2r\u00e2 asotsiatsii.\nArticlul 21\nCafi un ari-ndreptu s-ljea parti la condutsirea cu lucri publitsi tu statlu-a lui,\ndirect ic\u00e2 prin liber alepts\u00e2ljei reprezentants\u00e2.\nCafi un ari-ndreptu pi baza egal\u00e2 s-intr\u00e2 tu slujb\u00e2 public\u00e2 tu statlu-a lui.\nVrearea-a miletljei easti baza-a puteariljei a statlui; vrearea aest\u00e2 lipseashti s-hib\u00e2\nspus\u00e2 la alidzerli perioditsi shi liberi cari va s-fac\u00e2 cu-ndreptul gheneral shi egal\nla votari, cu votarea secret\u00e2 ic\u00e2 un\u00e2 protsedur\u00e2 adecvat\u00e2 cari u-asigur\u00e2 libertatea-a\nvotariljei.\nArticlul 22\nCafi un, ca membru-a sotsietatiljei, ari-ndreptu la asigurarea sotsial\u00e2 shi-ndreptul\nsh-realizeadz\u00e2-ndrepturi economitsi, sotsiali shi culturali lipsiti la n\u00e2muzea-a lui\nsh-ti libera developari-a personalitatiljei a lui, cu agiutolu-a statlui shi-a\ncolaborariljei internatsional\u00e2, shi conform cu organizatsia shi institutsiili-a statlui\na lui.\nArticlul 23\nCafi un ari-ndreptupi lucru, la libera alidzeari la intrarea tu lucru, la-ndreapti shi\nbuni conditsii ti lucrari shi la apurarea di nilucrari.\nCafi un, f\u00e2r\u00e2 can\u00e2 alidzeari, ari-ndreptu la plat\u00e2 egal\u00e2 ti idviul lucru.\nCafi un cari lucreadz\u00e2 ari-ndreptu la-ndreapta shi buna plat\u00e2 cari-a lui shi-a\ntaif\u00e2ljei a lui l\u00e2 asigur\u00e2 exiestentsii cari corespundi la n\u00e2muzea umineasc\u00e2 shi cari,\nfu c\u00e2 va s-lipseasc\u00e2, va s-hib\u00e2 completat\u00e2 cu alts\u00e2 p\u00e2radz di apurarea sotsial\u00e2.\nCafi un ari-ndreptu s-fondeadz\u00e2 shi s-intr\u00e2 tu sindicat ti-apurea-a interesilor a lui.\nArticlul 24\nCafi un ari-ndreptu la discurmari shi njirari, inclusiv shi limitarea cu chifiri-a\noar\u00e2ljei ti lucru shi advili perioditsi cu plat\u00e2.\nArticlul 25\nCafi un ari-ndreptu la un standard ti b\u00e2natic cari lj-asigur\u00e2 shi ghinistari, a lui\nshi-a taif\u00e2ljei a lui, inclusiv h\u00e2rnearea, \u00e2nvishtearea, casa, shi m\u00e2trita-a iaturlui\nshi slujba sotsial\u00e2 tsi-i lipsit\u00e2, ma shi-ndreptul la asigurari tu caz di arm\u00e2neari\nf\u00e2r\u00e2 lucru, l\u00e2ngoari, niputeari, \u00e2nvidueari, ausheatic shi altili cazuri di chireari-a\np\u00e2radzlor ti existentsii di tsircumstantsili independenti di vrearea-a lui.\nDadili shi ficiorlji au \u00e2ndreptul di un\u00e2 m\u00e2trit\u00e2 spetsial\u00e2 shi agiutor. Tuts ficiorlji,\nfapts\u00e2 tu c\u00e2run\u00e2 ic\u00e2 nafoar\u00e2 di ea s-h\u00e2rsescu di idvea apurari sotsial\u00e2.\nArticlul 26\nCafi un ari-ndreptul la-nvits\u00e2tur\u00e2. Anvitsarea lipseashti s-hib\u00e2 f\u00e2r\u00e2 p\u00e2lteari, canai\ntu sculiili primari shi di calificari. Sculia primar\u00e2 easti obligatorii. Educatsia\ntecnic\u00e2 shi di calificari lipseashti s-hib\u00e2 actsesibil\u00e2 ti tuts un\u00e2 turlii pi baza di\natsea cum suntu c\u00e2d\u00e2ri.",
            "Image": "1d8fb9765fcf489e294f21ec284df08b"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Anvitsarea lipseashti s-hib\u00e2 \u00e2ndreapt\u00e2 ti-mplina developari-a personalitatiljei a omlui\nshi-nv\u00e2rtushearea-a tinjiseariljei a-ndrepturlor a omlui shi libert\u00e2tsli fundamentali.\nAtsea lipseashti s-li agiut\u00e2 ac\u00e2chisearea, ar\u00e2vdarea shi uspits\u00e2ljea anamisa di tuti\nmiletsli, grupatsii di ras\u00e2 shi pisti, ma shi activitatea-a Natsiunilor Uniti shi\nvigljearea-a irinjiljei.\nP\u00e2rints\u00e2lji lu-au \u00e2ndreptul cu prioritati c\u00e2 s-l\u00e2 u-aleag\u00e2 sculia-a ficiorlor a lor.\nArticlul 27\nCafi un ari-ndreptu liber s-ljea parti tu bana cultural\u00e2-a comunitatiljei, sh-si\nh\u00e2rseasc\u00e2 pi arta shi s-ljea parti la developarea di shtiints\u00e2 shi la h\u00e2irea tsi vini\ndi-aclotsi.\nCafi un ari-ndreptu la apurarea-a interesilor morali shi materiali cari es dit cafi un\u00e2\ncreatsii di shtiints\u00e2, literar\u00e2 ic\u00e2 artistic\u00e2-a curi creator easti el.\nArticlul 28\nCafi un ari-ndreptu la progres sotsial shi internatsional tu cari \u00e2ndrepturli spusi tu\naest\u00e2 Declaratsii pot ta s-hib\u00e2 realizati complet.\nArticlul 29\nCafi un ari obligatsiili-a lui fats\u00e2 di comunitatea cari mash ea lji-asigur\u00e2 n\u00e2intari\nliber\u00e2 shi complet\u00e2-a personalitatiljei a lui.\nLa realizarea-a-ndrepturlor shi-a libert\u00e2tslor a lui cafi un poati s-hib\u00e2 supus mash la\natseali limit\u00e2ri cari suntu prividzuti cu nomlu cu scupolu c\u00e2 s-asigur\u00e2 pric\u00e2nushtearea\nlipsit\u00e2 shi tinjisearea-a-ndrepturlor shi-a libert\u00e2tslor a al\u00e2ntor shi cu scoplu ti\nsatisfatsirea-a \u00e2ndreaptilor c\u00e2ft\u00e2ri-a moralui, sistemlu public shi ghinistarea public\u00e2\ntu sotsietatea democratic\u00e2.\nAesti-ndrepturi shi libert\u00e2ts di can\u00e2 turlii nu pot s\u00e2 si realizeadz\u00e2 contra-a\nscopurlor shi-a printsipiilor a Natsiunilor Uniti.\nArticlul 30\nNitsi un\u00e2 determinari dit aest\u00e2 Declaratsii nu poati s-hib\u00e2 tulm\u00e2cit\u00e2 ca-ndreptul ti\ncafi un stat, grup\u00e2 ic\u00e2 insu ta s-u fac\u00e2 cari tsi s-hib\u00e2 activitati ic\u00e2 s-fac\u00e2 catsi s-\nva s-hib\u00e2 lucru shuts\u00e2t\u00e2 la c\u00e2lcarea-a-ndrepturlor shi-a libert\u00e2tslor cari suntu b\u00e2gati\ntu ea.",
            "Image": "ec5b1ffcf020bb4d8105fd054e2bc746"
        }
    }
}

{
    "MetaData": {
        "Author": null,
        "Creation_Date": 1581470388,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "cc30859498c8d88bb2b94d091cfe1293",
            "Index": 0,
            "Label": "1",
            "Size": [
                595.0,
                842.0
            ],
            "Text": "DECLARATSIA UNIVERSALÃ TI-NDREPTURLI-A OMLUI\nZBOR NÃINTI\nTi-atsea câ pricânushtearea-a nâmuziljei nativâ shi-ndrepturli egali shi nealienabili-a\ntutâlor membrilji-a taifâljei a omlui easti fimelju-a li-bertatiljei, a-ndriptatiuljei\nshi-a irinjiljei din lumi,\nTi-atsea câ nitinjisearea shi atimusearea-a-andrepturlor a omlui dutsea la comportâri\nbarbari cari u prusvulisea sinidisea-a uminitatiljei, sh-ti-atsea câ adrariljei lumi tu\ncari iatsâli umineshtsâ va s-hârseascâ di libertatea di zbor shi pisti shi va s-hibâ\nliberi di firca shi urfanjea easti proclamatâ ti nai ma analtul ideal a cafi unlui om,\nTi-atsea câ important easti câ-ndrepturli-a omlui s-hibâ afiriti cu sistemlu juridic câ\ns-nu hibâ omlu pimtu pi-atsea ta s-mutâ contra-a tiraniiljei shi tirinsearea,\nTi-atsea câ important easti câ sâ-lji si da indati developarea-a relatsiilor di\nuspitsâlji anamisa di miletsli,\nTi-atsea câ miletsli-a Natsiunilor Uniti cu Harta nica nâ oarâ u confirmarâ pistusinea-\na lor la-ndrepturli fundamentali-a omlui, la nâmuzea shi valoarea-a personalitatiljei\numineascâ shi egalitatea-a bârbatlui shi-a muljeariljei shi ti-atsea câ apufâsirâ câ\nsâ-lji indati-a developariljei sotsialâ shi s-li amelioreadzâ conditsiili ti banâ tu ma\nmarea libertati,\nTi-atsea câ statili membri u loarâ obligatsia tu colaborari cu Natsiunili Uniti s-u\nasigurâ tinjisearea gheneralâ shi aplicarea-a-ndrepturlor a omlu shi libertâtsli\nfundamentali,\nTi-atsea câ acâchisearea gheneralâ-a lushtor ândrepturi shi libertâts easti di nai ma\nmarea importantsâ ti-ntreaga realizari-a lishtei obligatsii,\nAdunarea gheneralâ\nUproclameadzâ aestâ Declaratsii Universalâ ti-ndrepturli-a omlui ca un standard comun\ncari lipseashti s-lu-agiungâ tuti miletsli shi tuti natsiili cu tsi cafi unâ individuâ\nshi cafi un organ a sotsietatiljei, cara va u-aibâ dipriunâ ân videari aestâ\nDeclaratsii, va shi-u aibâ tendintsa câ prin ânvitsarea shi educatsia s-aducâ la\ntinjisearea-a lushtor ândrepturi shi libertâts shi cu metrili progresivi natsionali shi\ninternatsionali s-hibâ asiguratâ pricânushtearea shi tinjisearea-a lor gheneralâ sh-di\ndealihealui cum anamisa di miletsli-a singurilor stati membri, ashi shi anamisa di\nmiletsli-a tsilor teritorii cari suntu sum administrarea-a lor.\nArticlul 1\nTuti iatsâli umineshtsâ s-fac liberi shi egali la nâmuzea shi-ndrepturli. Eali suntu\nhârziti cu fichiri shi sinidisi shi lipseashti un cu alantu sh-si poartâ tu duhlu-a\nfrâtsâljiljei.\nArticlul 2\nTuti-ndrepturli shi libertâtsli dit aestâ Declaratsii âlji pricad a cafi unlui insu\nindependent di rasa, bâeaua-a chealiljei, sexul, limba, pistea, minduearea politicâ icâ\naltâ, orighina natsionalâ shi sotsialâ, starea di aveari, fatsirea icâ cari tsi s-hibâ\nalti conditsii."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "fc37860c46790136e1c4823752a181f9",
            "Index": 1,
            "Label": "2",
            "Size": [
                595.0,
                842.0
            ],
            "Text": "[Missing 2nd paragraph]\nArticlul 3\nCafi un ari-ndreptul ti banâ, libertati shi sigurantsa-a personalitatiljei.\nArticlul 4\nCanâ nu poati s-hibâ tsânut tu sclâvilji icâ supuniri: sclâviljea shi comertslu cu\nsclavi s-azâptâseashti tu tuti formili.\nArticlul 5\nCanâ nu lipseashti s-hibâ loat la pidipseari icâ la comportari ninjilâoasâ, niumineascâ\nshi-arshionasâ icâ la ghizai.\nArticlul 6\nCafi un ari-ndreptu pisti tut s-hibâ pricânâscut ca un subiectu juridic.\nArticlul 7\nTuts suntu egalji dininti-a nomlui shi au ândreptu, fârâ canâ soi di discriminari, la\negala apurari-a nomlui.\nArticlul 8\nCafi un ari-ndreptu câ tribunalili natsionali efectiv s-lu-apurâ di frândzearea-a-\nndrepturlor fundamentali cari lj-suntu pricânâscuti cu constitutsia shi nomurli.\nArticlul 9\nCanâ nu poati dupâ vrearea-a vârnului s-hibâ âncljis, detsânut, niti avinat.\nArticlul 10\nCafi un ari-ndreptul egal didip la giudicarea-ndreaptâ shi publicâ dininti-a tribunalui\nindependent shi obiectiv cari va s-detsidâ ti-ndrepturli-a lui shi obligatsiili sh-ti\norighina-a cafi unlui act criminal tsi-lji si arucâ-a lui.\nArticlul 11\nCafi un acuzat ti act criminal ari-ndreptur s-hibâ lugurist câ nu-i câbati pânâ tsi pi\nbazaa nomlui, câbatea nu s-confirmâ la un protses public la cari lj-suntu asigurati\ntuti garantsii lipsiti ti apurarea-a lui.\nCanâ nu poati s-hibâ giudicat ti acti icâ omisiunji cari nu fac act criminal dupâ-\nndreptul natsional icâ internatsional tu chirolu cându suntu fapti. Tut ashi nu poati\ns-hibâ curmatâ ma greauâ ghizai di atsea cari putea s-hibâ aplicatâ tu chirolu cându-i\nfaptu actlu criminal.\nArticlul 12\nCanâ nu poati s-hibâ dupâ vrearea-a altului loat la minteari tu bana-lji particularâ,\ntaifa, casa icâ corespondentsia nitsi la agudeari pi tinjiea shi nâmuzea. Cafi un ari-\nndreptu la apurari di nomlu contra-a ahtariljei minteari icâ agudeari."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e90e94e498cbe4c54c56bf6a5a97668f",
            "Index": 2,
            "Label": "3",
            "Size": [
                595.0,
                842.0
            ],
            "Text": "Articlul 13\nCafi un ari-ndreptul la libertati di minari shi alidzeari-a loclui ti mincheani tu\nsinurli-a unlui stat.\nCafi un ari-ndreptul s-fugâ dit cari tsi s-hibâ stat, inclusiv shi-a lui, shi sh-si\ntoarnâ tu statlu-a lui.\nArticlul 14\nCafi un di avinatslji ari-ndreptul s-caftâ shi sh-si hârseascâ di azil tu altili stati.\nLa-ndreptul aestu canâ nu poati s-apeleadzâ tu cazlu cându avinarea easti bazatâ pi un\nact criminal di naturâ nipoliticâ icâ protsedurâ contra-a scopurlor shi printsipiilor a\nNatsiunilor Uniti.\nArticlul 15\nCafi un ari-ndreptul la unâ tsitâtsenii.\nCanâ nu poati dupâ vrearea-a altului s-hibâ alâsat fârâ tsitâtsenii nitsi fâra di-\nndreptul câ s-u alâxeascâ tsitâtsenia.\nArticlul 16\nBârbatslji majori shi muljeri fârâ canâ soi di limitâri di punctul di rasa, tsitâtsenia\nicâ pisti, au ândreptul s-intrâ tu cârunâ shi s-facâ taifâ. Elji suntu egalji la\nintrarea tu cârunâ, tut chirolu pânâ dutsi câruna shi la aspârdzearea-a ljei.\nCâruna poati s-facâ cu libera shi completa câilâchi-a inshilor cari intrâ tu cârunâ.\nTaifa easti nucleulu natural shi fundamental a sotsietatiljiei shi ari-ndreptul la\nafireari di partea-a sotsietatiljei shi-a statlui.\nArticlul 17\nCafi un ari-ndreptu s-aibâ aveari, singur, ma sh-deadun cu altsâ.\nCanâ nu poati dupâ vrearea-a altului s-hibâ alâsat fârâ di aveari.\nArticlul 18\nCafi un ari-ndreptul la libertatea-a mindueariljei,a sinidisiljei shi-a pistiljei;\nândreptul aestu u includi shi alâxeaarea-a pistiljei shi-a câidiiljei shi libertatea câ\nomlu singur icâ-n comunitati cu altsâlji, public icâ particular shi-u manifesteadzâ\npistea icâ câidiea pi calea di-nvitsâturâ, practicari-a pistiljei shi sh-li facâ\narâdzli.\nArticlul 19\nCafi un ari-ndreptu lalibertatea sh-mindueascâ shi s-exprimâ, tsi luacatsâ shi-ndreptul\ns-nu hibâ cârtit ti minduearea-lji, ma shi-ndriptatea câ s-caftâ, s-aproachi shi s-\ntindâ informatsii shi idei cu cari tsi s-hibâ instrumenti shi independent di sinurli.\nArticlul 20\nCafi un ari-ndreptu shi libertatea la fronima adunari shi uneari."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1d8fb9765fcf489e294f21ec284df08b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Canâ nu poati s-hibâ pimtu zorlea s-pricadâ la vârâ asotsiatsii.\nArticlul 21\nCafi un ari-ndreptu s-ljea parti la condutsirea cu lucri publitsi tu statlu-a lui,\ndirect icâ prin liber aleptsâljei reprezentantsâ.\nCafi un ari-ndreptu pi baza egalâ s-intrâ tu slujbâ publicâ tu statlu-a lui.\nVrearea-a miletljei easti baza-a puteariljei a statlui; vrearea aestâ lipseashti s-hibâ\nspusâ la alidzerli perioditsi shi liberi cari va s-facâ cu-ndreptul gheneral shi egal\nla votari, cu votarea secretâ icâ unâ protsedurâ adecvatâ cari u-asigurâ libertatea-a\nvotariljei.\nArticlul 22\nCafi un, ca membru-a sotsietatiljei, ari-ndreptu la asigurarea sotsialâ shi-ndreptul\nsh-realizeadzâ-ndrepturi economitsi, sotsiali shi culturali lipsiti la nâmuzea-a lui\nsh-ti libera developari-a personalitatiljei a lui, cu agiutolu-a statlui shi-a\ncolaborariljei internatsionalâ, shi conform cu organizatsia shi institutsiili-a statlui\na lui.\nArticlul 23\nCafi un ari-ndreptupi lucru, la libera alidzeari la intrarea tu lucru, la-ndreapti shi\nbuni conditsii ti lucrari shi la apurarea di nilucrari.\nCafi un, fârâ canâ alidzeari, ari-ndreptu la platâ egalâ ti idviul lucru.\nCafi un cari lucreadzâ ari-ndreptu la-ndreapta shi buna platâ cari-a lui shi-a\ntaifâljei a lui lâ asigurâ exiestentsii cari corespundi la nâmuzea umineascâ shi cari,\nfu câ va s-lipseascâ, va s-hibâ completatâ cu altsâ pâradz di apurarea sotsialâ.\nCafi un ari-ndreptu s-fondeadzâ shi s-intrâ tu sindicat ti-apurea-a interesilor a lui.\nArticlul 24\nCafi un ari-ndreptu la discurmari shi njirari, inclusiv shi limitarea cu chifiri-a\noarâljei ti lucru shi advili perioditsi cu platâ.\nArticlul 25\nCafi un ari-ndreptu la un standard ti bânatic cari lj-asigurâ shi ghinistari, a lui\nshi-a taifâljei a lui, inclusiv hârnearea, ânvishtearea, casa, shi mâtrita-a iaturlui\nshi slujba sotsialâ tsi-i lipsitâ, ma shi-ndreptul la asigurari tu caz di armâneari\nfârâ lucru, lângoari, niputeari, ânvidueari, ausheatic shi altili cazuri di chireari-a\npâradzlor ti existentsii di tsircumstantsili independenti di vrearea-a lui.\nDadili shi ficiorlji au ândreptul di unâ mâtritâ spetsialâ shi agiutor. Tuts ficiorlji,\nfaptsâ tu cârunâ icâ nafoarâ di ea s-hârsescu di idvea apurari sotsialâ.\nArticlul 26\nCafi un ari-ndreptul la-nvitsâturâ. Anvitsarea lipseashti s-hibâ fârâ pâlteari, canai\ntu sculiili primari shi di calificari. Sculia primarâ easti obligatorii. Educatsia\ntecnicâ shi di calificari lipseashti s-hibâ actsesibilâ ti tuts unâ turlii pi baza di\natsea cum suntu câdâri."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ec5b1ffcf020bb4d8105fd054e2bc746",
            "Index": 4,
            "Label": "5",
            "Size": [
                595.0,
                842.0
            ],
            "Text": "Anvitsarea lipseashti s-hibâ ândreaptâ ti-mplina developari-a personalitatiljei a omlui\nshi-nvârtushearea-a tinjiseariljei a-ndrepturlor a omlui shi libertâtsli fundamentali.\nAtsea lipseashti s-li agiutâ acâchisearea, arâvdarea shi uspitsâljea anamisa di tuti\nmiletsli, grupatsii di rasâ shi pisti, ma shi activitatea-a Natsiunilor Uniti shi\nvigljearea-a irinjiljei.\nPârintsâlji lu-au ândreptul cu prioritati câ s-lâ u-aleagâ sculia-a ficiorlor a lor.\nArticlul 27\nCafi un ari-ndreptu liber s-ljea parti tu bana culturalâ-a comunitatiljei, sh-si\nhârseascâ pi arta shi s-ljea parti la developarea di shtiintsâ shi la hâirea tsi vini\ndi-aclotsi.\nCafi un ari-ndreptu la apurarea-a interesilor morali shi materiali cari es dit cafi unâ\ncreatsii di shtiintsâ, literarâ icâ artisticâ-a curi creator easti el.\nArticlul 28\nCafi un ari-ndreptu la progres sotsial shi internatsional tu cari ândrepturli spusi tu\naestâ Declaratsii pot ta s-hibâ realizati complet.\nArticlul 29\nCafi un ari obligatsiili-a lui fatsâ di comunitatea cari mash ea lji-asigurâ nâintari\nliberâ shi completâ-a personalitatiljei a lui.\nLa realizarea-a-ndrepturlor shi-a libertâtslor a lui cafi un poati s-hibâ supus mash la\natseali limitâri cari suntu prividzuti cu nomlu cu scupolu câ s-asigurâ pricânushtearea\nlipsitâ shi tinjisearea-a-ndrepturlor shi-a libertâtslor a alântor shi cu scoplu ti\nsatisfatsirea-a ândreaptilor câftâri-a moralui, sistemlu public shi ghinistarea publicâ\ntu sotsietatea democraticâ.\nAesti-ndrepturi shi libertâts di canâ turlii nu pot sâ si realizeadzâ contra-a\nscopurlor shi-a printsipiilor a Natsiunilor Uniti.\nArticlul 30\nNitsi unâ determinari dit aestâ Declaratsii nu poati s-hibâ tulmâcitâ ca-ndreptul ti\ncafi un stat, grupâ icâ insu ta s-u facâ cari tsi s-hibâ activitati icâ s-facâ catsi s-\nva s-hibâ lucru shutsâtâ la câlcarea-a-ndrepturlor shi-a libertâtslor cari suntu bâgati\ntu ea."
        }
    }
}

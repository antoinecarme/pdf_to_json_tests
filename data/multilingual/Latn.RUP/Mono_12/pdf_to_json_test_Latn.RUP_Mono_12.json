{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470279,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "DECLARATSIA UNIVERSALÃ TI-NDREPTURLI-A OMLUI\nZBOR NÃINTI\nTi-atsea câ pricânushtearea-a nâmuziljei nativâ shi-ndrepturli egali shi nealienabili-a tutâlor\nmembrilji-a taifâljei a omlui easti fimelju-a li-bertatiljei, a-ndriptatiuljei shi-a irinjiljei\ndin lumi,\nTi-atsea câ nitinjisearea shi atimusearea-a-andrepturlor a omlui dutsea la comportâri barbari\ncari u prusvulisea sinidisea-a uminitatiljei, sh-ti-atsea câ adrariljei lumi tu cari iatsâli\numineshtsâ va s-hârseascâ di libertatea di zbor shi pisti shi va s-hibâ liberi di firca shi\nurfanjea easti proclamatâ ti nai ma analtul ideal a cafi unlui om,\nTi-atsea câ important easti câ-ndrepturli-a omlui s-hibâ afiriti cu sistemlu juridic câ s-nu\nhibâ omlu pimtu pi-atsea ta s-mutâ contra-a tiraniiljei shi tirinsearea,\nTi-atsea câ important easti câ sâ-lji si da indati developarea-a relatsiilor di uspitsâlji\nanamisa di miletsli,\nTi-atsea câ miletsli-a Natsiunilor Uniti cu Harta nica nâ oarâ u confirmarâ pistusinea-a lor\nla-ndrepturli fundamentali-a omlui, la nâmuzea shi valoarea-a personalitatiljei umineascâ shi\negalitatea-a bârbatlui shi-a muljeariljei shi ti-atsea câ apufâsirâ câ sâ-lji indati-a\ndevelopariljei sotsialâ shi s-li amelioreadzâ conditsiili ti banâ tu ma marea libertati,\nTi-atsea câ statili membri u loarâ obligatsia tu colaborari cu Natsiunili Uniti s-u asigurâ\ntinjisearea gheneralâ shi aplicarea-a-ndrepturlor a omlu shi libertâtsli fundamentali,\nTi-atsea câ acâchisearea gheneralâ-a lushtor ândrepturi shi libertâts easti di nai ma marea\nimportantsâ ti-ntreaga realizari-a lishtei obligatsii,\nAdunarea gheneralâ\nUproclameadzâ aestâ Declaratsii Universalâ ti-ndrepturli-a omlui ca un standard comun cari\nlipseashti s-lu-agiungâ tuti miletsli shi tuti natsiili cu tsi cafi unâ individuâ shi cafi un\norgan a sotsietatiljei, cara va u-aibâ dipriunâ ân videari aestâ Declaratsii, va shi-u aibâ\ntendintsa câ prin ânvitsarea shi educatsia s-aducâ la tinjisearea-a lushtor ândrepturi shi\nlibertâts shi cu metrili progresivi natsionali shi internatsionali s-hibâ asiguratâ\npricânushtearea shi tinjisearea-a lor gheneralâ sh-di dealihealui cum anamisa di miletsli-a\nsingurilor stati membri, ashi shi anamisa di miletsli-a tsilor teritorii cari suntu sum\nadministrarea-a lor.\nArticlul 1\nTuti iatsâli umineshtsâ s-fac liberi shi egali la nâmuzea shi-ndrepturli. Eali suntu hârziti cu\nfichiri shi sinidisi shi lipseashti un cu alantu sh-si poartâ tu duhlu-a frâtsâljiljei.\nArticlul 2\nTuti-ndrepturli shi libertâtsli dit aestâ Declaratsii âlji pricad a cafi unlui insu independent\ndi rasa, bâeaua-a chealiljei, sexul, limba, pistea, minduearea politicâ icâ altâ, orighina\nnatsionalâ shi sotsialâ, starea di aveari, fatsirea icâ cari tsi s-hibâ alti conditsii.\n[Missing 2nd paragraph]\nArticlul 3\nCafi un ari-ndreptul ti banâ, libertati shi sigurantsa-a personalitatiljei.\nArticlul 4\nCanâ nu poati s-hibâ tsânut tu sclâvilji icâ supuniri: sclâviljea shi comertslu cu sclavi s-\nazâptâseashti tu tuti formili.\nArticlul 5\nCanâ nu lipseashti s-hibâ loat la pidipseari icâ la comportari ninjilâoasâ, niumineascâ shi-\narshionasâ icâ la ghizai.\nArticlul 6\nCafi un ari-ndreptu pisti tut s-hibâ pricânâscut ca un subiectu juridic.\nArticlul 7",
            "Image": "f41da6778c03a260ab4af003454ef0b9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Tuts suntu egalji dininti-a nomlui shi au ândreptu, fârâ canâ soi di discriminari, la egala\napurari-a nomlui.\nArticlul 8\nCafi un ari-ndreptu câ tribunalili natsionali efectiv s-lu-apurâ di frândzearea-a-ndrepturlor\nfundamentali cari lj-suntu pricânâscuti cu constitutsia shi nomurli.\nArticlul 9\nCanâ nu poati dupâ vrearea-a vârnului s-hibâ âncljis, detsânut, niti avinat.\nArticlul 10\nCafi un ari-ndreptul egal didip la giudicarea-ndreaptâ shi publicâ dininti-a tribunalui\nindependent shi obiectiv cari va s-detsidâ ti-ndrepturli-a lui shi obligatsiili sh-ti orighina-\na cafi unlui act criminal tsi-lji si arucâ-a lui.\nArticlul 11\nCafi un acuzat ti act criminal ari-ndreptur s-hibâ lugurist câ nu-i câbati pânâ tsi pi bazaa\nnomlui, câbatea nu s-confirmâ la un protses public la cari lj-suntu asigurati tuti garantsii\nlipsiti ti apurarea-a lui.\nCanâ nu poati s-hibâ giudicat ti acti icâ omisiunji cari nu fac act criminal dupâ-ndreptul\nnatsional icâ internatsional tu chirolu cându suntu fapti. Tut ashi nu poati s-hibâ curmatâ ma\ngreauâ ghizai di atsea cari putea s-hibâ aplicatâ tu chirolu cându-i faptu actlu criminal.\nArticlul 12\nCanâ nu poati s-hibâ dupâ vrearea-a altului loat la minteari tu bana-lji particularâ, taifa,\ncasa icâ corespondentsia nitsi la agudeari pi tinjiea shi nâmuzea. Cafi un ari-ndreptu la\napurari di nomlu contra-a ahtariljei minteari icâ agudeari.\nArticlul 13\nCafi un ari-ndreptul la libertati di minari shi alidzeari-a loclui ti mincheani tu sinurli-a\nunlui stat.\nCafi un ari-ndreptul s-fugâ dit cari tsi s-hibâ stat, inclusiv shi-a lui, shi sh-si toarnâ tu\nstatlu-a lui.\nArticlul 14\nCafi un di avinatslji ari-ndreptul s-caftâ shi sh-si hârseascâ di azil tu altili stati.\nLa-ndreptul aestu canâ nu poati s-apeleadzâ tu cazlu cându avinarea easti bazatâ pi un act\ncriminal di naturâ nipoliticâ icâ protsedurâ contra-a scopurlor shi printsipiilor a Natsiunilor\nUniti.\nArticlul 15\nCafi un ari-ndreptul la unâ tsitâtsenii.\nCanâ nu poati dupâ vrearea-a altului s-hibâ alâsat fârâ tsitâtsenii nitsi fâra di-ndreptul câ\ns-u alâxeascâ tsitâtsenia.\nArticlul 16\nBârbatslji majori shi muljeri fârâ canâ soi di limitâri di punctul di rasa, tsitâtsenia icâ\npisti, au ândreptul s-intrâ tu cârunâ shi s-facâ taifâ. Elji suntu egalji la intrarea tu\ncârunâ, tut chirolu pânâ dutsi câruna shi la aspârdzearea-a ljei.\nCâruna poati s-facâ cu libera shi completa câilâchi-a inshilor cari intrâ tu cârunâ.\nTaifa easti nucleulu natural shi fundamental a sotsietatiljiei shi ari-ndreptul la afireari di\npartea-a sotsietatiljei shi-a statlui.\nArticlul 17\nCafi un ari-ndreptu s-aibâ aveari, singur, ma sh-deadun cu altsâ.\nCanâ nu poati dupâ vrearea-a altului s-hibâ alâsat fârâ di aveari.\nArticlul 18",
            "Image": "596fee39837bc79d2896acac0fd312b3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Cafi un ari-ndreptul la libertatea-a mindueariljei,a sinidisiljei shi-a pistiljei; ândreptul\naestu u includi shi alâxeaarea-a pistiljei shi-a câidiiljei shi libertatea câ omlu singur icâ-n\ncomunitati cu altsâlji, public icâ particular shi-u manifesteadzâ pistea icâ câidiea pi calea\ndi-nvitsâturâ, practicari-a pistiljei shi sh-li facâ arâdzli.\nArticlul 19\nCafi un ari-ndreptu lalibertatea sh-mindueascâ shi s-exprimâ, tsi luacatsâ shi-ndreptul s-nu\nhibâ cârtit ti minduearea-lji, ma shi-ndriptatea câ s-caftâ, s-aproachi shi s-tindâ informatsii\nshi idei cu cari tsi s-hibâ instrumenti shi independent di sinurli.\nArticlul 20\nCafi un ari-ndreptu shi libertatea la fronima adunari shi uneari.\nCanâ nu poati s-hibâ pimtu zorlea s-pricadâ la vârâ asotsiatsii.\nArticlul 21\nCafi un ari-ndreptu s-ljea parti la condutsirea cu lucri publitsi tu statlu-a lui, direct icâ\nprin liber aleptsâljei reprezentantsâ.\nCafi un ari-ndreptu pi baza egalâ s-intrâ tu slujbâ publicâ tu statlu-a lui.\nVrearea-a miletljei easti baza-a puteariljei a statlui; vrearea aestâ lipseashti s-hibâ spusâ\nla alidzerli perioditsi shi liberi cari va s-facâ cu-ndreptul gheneral shi egal la votari, cu\nvotarea secretâ icâ unâ protsedurâ adecvatâ cari u-asigurâ libertatea-a votariljei.\nArticlul 22\nCafi un, ca membru-a sotsietatiljei, ari-ndreptu la asigurarea sotsialâ shi-ndreptul sh-\nrealizeadzâ-ndrepturi economitsi, sotsiali shi culturali lipsiti la nâmuzea-a lui sh-ti libera\ndevelopari-a personalitatiljei a lui, cu agiutolu-a statlui shi-a colaborariljei\ninternatsionalâ, shi conform cu organizatsia shi institutsiili-a statlui a lui.\nArticlul 23\nCafi un ari-ndreptupi lucru, la libera alidzeari la intrarea tu lucru, la-ndreapti shi buni\nconditsii ti lucrari shi la apurarea di nilucrari.\nCafi un, fârâ canâ alidzeari, ari-ndreptu la platâ egalâ ti idviul lucru.\nCafi un cari lucreadzâ ari-ndreptu la-ndreapta shi buna platâ cari-a lui shi-a taifâljei a lui\nlâ asigurâ exiestentsii cari corespundi la nâmuzea umineascâ shi cari, fu câ va s-lipseascâ, va\ns-hibâ completatâ cu altsâ pâradz di apurarea sotsialâ.\nCafi un ari-ndreptu s-fondeadzâ shi s-intrâ tu sindicat ti-apurea-a interesilor a lui.\nArticlul 24\nCafi un ari-ndreptu la discurmari shi njirari, inclusiv shi limitarea cu chifiri-a oarâljei ti\nlucru shi advili perioditsi cu platâ.\nArticlul 25\nCafi un ari-ndreptu la un standard ti bânatic cari lj-asigurâ shi ghinistari, a lui shi-a\ntaifâljei a lui, inclusiv hârnearea, ânvishtearea, casa, shi mâtrita-a iaturlui shi slujba\nsotsialâ tsi-i lipsitâ, ma shi-ndreptul la asigurari tu caz di armâneari fârâ lucru, lângoari,\nniputeari, ânvidueari, ausheatic shi altili cazuri di chireari-a pâradzlor ti existentsii di\ntsircumstantsili independenti di vrearea-a lui.\nDadili shi ficiorlji au ândreptul di unâ mâtritâ spetsialâ shi agiutor. Tuts ficiorlji, faptsâ\ntu cârunâ icâ nafoarâ di ea s-hârsescu di idvea apurari sotsialâ.\nArticlul 26\nCafi un ari-ndreptul la-nvitsâturâ. Anvitsarea lipseashti s-hibâ fârâ pâlteari, canai tu\nsculiili primari shi di calificari. Sculia primarâ easti obligatorii. Educatsia tecnicâ shi di\ncalificari lipseashti s-hibâ actsesibilâ ti tuts unâ turlii pi baza di atsea cum suntu câdâri.\nAnvitsarea lipseashti s-hibâ ândreaptâ ti-mplina developari-a personalitatiljei a omlui shi-\nnvârtushearea-a tinjiseariljei a-ndrepturlor a omlui shi libertâtsli fundamentali. Atsea\nlipseashti s-li agiutâ acâchisearea, arâvdarea shi uspitsâljea anamisa di tuti miletsli,\ngrupatsii di rasâ shi pisti, ma shi activitatea-a Natsiunilor Uniti shi vigljearea-a\nirinjiljei.",
            "Image": "1406764b899b18a14b749f590a4876f7"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Pârintsâlji lu-au ândreptul cu prioritati câ s-lâ u-aleagâ sculia-a ficiorlor a lor.\nArticlul 27\nCafi un ari-ndreptu liber s-ljea parti tu bana culturalâ-a comunitatiljei, sh-si hârseascâ pi\narta shi s-ljea parti la developarea di shtiintsâ shi la hâirea tsi vini di-aclotsi.\nCafi un ari-ndreptu la apurarea-a interesilor morali shi materiali cari es dit cafi unâ\ncreatsii di shtiintsâ, literarâ icâ artisticâ-a curi creator easti el.\nArticlul 28\nCafi un ari-ndreptu la progres sotsial shi internatsional tu cari ândrepturli spusi tu aestâ\nDeclaratsii pot ta s-hibâ realizati complet.\nArticlul 29\nCafi un ari obligatsiili-a lui fatsâ di comunitatea cari mash ea lji-asigurâ nâintari liberâ\nshi completâ-a personalitatiljei a lui.\nLa realizarea-a-ndrepturlor shi-a libertâtslor a lui cafi un poati s-hibâ supus mash la atseali\nlimitâri cari suntu prividzuti cu nomlu cu scupolu câ s-asigurâ pricânushtearea lipsitâ shi\ntinjisearea-a-ndrepturlor shi-a libertâtslor a alântor shi cu scoplu ti satisfatsirea-a\nândreaptilor câftâri-a moralui, sistemlu public shi ghinistarea publicâ tu sotsietatea\ndemocraticâ.\nAesti-ndrepturi shi libertâts di canâ turlii nu pot sâ si realizeadzâ contra-a scopurlor shi-a\nprintsipiilor a Natsiunilor Uniti.\nArticlul 30\nNitsi unâ determinari dit aestâ Declaratsii nu poati s-hibâ tulmâcitâ ca-ndreptul ti cafi un\nstat, grupâ icâ insu ta s-u facâ cari tsi s-hibâ activitati icâ s-facâ catsi s-va s-hibâ lucru\nshutsâtâ la câlcarea-a-ndrepturlor shi-a libertâtslor cari suntu bâgati tu ea.",
            "Image": "0d731227a0161006e8cae0c24d989172"
        }
    }
}

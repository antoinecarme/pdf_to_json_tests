{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467928,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ram Tin Tian iium Minung Pakhat ciar ii Covo Thuthan\nKum 1984 kum, December thla ni(10)ih tuah mi leilungtlun pumpi pawl awk nak(UNO)civuipi ih sin\nminung pathat ciar ih covo kha an hnem nget ii, cui an hnem nget ii an than mi cacu khat lam ca\nmai ah a kim ten a um. Cu tivek in kumkhua hrang ah ataang ding mi thil thupi an than hnuah, hi\nmi civui pi ih sin UNO sung tel zaten cun cui cathan cu ram mi hmuah hmuah ii theidingah than\ndarhding ah siseh, cuitlun ah ram le ramthen hmuah hmuah ii ram din hmun i zir ih hlei dan\nneiloding, a bik in tlawng pawl le fim zir nak pawlah cu thuthan cu, than darh ding, hmuh ol\nnak ah tar ding, siar ding le a umtudaan pawl sim sin vivo dingah an tuah ta a si.\nThuhmai hruai\nMi hmuah hmuah ii miphun sunloih nak thawn mikip ii bangrep ii covo kan neih mipawl kan sunsak\nawk hi mi hmuah hmuah ii thu neih nak thu neih bangrep nak, daih nak timipawl hi athu pi\ntawdaap a si ih hrangah siseh, mi nung pakhat ciar ii thil ti thei nak ziang siar lo nak ihsin\nmikip siat suah duh nak asuah ter ruang ah siseh, zalen tak ih sim thei nak, zalen zet in\nmaiduh mi zum thei nak, tih phan nak, nunhar nak it sin zalen zet ii nun khua sak theinak\nleilung pi a can thei nak dingah mi phun kip ii atul bik miduh san nak kha simthan zo a si mi\ntlun ah siseh,\nMi hmuah hmuah in daan um mumal lo, nen niam duh nak lungput, hmuh suam zomh taih nak pawl kha\nti-ngaih nak dang a um thei lo ii ruangah meithar thawn tan nak, dodal nak um lo in minung\npakhat ciar ii thil ti theinak kha hum him atul ruangah siseh,\nRam pakhat lepakhat rualremzet ii pawl awk nak cu kan than so pi ding ah kan zuam a tul ruang\nah siseh,\nUNO ah sungrtel ram pawl ii kan covo ciouah siseh, minung sun lawih nak siseh, mipa nunau hlei\ndan lo ding thu ah siseh, tipawl kha thupi ah neih ding kan hnemnget ih hlei ah minung nuncan\nkhua sak tha sin ii, zalen nak khal um sin, khaisang sinding ah kan tiam kam mi par ah siseh,\nUNO sungtel ram pawl ii UNO thawn peh zom ii minung pawl zalen nak lam ah siseh, ahrampi in\nminung pakhat ciar ii covo lam ah siseh, leilung tlun pumpuluk ah upat nak thawn peh zom vivo\nding ah kan tiam kamzo a si bang tuk in siseh;\nCu Hrang Ah\nThu rel nak khawmpi ih sin,\nRamtintian ii minung covo thuthan nak cu, mikip le pawl kom tintian ah ruat ring ring ii lei\nlung tlun pumpuluk ah a cui minung kip ii covo, zalen nak pawl hi upat ciou dingah, folh fial\nnak thawn kan zuam ciouding ti in siseh, UNO sungtel ram pawl le cui ram pawl ii thu nei tupawl\nih uk nak sungah ram mi pawl hnen ah cui covo le zalen nak khi kau zet le sung lawi zet ii\nthlun ciou dingah, ramsung ram leng tiang in zuam ciou ding ah siseh, Ram tintian ii covo,\nthuthan mikha ram tintian, mikip in bangrep ten tuan ciou dingah hi ti in kan than a si.\nThu 1\nMikip in bangrep ii zalen nak le sunlawih nak thawn, bangrep in covo nei in, asuak mi kan si.\nAnmah in hleidan thei nak fim nak le nuncan neih thei nak ruah nak nei ii, pakhat le pakhat duh\ndawt nak, pawl awk nak nei ding asi.\nThu 2\nMikip in minung pakhat ciar ii covo thu than ih an than bangtuk in zalen nak hmuah hmuah\nannei ciou asi. Miphun hmuah hmuah hnen ah siseh, midum mirang hnen ah siseh, nu lepa si\nsiseh, tong phun ruang ah siseh, biak nak ruangah siseh, ram duh dawt nak a phun phun ah\nramle pom dan dang dang ruang ah siseah, suah nak in simaw ? Len le that ruang ah simaw?\nhrinam par ah siseh, hleidan nak um hlah seh.\nCui tlun ah\npawlkom nak\nram, UNO ii\nhleidan nak\nkha\nnak ah\nsiseh\nmi\nminung pakhat ii ramduh dawt nak cu thu then nak lam ah siseh, ram pakhat le pakhat\nah siseh, hleidan nak um hlah seh. Hmun leram pakhat ii zalawngzet ii um thei nak\nkilkhawi nak ram, mai thu in nun khua sak dan a hrek tluk lawng ngah nak ram ti-in\num hrim hrim hlah seh.\nThu 3\nMikip in kan num nak ciouah zalen nak le humhim nak um hram seh.\nThu 4\nZozo khal sal ah siseh, duh lo cing in nehsawh thuthawn mi sol ding a silo. Minung pawl kha sal\nvek in hramhram ii fiar nak, minung zuar nak le cuvek thawn a bang mi hmuah hmuah kham ding",
            "Image": "3f4f7242b4488fe33bd20e28d2aba760"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "asi.\nThu 5\nZozo khal hmuh suam awk nak le a hlei hluan ii minung man bang lo ko ii tuah siat nak tuah\nloding le thuthen nak nei lo ding a si.\nThu 6\nMikip in nundan thlun ding thu ah minung pakhat sinak diktak cu ziang bang tuk can khal ah co\nthei nak a neiding a si.\nThu 7\nMi hmuah hmuah in thlunding thu ah an bang rep thluh ih tlun ah, daan ih humhual nak ah hleidan\nnak um hram hlahseh. Hi mi thuthan mipawl dodal nak ih ruangah siseh, dodal nak thu than sin\nthu ah siseh, humhual nak cu bangrep ten kan neih theh asi.\nThu 8\nThlun ding dun le dan par ahsiseh, adang adang daan pawlah siseh, mikip hrang in tuah mi kan\ncovo ciou cu a pelh solh ter a sile cuvek pelh solh nak ih ruang aa sun lal nak a nei tu cu ram\nhum hual nak zung pawl in luat nak ngah ter ding asi.\nThu 9\nZozo khal thlunding daan thawn kalh aw in kaih hrem nak asimaw, thongh inn ih ret nak asi maw,\nram ih sin dawi pet nak simaw um hram hlah seh.\nThu 10\nCovo miparah le tuanding mi thu ii relcat mipar ah siseh, sual nak pakhat khat ii ruang ah\nthuthen nak parah siseh, mikip in za len zet in tan mi bul um lo in thu then nak zungah thu suh\ntik ah bangrep theh haiseh.\nThu 11\nMipi hmai ah asual a si ti mi mawh phurh nak afiang hlan sung poh cu, cui a puh maw mipa hi\nmitha a si ti ding a si. Athu a sit tik khal aa, an mawh phurh mi thu hla par ah a si lo a si\nti-in el thei nak khuan neih ter veding a si.\nMipakhat khat cu ram ih tuah mi daan parah siseh, leilung tlun thlun ding daan parah siseh, a\nsual nak alang fiang hlan lo, cu a si lo le a um lo kar lakah mawh phurh si hlah seh; Cui tlun\nah a sual lai ling ah a sual nak ii phu nak in a hnadeuh thuthen nak um hram hlah seh.\nThu 12\nZozo khal amai pumpaak thu in zalawng zet ih umcaan nak ah siseh, mai innsung sang ah siseh,\nmai inn kiangkap ah siseh, ca kuat awk nak ah siseh,daan um lo vek in mawh phur nak um hram\nhlah seh.Cui tlunah mai si nak khal aa soisel nak um hram hlah seh. Mikip in cutivek sim siat\nnak le soisel hmuh suam nak ah siseh , daan in humhim haiseh.\nThu 13\nMikip in mai ram sung ah zalen zet in tlawn thei nak le um thei nak kan nei asi.\nMikip in mai um nak ramsung ah siseh, ramdang ahsiseh, tlawn theih nak kan neih tlun ah mai ram\nah kan tlung sal thei asi.\nThu 14\nMikip in zawmtaih hmuh suam nak ih sin an luat ding ii, ramdang khal aa dai ten umthei nak an\nnei asi.\nRam thu hla thawn a seng lo mi mawh phurh nak ah siseh, UNO ii tumtak mithawn a karh aw mi thu\nhla siseh, an suar ruang ih mawh phurh mipawl thu hla ah a tlun in covo cu nei hlah hai seh.\nThu 15\nMikip in ram pakhat ii ram mi sinak an nei a si.\nThlunding daan asilo ahcun rammi si nak ii sin an tlan san thei lo. Ram mi pakhat si sal nak\ncovo ih sin hnong awk nak tuar hlah seh.\nThu 16",
            "Image": "497ecfb820a988259079235ee7aa4fc6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kum kim ciami nunau le mipa pawl in mipum sinakah siseh, ram mi si nak ah siseh, biak nak thu\nah siseh hlei dan awk nak um lo in thit aw theih nak le innsang din thei nak an nei asi. Cui\ninn sang an si hnuah siseh, inn sang then awk nak a um tikkhal ah siseh, thitum neih awk nak\nthu ah, nunau le mipaii covo bangrep ten a ngah a tul asi.\nMopa le monu an panih an lung kim veve hnu lawng ah an thitaw thei asi.\nInn saang ti mi hi minung pawl kom nak ah a thu pi bik pakhat asi. Cui inn saang in minung\npawlkomnak le acozah(uktu) ii hum hual naknei hai seh.\nThu 17\nMizakip in mai pum pak thu ah siseh midang thawn bur khawm in siseh, thil le ri neih thei nak\nan nei asi.\nThlun ding dan asi lo le zozo khal in mai thil le ri kha tan san hlah haiseh.\nThu 18\nMikip in zalen zet in thu ruah thei nak, zalen zet indin mun khual thei nak le zalen zet in\nbiak thei nak kan nei asi. Cui covo pawl par ah maiduh mi biak nak le zum nak ah kan thleng\ndual do thei nak kan nei ih tlun ah mah bulpaak in siseh, midang thawn akom in siseh, ram mi\nhmaiah siseh, rammi um lo nak ah siseh mai biak nak le zum nak cu zalen zet in simfiang theih\nnak, man thei nak, biakkhawm thei nak le biak inn sak thei nak tla kan nei ciou asi.\nThu 19\nMikip in zalen zet in thu ruah thei nak le zalen zet in kanthu ruah mi hi sim phuan thei nak\nkan nei asi. Cui covo kan neih ii tlun ah, hna hnok nak um lo ten kan thu ruah thei nak cu\nramri um lo kan ruah mi thu hla pawl ii ruah daan pom daan pawl cu zir thei nak, co thei nak le\nsimphuan sin thei nak kan nei asi.\nThu 20\nMikip in zalen zet le daai zet in ton khawm thei nak le pawl kom thei nak kan nei asi.\nZozo khal pawlkom pa khat khat ah hramhram in lut ter lo ding asi.\nThu 21\nMikip in mai ram uk awknak ah mai pum pak in siseh, zalen zet ii hril mi palai pa hnen in\nsiseh, tel thei nak a um asi.\n(ii) Mikip in mairam sungah acozah hnatuan nak ah bangrep in covo kan nei asi.\nMipi ih duh nak cu ram uk nak thuah a hram pi siseh. Cui mi duh nak ruah nak cu a caan vek in\nhril awk a um tik ah lang ter ding asi.Hril awk tik khal ah bangrep ten duh mi hril thei nak a\num ih tlun ah cu hril awk nak cu thup te me in simaw, cuvek adang zalen zet ii hril thei nak a\num a si.\nThu 22\nMikip in minung pawl kom nak ii tel tu pakhat hrangah minung lam humhual nak\naa, ramdin nak ah siseh, ram tintian pawlkom nak ah siseh, rampakhat ciar ii\nsung sumsuak tlun ah siseh, cu mi pawl in si nak le azia te than so thei nak\nlo sum tuah nak, minung pawl kom nak nunphung covo pawl kha hman thei nak an\nkan neih ii hlei\nphuaih dan leilung\ndingah um lo theih\nnei asi.\nThu 23\nMikip in hnatuan thei nak, mai duh mi nun nak ah zalen zet in hawl thei nak ah siseh, zarual in\nnuam zet ii tuan thei nak ding ah siseh, hna tuan nei lo ih um men nak in luat nak ah siseh\nthuneih nak kan nei asi.\nMikip in hleidan nak um lo bangrep ih tuan man ngah thei nak kan nei asi.\nHna tuan tu hmuah hmuah in mah le mai innsang in minung thawn bangh in ei thei in thei dingah\nmai tuan mipar bangrep ten hlawh man ngah thei nak a um asi. Atul asi le phun dang te-in bomh\nnak khal ngah bet thei asi.\nMikip in maingah dingmawi hlawh man ngah thei nak ah hnatuan tu pawlkom nak tuah tahrat in kan\ntel thei ve a si.\nThu 24\nMikip in an ngah ding a mawi hna tuan caan ih leeng ah hlawh hman ii hlei ah hna tuan awl mi",
            "Image": "f688f52a9b587f25411c46b59285e311"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "cawlh ni te ah cawlh caan leave le caan lawng khal neih theih asi.\nThu 25\nMikip in mah le mai innsang harhdam nak, taksa le thin lung nuam ii umthei nak ding ah vitamin,\nhnipuan, um nak inn, si le vaai bomh nak le minung ih kantul hai mi pawl hi amawi tawk in kan\nngah thei asi. Cui tlunah hnatuan nei lo ih kan umtik ah siseh, kan dam lo lai fang ah siseh,\nkut ke him lo ih kan um lai fangh a siseh, nuhmei kan si tik ah siseh, tartawt kan si tik khal\nah siseh, mai tha zaang in mai khop kan hawl thei nawn lo caan ah siseh, umcan eile in hrangah\nhnangam zet ih um thei nakkhuan kan nei asi.\nFate ih nui kil khawi nak, nauhak pawl hi ahleice ii kil kil khawi nak le bomh nak a ngah thei\nasi.Daan veek ii thit awk nak in siseh, thudang pakhat khat rungah siseh, asuak mi nauhak poh\npoh cu bangrepten bomh bawi hum harh nak an nei thei asi.\nThu 26\nMikip in cazir thei nak an nei, Amal bikah phunli tiang le ahrampi fim nak pawl ah paisa lak lo\nin zirh thei nak a nei. Thil thiam nak le minung nun khuasak fim nak pawl hi zir thei nak kan\nnei asi. Cui tlun ah phun sang fim nak ngah nak hrangah mai thiam nak ii zir in covo bangrep\nkan nei asi.\nFim zir nak ah minung pawl ii sidaan pawl fam kim zet in kan thanso thei nak ah minung pakhat\nciar ii covo le ahram thok upat awk nak nei sin thei nak ding ah zirh ding asi. Fim zir nak cu\nramsung hmuah hmuah ah siseh, miphun pawl hnen ah siseh, biak nak lam pawl kom nak ah siseh,\npakhat le pakhat thei thiam awk nak tuar thei nak, rualrem nak pawl kha tha peek ding asi. Cui\ntlunah kum khua ram daih nak hrangah UNO ii tuah mipawl thu hlaveek in a can thei nak dingah\nbomh ding asi.\nNu le pa in mai fa le ii an zir ding mi ca hril sak thei nak thu an nei asi.\nThu 27\nMikip in mai nunphung leilung tlun ah zalen zet in tuah thei nak nunphung kilkhwainak zalen zet\nle lung hmui zet in zir thei nak science a karh zai thei nak ding ah zalen zet in telve thei\nnak ding ah le cui fim nak in arah pawl kha hman thei nak kan nei asi.\nMikip in science ca zir nak lam ah siseh, nunphung kilkhawinak ah siseh maih ii thu ruah fim\nnak in kantuan suak mi tlun ah siseh hmin that nak le miat mi paisa ngah thei nak pawl kha kan\nngah thei asi.\nThu 28\nMikip in hi mi thu than sung ii an telh mi covo pawl le zalen nak famkim ngah thei nak ii\nminung pawl awk daan le ram tintian pawl awk nak ih sin that hnem nak pawl kha kan ngah thei\nasi.\nThu 29\nMai sinak ih zir in zalen zet ii thanso thei nak ah midang thawn pawl kom nak ah mikip in tuan\nvo kan nei asi.\nMai covo le mai zalen nak kan neih tikah midang pa khat ii covo le zalen nak pawl khi thupi sin\nding ah siseh, democracy daan ih um minung pawl kom nak ah nuncan that ih hlei ah mai ih um nak\nkiang kap daih nak le rammi pawl ii that hnem nak ding ah, zarem zet in num ciou nak dingah\nsiseh, uk awk nak daan lawng in thu anei thei asi.\nCumi covo pawl le za len nak pawl hi ziangvek thu khal ah UNO tum tah nak thawn siseh, a hrampi\ndaan pawl thawn siseh, aling let in man ding a si lo.\nThu 30\nHi mi thu than darh par ii covo pawl in siseh zalen nak siat suah duh nak thawn, ram pa khat\nhrang ah siseh, mi hrek khat hrang ah siseh, mai pumpak hrang ah siseh, tel thei nak covo kan\nnei a si, mai pumpak ciar ih covo a si ti-ih thu laak nak a um thei lo pei.",
            "Image": "b6c81dc6b6aaf8f0f9b0093d800a4131"
        }
    }
}

{
    "MetaData": {
        "Author": null,
        "Creation_Date": 1581467946,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1563bc230ef7fd0274facea946395c51",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ram Tin Tian iium Minung Pakhat ciar ii Covo Thuthan\nKum 1984 kum, December thla ni(10)ih tuah mi leilungtlun pumpi pawl awk\nnak(UNO)civuipi ih sin minung pathat ciar ih covo kha an hnem nget ii,\ncui an hnem nget ii an than mi cacu khat lam ca mai ah a kim ten a um.\nCu tivek in kumkhua hrang ah ataang ding mi thil thupi an than hnuah, hi\nmi civui pi ih sin UNO sung tel zaten cun cui cathan cu ram mi hmuah\nhmuah ii theidingah than darhding ah siseh, cuitlun ah ram le ramthen\nhmuah hmuah ii ram din hmun i zir ih hlei dan neiloding, a bik in tlawng\npawl le fim zir nak pawlah cu thuthan cu, than darh ding, hmuh ol nak ah\ntar ding, siar ding le a umtudaan pawl sim sin vivo dingah an tuah ta a\nsi.\nThuhmai hruai\nMi hmuah hmuah ii miphun sunloih nak thawn mikip ii bangrep ii covo kan\nneih mipawl kan sunsak awk hi mi hmuah hmuah ii thu neih nak thu neih\nbangrep nak, daih nak timipawl hi athu pi tawdaap a si ih hrangah siseh,\nmi nung pakhat ciar ii thil ti thei nak ziang siar lo nak ihsin mikip\nsiat suah duh nak asuah ter ruang ah siseh, zalen tak ih sim thei nak,\nzalen zet in maiduh mi zum thei nak, tih phan nak, nunhar nak it sin\nzalen zet ii nun khua sak theinak leilung pi a can thei nak dingah mi\nphun kip ii atul bik miduh san nak kha simthan zo a si mi tlun ah siseh,\nMi hmuah hmuah in daan um mumal lo, nen niam duh nak lungput, hmuh suam\nzomh taih nak pawl kha ti-ngaih nak dang a um thei lo ii ruangah meithar\nthawn tan nak, dodal nak um lo in minung pakhat ciar ii thil ti theinak\nkha hum him atul ruangah siseh,\nRam pakhat lepakhat rualremzet ii pawl awk nak cu kan than so pi ding ah\nkan zuam a tul ruang ah siseh,\nUNO ah sungrtel ram pawl ii kan covo ciouah siseh, minung sun lawih nak\nsiseh, mipa nunau hlei dan lo ding thu ah siseh, tipawl kha thupi ah\nneih ding kan hnemnget ih hlei ah minung nuncan khua sak tha sin ii,\nzalen nak khal um sin, khaisang sinding ah kan tiam kam mi par ah siseh,\nUNO sungtel ram pawl ii UNO thawn peh zom ii minung pawl zalen nak lam\nah siseh, ahrampi in minung pakhat ciar ii covo lam ah siseh, leilung\ntlun pumpuluk ah upat nak thawn peh zom vivo ding ah kan tiam kamzo a si\nbang tuk in siseh;\nCu Hrang Ah\nThu rel nak khawmpi ih sin,\nRamtintian ii minung covo thuthan nak cu, mikip le pawl kom tintian ah\nruat ring ring ii lei lung tlun pumpuluk ah a cui minung kip ii covo,\nzalen nak pawl hi upat ciou dingah, folh fial nak thawn kan zuam\nciouding ti in siseh, UNO sungtel ram pawl le cui ram pawl ii thu nei\ntupawl ih uk nak sungah ram mi pawl hnen ah cui covo le zalen nak khi\nkau zet le sung lawi zet ii thlun ciou dingah, ramsung ram leng tiang in\nzuam ciou ding ah siseh, Ram tintian ii covo, thuthan mikha ram tintian,\nmikip in bangrep ten tuan ciou dingah hi ti in kan than a si."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c5c4b0b44e144c8b40f8868e38b67adf",
            "Index": 1,
            "Label": "2",
            "Size": [
                595.0,
                842.0
            ],
            "Text": "Thu 1\nMikip in bangrep ii zalen nak le sunlawih nak thawn, bangrep in covo nei\nin, asuak mi kan si. Anmah in hleidan thei nak fim nak le nuncan neih\nthei nak ruah nak nei ii, pakhat le pakhat duh dawt nak, pawl awk nak\nnei ding asi.\nThu 2\nMikip in minung pakhat ciar ii covo thu than ih an than bangtuk in zalen\nnak hmuah hmuah kha annei ciou asi. Miphun hmuah hmuah hnen ah siseh,\nmidum mirang hnen ah siseh, nu lepa si nak ah siseh, tong phun ruang ah\nsiseh, biak nak ruangah siseh, ram duh dawt nak a phun phun ah siseh\nramle pom dan dang dang ruang ah siseah, suah nak in simaw ? Len le that\nruang ah simaw? mi hrinam par ah siseh, hleidan nak um hlah seh.\nCui tlun ah minung pakhat ii ramduh dawt nak cu thu then nak lam ah\nsiseh, ram pakhat le pakhat pawlkom nak ah siseh, hleidan nak um hlah\nseh. Hmun leram pakhat ii zalawngzet ii um thei nak ram, UNO ii kilkhawi\nnak ram, mai thu in nun khua sak dan a hrek tluk lawng ngah nak ram ti-\nin hleidan nak um hrim hrim hlah seh.\nThu 3\nMikip in kan num nak ciouah zalen nak le humhim nak um hram seh.\nThu 4\nZozo khal sal ah siseh, duh lo cing in nehsawh thuthawn mi sol ding a\nsilo. Minung pawl kha sal vek in hramhram ii fiar nak, minung zuar nak\nle cuvek thawn a bang mi hmuah hmuah kham ding asi.\nThu 5\nZozo khal hmuh suam awk nak le a hlei hluan ii minung man bang lo ko ii\ntuah siat nak tuah loding le thuthen nak nei lo ding a si.\nThu 6\nMikip in nundan thlun ding thu ah minung pakhat sinak diktak cu ziang\nbang tuk can khal ah co thei nak a neiding a si.\nThu 7\nMi hmuah hmuah\nhumhual nak ah\nnak ih ruangah\ncu bangrep ten\nin thlunding thu ah an bang rep thluh ih tlun ah, daan ih\nhleidan nak um hram hlahseh. Hi mi thuthan mipawl dodal\nsiseh, dodal nak thu than sin thu ah siseh, humhual nak\nkan neih theh asi.\nThu 8\nThlun ding dun le dan par ahsiseh, adang adang daan pawlah siseh, mikip\nhrang in tuah mi kan covo ciou cu a pelh solh ter a sile cuvek pelh solh\nnak ih ruang aa sun lal nak a nei tu cu ram hum hual nak zung pawl in\nluat nak ngah ter ding asi.\nThu 9"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c46501c9da3d93f6061ab49a45b3b0ab",
            "Index": 2,
            "Label": "3",
            "Size": [
                595.0,
                842.0
            ],
            "Text": "Zozo khal thlunding daan thawn kalh aw in kaih hrem nak asimaw, thongh\ninn ih ret nak asi maw, ram ih sin dawi pet nak simaw um hram hlah seh.\nThu 10\nCovo miparah le tuanding mi thu ii relcat mipar ah siseh, sual nak\npakhat khat ii ruang ah thuthen nak parah siseh, mikip in za len zet in\ntan mi bul um lo in thu then nak zungah thu suh tik ah bangrep theh\nhaiseh.\nThu 11\nMipi hmai ah asual a si ti mi mawh phurh nak afiang hlan sung poh cu,\ncui a puh maw mipa hi mitha a si ti ding a si. Athu a sit tik khal aa,\nan mawh phurh mi thu hla par ah a si lo a si ti-in el thei nak khuan\nneih ter veding a si.\nMipakhat khat cu ram ih tuah mi daan parah siseh, leilung tlun thlun\nding daan parah siseh, a sual nak alang fiang hlan lo, cu a si lo le a\num lo kar lakah mawh phurh si hlah seh; Cui tlun ah a sual lai ling ah a\nsual nak ii phu nak in a hnadeuh thuthen nak um hram hlah seh.\nThu 12\nZozo khal amai pumpaak thu in zalawng zet ih umcaan nak ah siseh, mai\ninnsung sang ah siseh, mai inn kiangkap ah siseh, ca kuat awk nak ah\nsiseh,daan um lo vek in mawh phur nak um hram hlah seh.Cui tlunah mai si\nnak khal aa soisel nak um hram hlah seh. Mikip in cutivek sim siat nak\nle soisel hmuh suam nak ah siseh , daan in humhim haiseh.\nThu 13\nMikip in mai ram sung ah zalen zet in tlawn thei nak le um thei nak kan\nnei asi.\nMikip in mai um nak ramsung ah siseh, ramdang ahsiseh, tlawn theih nak\nkan neih tlun ah mai ram ah kan tlung sal thei asi.\nThu 14\nMikip in zawmtaih hmuh suam nak ih sin an luat ding ii, ramdang khal aa\ndai ten umthei nak an nei asi.\nRam thu hla thawn a seng lo mi mawh phurh nak ah siseh, UNO ii tumtak\nmithawn a karh aw mi thu hla siseh, an suar ruang ih mawh phurh mipawl\nthu hla ah a tlun in covo cu nei hlah hai seh.\nThu 15\nMikip in ram pakhat ii ram mi sinak an nei a si.\nThlunding daan asilo ahcun rammi si nak ii sin an tlan san thei lo. Ram\nmi pakhat si sal nak covo ih sin hnong awk nak tuar hlah seh.\nThu 16\nKum kim ciami nunau le mipa pawl in mipum sinakah siseh, ram mi si nak"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5207d3640bb20151c2d78090ba38f6ff",
            "Index": 3,
            "Label": "4",
            "Size": [
                595.0,
                842.0
            ],
            "Text": "ah siseh, biak nak thu ah siseh hlei dan awk nak um lo in thit aw theih\nnak le innsang din thei nak an nei asi. Cui inn sang an si hnuah siseh,\ninn sang then awk nak a um tikkhal ah siseh, thitum neih awk nak thu ah,\nnunau le mipaii covo bangrep ten a ngah a tul asi.\nMopa le monu an panih an lung kim veve hnu lawng ah an thitaw thei asi.\nInn saang ti mi hi minung pawl kom nak ah a thu pi bik pakhat asi. Cui\ninn saang in minung pawlkomnak le acozah(uktu) ii hum hual naknei hai\nseh.\nThu 17\nMizakip in mai pum pak thu ah siseh midang thawn bur khawm in siseh,\nthil le ri neih thei nak an nei asi.\nThlun ding dan asi lo le zozo khal in mai thil le ri kha tan san hlah\nhaiseh.\nThu 18\nMikip in zalen zet in thu ruah thei nak, zalen zet indin mun khual thei\nnak le zalen zet in biak thei nak kan nei asi. Cui covo pawl par ah\nmaiduh mi biak nak le zum nak ah kan thleng dual do thei nak kan nei ih\ntlun ah mah bulpaak in siseh, midang thawn akom in siseh, ram mi hmaiah\nsiseh, rammi um lo nak ah siseh mai biak nak le zum nak cu zalen zet in\nsimfiang theih nak, man thei nak, biakkhawm thei nak le biak inn sak\nthei nak tla kan nei ciou asi.\nThu 19\nMikip in zalen zet in thu ruah thei nak le zalen zet\nhi sim phuan thei nak kan nei asi. Cui covo kan neih\nhnok nak um lo ten kan thu ruah thei nak cu ramri um\nhla pawl ii ruah daan pom daan pawl cu zir thei nak,\nsimphuan sin thei nak kan nei asi.\nin\nii\nlo\nco\nkanthu ruah mi\ntlun ah, hna\nkan ruah mi thu\nthei nak le\nThu 20\nMikip in zalen zet le daai zet in ton khawm thei nak le pawl kom thei\nnak kan nei asi.\nZozo khal pawlkom pa khat khat ah hramhram in lut ter lo ding asi.\nThu 21\nMikip in mai ram uk awknak ah mai pum pak in siseh, zalen zet ii hril mi\npalai pa hnen in siseh, tel thei nak a um asi.\n(ii) Mikip in mairam sungah acozah hnatuan nak ah bangrep in covo kan\nnei asi.\nMipi ih duh nak cu ram uk nak thuah a hram pi siseh. Cui mi duh nak ruah\nnak cu a caan vek in hril awk a um tik ah lang ter ding asi.Hril awk tik\nkhal ah bangrep ten duh mi hril thei nak a um ih tlun ah cu hril awk nak\ncu thup te me in simaw, cuvek adang zalen zet ii hril thei nak a um a"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c58378333f48a40de5628bf5e3f2dbc0",
            "Index": 4,
            "Label": "5",
            "Size": [
                595.0,
                842.0
            ],
            "Text": "si.\nThu 22\nMikip in minung pawl kom nak ii tel tu pakhat hrangah minung lam humhual\nnak kan neih ii hlei aa, ramdin nak ah siseh, ram tintian pawlkom nak ah\nsiseh, rampakhat ciar ii phuaih dan leilung sung sumsuak tlun ah siseh,\ncu mi pawl in si nak le azia te than so thei nak dingah um lo theih lo\nsum tuah nak, minung pawl kom nak nunphung covo pawl kha hman thei nak\nan nei asi.\nThu 23\nMikip in hnatuan thei nak, mai duh mi nun nak ah zalen zet in hawl thei\nnak ah siseh, zarual in nuam zet ii tuan thei nak ding ah siseh, hna\ntuan nei lo ih um men nak in luat nak ah siseh thuneih nak kan nei asi.\nMikip in hleidan nak um lo bangrep ih tuan man ngah thei nak kan nei\nasi.\nHna tuan tu hmuah hmuah in mah le mai innsang in minung thawn bangh in\nei thei in thei dingah mai tuan mipar bangrep ten hlawh man ngah thei\nnak a um asi. Atul asi le phun dang te-in bomh nak khal ngah bet thei\nasi.\nMikip in maingah dingmawi hlawh man ngah thei nak ah hnatuan tu pawlkom\nnak tuah tahrat in kan tel thei ve a si.\nThu 24\nMikip in an ngah ding a mawi hna tuan caan ih leeng ah hlawh hman ii\nhlei ah hna tuan awl mi cawlh ni te ah cawlh caan leave le caan lawng\nkhal neih theih asi.\nThu 25\nMikip in mah le mai innsang harhdam nak, taksa le thin lung nuam ii\numthei nak ding ah vitamin, hnipuan, um nak inn, si le vaai bomh nak le\nminung ih kantul hai mi pawl hi amawi tawk in kan ngah thei asi. Cui\ntlunah hnatuan nei lo ih kan umtik ah siseh, kan dam lo lai fang ah\nsiseh, kut ke him lo ih kan um lai fangh a siseh, nuhmei kan si tik ah\nsiseh, tartawt kan si tik khal ah siseh, mai tha zaang in mai khop kan\nhawl thei nawn lo caan ah siseh, umcan eile in hrangah hnangam zet ih um\nthei nakkhuan kan nei asi.\nFate ih nui kil khawi nak, nauhak pawl hi ahleice ii kil kil khawi nak\nle bomh nak a ngah thei asi.Daan veek ii thit awk nak in siseh, thudang\npakhat khat rungah siseh, asuak mi nauhak poh poh cu bangrepten bomh\nbawi hum harh nak an nei thei asi.\nThu 26\nMikip in cazir thei nak an nei, Amal bikah phunli tiang le ahrampi fim\nnak pawl ah paisa lak lo in zirh thei nak a nei. Thil thiam nak le\nminung nun khuasak fim nak pawl hi zir thei nak kan nei asi. Cui tlun ah\nphun sang fim nak ngah nak hrangah mai thiam nak ii zir in covo bangrep"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f1fc3336a42145a8dc9e30f387b09adb",
            "Index": 5,
            "Label": "6",
            "Size": [
                595.0,
                842.0
            ],
            "Text": "kan nei asi.\nFim zir nak ah minung pawl ii sidaan pawl fam kim zet in kan thanso thei\nnak ah minung pakhat ciar ii covo le ahram thok upat awk nak nei sin\nthei nak ding ah zirh ding asi. Fim zir nak cu ramsung hmuah hmuah ah\nsiseh, miphun pawl hnen ah siseh, biak nak lam pawl kom nak ah siseh,\npakhat le pakhat thei thiam awk nak tuar thei nak, rualrem nak pawl kha\ntha peek ding asi. Cui tlunah kum khua ram daih nak hrangah UNO ii tuah\nmipawl thu hlaveek in a can thei nak dingah bomh ding asi.\nNu le pa in mai fa le ii an zir ding mi ca hril sak thei nak thu an nei\nasi.\nThu 27\nMikip in mai nunphung leilung tlun ah zalen zet in tuah thei nak\nnunphung kilkhwainak zalen zet le lung hmui zet in zir thei nak science\na karh zai thei nak ding ah zalen zet in telve thei nak ding ah le cui\nfim nak in arah pawl kha hman thei nak kan nei asi.\nMikip in science ca zir nak lam ah siseh, nunphung kilkhawinak ah siseh\nmaih ii thu ruah fim nak in kantuan suak mi tlun ah siseh hmin that nak\nle miat mi paisa ngah thei nak pawl kha kan ngah thei asi.\nThu 28\nMikip in hi mi thu than sung ii an telh mi covo pawl le zalen nak famkim\nngah thei nak ii minung pawl awk daan le ram tintian pawl awk nak ih sin\nthat hnem nak pawl kha kan ngah thei asi.\nThu 29\nMai sinak ih zir in zalen zet ii thanso thei nak ah midang thawn pawl\nkom nak ah mikip in tuan vo kan nei asi.\nMai covo le mai zalen nak kan neih tikah midang pa khat ii covo le zalen\nnak pawl khi thupi sin ding ah siseh, democracy daan ih um minung pawl\nkom nak ah nuncan that ih hlei ah mai ih um nak kiang kap daih nak le\nrammi pawl ii that hnem nak ding ah, zarem zet in num ciou nak dingah\nsiseh, uk awk nak daan lawng in thu anei thei asi.\nCumi covo pawl le za len nak pawl hi ziangvek thu khal ah UNO tum tah\nnak thawn siseh, a hrampi daan pawl thawn siseh, aling let in man ding a\nsi lo.\nThu 30\nHi mi thu than darh par ii covo\nnak thawn, ram pa khat hrang ah\npumpak hrang ah siseh, tel thei\nih covo a si ti-ih thu laak nak\npawl in siseh zalen nak siat suah duh\nsiseh, mi hrek khat hrang ah siseh, mai\nnak covo kan nei a si, mai pumpak ciar\na um thei lo pei."
        }
    }
}

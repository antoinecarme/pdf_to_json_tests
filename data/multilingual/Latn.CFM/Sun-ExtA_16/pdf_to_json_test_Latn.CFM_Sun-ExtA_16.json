{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468052,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ram Tin Tian iium Minung Pakhat ciar ii Covo Thuthan\nKum 1984 kum, December thla ni(10)ih tuah mi leilungtlun pumpi pawl awk nak(UNO)civuipi\nih sin minung pathat ciar ih covo kha an hnem nget ii, cui an hnem nget ii an than mi\ncacu khat lam ca mai ah a kim ten a um. Cu tivek in kumkhua hrang ah ataang ding mi\nthil thupi an than hnuah, hi mi civui pi ih sin UNO sung tel zaten cun cui cathan cu\nram mi hmuah hmuah ii theidingah than darhding ah siseh, cuitlun ah ram le ramthen\nhmuah hmuah ii ram din hmun i zir ih hlei dan neiloding, a bik in tlawng pawl le fim\nzir nak pawlah cu thuthan cu, than darh ding, hmuh ol nak ah tar ding, siar ding le a\numtudaan pawl sim sin vivo dingah an tuah ta a si.\nThuhmai hruai\nMi hmuah hmuah ii miphun sunloih nak thawn mikip ii bangrep ii covo kan neih mipawl kan\nsunsak awk hi mi hmuah hmuah ii thu neih nak thu neih bangrep nak, daih nak timipawl hi\nathu pi tawdaap a si ih hrangah siseh, mi nung pakhat ciar ii thil ti thei nak ziang\nsiar lo nak ihsin mikip siat suah duh nak asuah ter ruang ah siseh, zalen tak ih sim\nthei nak, zalen zet in maiduh mi zum thei nak, tih phan nak, nunhar nak it sin zalen\nzet ii nun khua sak theinak leilung pi a can thei nak dingah mi phun kip ii atul bik\nmiduh san nak kha simthan zo a si mi tlun ah siseh,\nMi hmuah hmuah in daan um mumal lo, nen niam duh nak lungput, hmuh suam zomh taih nak\npawl kha ti-ngaih nak dang a um thei lo ii ruangah meithar thawn tan nak, dodal nak um\nlo in minung pakhat ciar ii thil ti theinak kha hum him atul ruangah siseh,\nRam pakhat lepakhat rualremzet ii pawl awk nak cu kan than so pi ding ah kan zuam a tul\nruang ah siseh,\nUNO ah sungrtel ram pawl ii kan covo ciouah siseh, minung sun lawih nak siseh, mipa\nnunau hlei dan lo ding thu ah siseh, tipawl kha thupi ah neih ding kan hnemnget ih hlei\nah minung nuncan khua sak tha sin ii, zalen nak khal um sin, khaisang sinding ah kan\ntiam kam mi par ah siseh,\nUNO sungtel ram pawl ii UNO thawn peh zom ii minung pawl zalen nak lam ah siseh,\nahrampi in minung pakhat ciar ii covo lam ah siseh, leilung tlun pumpuluk ah upat nak\nthawn peh zom vivo ding ah kan tiam kamzo a si bang tuk in siseh;\nCu Hrang Ah\nThu rel nak khawmpi ih sin,\nRamtintian ii minung covo thuthan nak cu, mikip le pawl kom tintian ah ruat ring ring\nii lei lung tlun pumpuluk ah a cui minung kip ii covo, zalen nak pawl hi upat ciou\ndingah, folh fial nak thawn kan zuam ciouding ti in siseh, UNO sungtel ram pawl le cui\nram pawl ii thu nei tupawl ih uk nak sungah ram mi pawl hnen ah cui covo le zalen nak\nkhi kau zet le sung lawi zet ii thlun ciou dingah, ramsung ram leng tiang in zuam ciou\nding ah siseh, Ram tintian ii covo, thuthan mikha ram tintian, mikip in bangrep ten\ntuan ciou dingah hi ti in kan than a si.\nThu 1\nMikip in bangrep ii zalen nak le sunlawih nak thawn, bangrep in covo nei in, asuak mi\nkan si. Anmah in hleidan thei nak fim nak le nuncan neih thei nak ruah nak nei ii,\npakhat le pakhat duh dawt nak, pawl awk nak nei ding asi.",
            "Image": "d9bcf30e2e986b792cbc0e8f3dd48e1e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Thu 2\nMikip in minung pakhat ciar ii covo thu than ih an than bangtuk in zalen nak hmuah\nhmuah kha annei ciou asi. Miphun hmuah hmuah hnen ah siseh, midum mirang hnen ah siseh,\nnu lepa si nak ah siseh, tong phun ruang ah siseh, biak nak ruangah siseh, ram duh dawt\nnak a phun phun ah siseh ramle pom dan dang dang ruang ah siseah, suah nak in simaw ?\nLen le that ruang ah simaw? mi hrinam par ah siseh, hleidan nak um hlah seh.\nCui tlun ah minung pakhat ii ramduh dawt nak cu thu then nak lam ah siseh, ram pakhat\nle pakhat pawlkom nak ah siseh, hleidan nak um hlah seh. Hmun leram pakhat ii\nzalawngzet ii um thei nak ram, UNO ii kilkhawi nak ram, mai thu in nun khua sak dan a\nhrek tluk lawng ngah nak ram ti-in hleidan nak um hrim hrim hlah seh.\nThu 3\nMikip in kan num nak ciouah zalen nak le humhim nak um hram seh.\nThu 4\nZozo khal sal ah siseh, duh lo cing in nehsawh thuthawn mi sol ding a silo. Minung pawl\nkha sal vek in hramhram ii fiar nak, minung zuar nak le cuvek thawn a bang mi hmuah\nhmuah kham ding asi.\nThu 5\nZozo khal hmuh suam awk nak le a hlei hluan ii minung man bang lo ko ii tuah siat nak\ntuah loding le thuthen nak nei lo ding a si.\nThu 6\nMikip in nundan thlun ding thu ah minung pakhat sinak diktak cu ziang bang tuk can khal\nah co thei nak a neiding a si.\nThu 7\nMi hmuah hmuah in thlunding thu ah an bang rep thluh ih tlun ah, daan ih humhual nak ah\nhleidan nak um hram hlahseh. Hi mi thuthan mipawl dodal nak ih ruangah siseh, dodal nak\nthu than sin thu ah siseh, humhual nak cu bangrep ten kan neih theh asi.\nThu 8\nThlun ding dun le dan par ahsiseh, adang adang daan pawlah siseh, mikip hrang in tuah\nmi kan covo ciou cu a pelh solh ter a sile cuvek pelh solh nak ih ruang aa sun lal nak\na nei tu cu ram hum hual nak zung pawl in luat nak ngah ter ding asi.\nThu 9\nZozo khal thlunding daan thawn kalh aw in kaih hrem nak asimaw, thongh inn ih ret nak\nasi maw, ram ih sin dawi pet nak simaw um hram hlah seh.\nThu 10\nCovo miparah le tuanding mi thu ii relcat mipar ah siseh, sual nak pakhat khat ii ruang\nah thuthen nak parah siseh, mikip in za len zet in tan mi bul um lo in thu then nak\nzungah thu suh tik ah bangrep theh haiseh.\nThu 11",
            "Image": "b0f50132df2981416c4314d2a20e25f6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mipi hmai ah asual a si ti mi mawh phurh nak afiang hlan sung poh cu, cui a puh maw\nmipa hi mitha a si ti ding a si. Athu a sit tik khal aa, an mawh phurh mi thu hla par\nah a si lo a si ti-in el thei nak khuan neih ter veding a si.\nMipakhat khat cu ram ih tuah mi daan parah siseh, leilung tlun thlun ding daan parah\nsiseh, a sual nak alang fiang hlan lo, cu a si lo le a um lo kar lakah mawh phurh si\nhlah seh; Cui tlun ah a sual lai ling ah a sual nak ii phu nak in a hnadeuh thuthen nak\num hram hlah seh.\nThu 12\nZozo khal amai pumpaak thu in zalawng zet ih umcaan nak ah siseh, mai innsung sang ah\nsiseh, mai inn kiangkap ah siseh, ca kuat awk nak ah siseh,daan um lo vek in mawh phur\nnak um hram hlah seh.Cui tlunah mai si nak khal aa soisel nak um hram hlah seh. Mikip\nin cutivek sim siat nak le soisel hmuh suam nak ah siseh , daan in humhim haiseh.\nThu 13\nMikip in mai ram sung ah zalen zet in tlawn thei nak le um thei nak kan nei asi.\nMikip in mai um nak ramsung ah siseh, ramdang ahsiseh, tlawn theih nak kan neih tlun ah\nmai ram ah kan tlung sal thei asi.\nThu 14\nMikip in zawmtaih hmuh suam nak ih sin an luat ding ii, ramdang khal aa dai ten umthei\nnak an nei asi.\nRam thu hla thawn a seng lo mi mawh phurh nak ah siseh, UNO ii tumtak mithawn a karh aw\nmi thu hla siseh, an suar ruang ih mawh phurh mipawl thu hla ah a tlun in covo cu nei\nhlah hai seh.\nThu 15\nMikip in ram pakhat ii ram mi sinak an nei a si.\nThlunding daan asilo ahcun rammi si nak ii sin an tlan san thei lo. Ram mi pakhat si\nsal nak covo ih sin hnong awk nak tuar hlah seh.\nThu 16\nKum kim ciami nunau le mipa pawl in mipum sinakah siseh, ram mi si nak ah siseh, biak\nnak thu ah siseh hlei dan awk nak um lo in thit aw theih nak le innsang din thei nak an\nnei asi. Cui inn sang an si hnuah siseh, inn sang then awk nak a um tikkhal ah siseh,\nthitum neih awk nak thu ah, nunau le mipaii covo bangrep ten a ngah a tul asi.\nMopa le monu an panih an lung kim veve hnu lawng ah an thitaw thei asi.\nInn saang ti mi hi minung pawl kom nak ah a thu pi bik pakhat asi. Cui inn saang in\nminung pawlkomnak le acozah(uktu) ii hum hual naknei hai seh.\nThu 17\nMizakip in mai pum pak thu ah siseh midang thawn bur khawm in siseh, thil le ri neih\nthei nak an nei asi.\nThlun ding dan asi lo le zozo khal in mai thil le ri kha tan san hlah haiseh.",
            "Image": "72c1a5c7a54067d2f2e61e4646cb2029"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Thu 18\nMikip in zalen zet in thu ruah thei nak, zalen zet indin mun khual thei nak le zalen\nzet in biak thei nak kan nei asi. Cui covo pawl par ah maiduh mi biak nak le zum nak ah\nkan thleng dual do thei nak kan nei ih tlun ah mah bulpaak in siseh, midang thawn akom\nin siseh, ram mi hmaiah siseh, rammi um lo nak ah siseh mai biak nak le zum nak cu\nzalen zet in simfiang theih nak, man thei nak, biakkhawm thei nak le biak inn sak thei\nnak tla kan nei ciou asi.\nThu 19\nMikip in zalen zet in thu ruah thei nak le zalen zet in kanthu ruah mi hi sim phuan\nthei nak kan nei asi. Cui covo kan neih ii tlun ah, hna hnok nak um lo ten kan thu ruah\nthei nak cu ramri um lo kan ruah mi thu hla pawl ii ruah daan pom daan pawl cu zir thei\nnak, co thei nak le simphuan sin thei nak kan nei asi.\nThu 20\nMikip in zalen zet le daai zet in ton khawm thei nak le pawl kom thei nak kan nei asi.\nZozo khal pawlkom pa khat khat ah hramhram in lut ter lo ding asi.\nThu 21\nMikip in mai ram uk awknak ah mai pum pak in siseh, zalen zet ii hril mi palai pa hnen\nin siseh, tel thei nak a um asi.\n(ii) Mikip in mairam sungah acozah hnatuan nak ah bangrep in covo kan nei asi.\nMipi ih duh nak cu ram uk nak thuah a hram pi siseh. Cui mi duh nak ruah nak cu a caan\nvek in hril awk a um tik ah lang ter ding asi.Hril awk tik khal ah bangrep ten duh mi\nhril thei nak a um ih tlun ah cu hril awk nak cu thup te me in simaw, cuvek adang zalen\nzet ii hril thei nak a um a si.\nThu 22\nMikip in minung pawl kom nak ii tel tu pakhat hrangah minung lam humhual nak kan neih\nii hlei aa, ramdin nak ah siseh, ram tintian pawlkom nak ah siseh, rampakhat ciar ii\nphuaih dan leilung sung sumsuak tlun ah siseh, cu mi pawl in si nak le azia te than so\nthei nak dingah um lo theih lo sum tuah nak, minung pawl kom nak nunphung covo pawl kha\nhman thei nak an nei asi.\nThu 23\nMikip in hnatuan thei nak, mai duh mi nun nak ah zalen zet in hawl thei nak ah siseh,\nzarual in nuam zet ii tuan thei nak ding ah siseh, hna tuan nei lo ih um men nak in\nluat nak ah siseh thuneih nak kan nei asi.\nMikip in hleidan nak um lo bangrep ih tuan man ngah thei nak kan nei asi.\nHna tuan tu hmuah hmuah in mah le mai innsang in minung thawn bangh in ei thei in thei\ndingah mai tuan mipar bangrep ten hlawh man ngah thei nak a um asi. Atul asi le phun\ndang te-in bomh nak khal ngah bet thei asi.\nMikip in maingah dingmawi hlawh man ngah thei nak ah hnatuan tu pawlkom nak tuah tahrat\nin kan tel thei ve a si.",
            "Image": "2e1b754bb96922914546d9dce5b01dce"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Thu 24\nMikip in an ngah ding a mawi hna tuan caan ih leeng ah hlawh hman ii hlei ah hna tuan\nawl mi cawlh ni te ah cawlh caan leave le caan lawng khal neih theih asi.\nThu 25\nMikip in mah le mai innsang harhdam nak, taksa le thin lung nuam ii umthei nak ding ah\nvitamin, hnipuan, um nak inn, si le vaai bomh nak le minung ih kantul hai mi pawl hi\namawi tawk in kan ngah thei asi. Cui tlunah hnatuan nei lo ih kan umtik ah siseh, kan\ndam lo lai fang ah siseh, kut ke him lo ih kan um lai fangh a siseh, nuhmei kan si tik\nah siseh, tartawt kan si tik khal ah siseh, mai tha zaang in mai khop kan hawl thei\nnawn lo caan ah siseh, umcan eile in hrangah hnangam zet ih um thei nakkhuan kan nei\nasi.\nFate ih nui kil khawi nak, nauhak pawl hi ahleice ii kil kil khawi nak le bomh nak a\nngah thei asi.Daan veek ii thit awk nak in siseh, thudang pakhat khat rungah siseh,\nasuak mi nauhak poh poh cu bangrepten bomh bawi hum harh nak an nei thei asi.\nThu 26\nMikip in cazir thei nak an nei, Amal bikah phunli tiang le ahrampi fim nak pawl ah\npaisa lak lo in zirh thei nak a nei. Thil thiam nak le minung nun khuasak fim nak pawl\nhi zir thei nak kan nei asi. Cui tlun ah phun sang fim nak ngah nak hrangah mai thiam\nnak ii zir in covo bangrep kan nei asi.\nFim zir nak ah minung pawl ii sidaan pawl fam kim zet in kan thanso thei nak ah minung\npakhat ciar ii covo le ahram thok upat awk nak nei sin thei nak ding ah zirh ding asi.\nFim zir nak cu ramsung hmuah hmuah ah siseh, miphun pawl hnen ah siseh, biak nak lam\npawl kom nak ah siseh, pakhat le pakhat thei thiam awk nak tuar thei nak, rualrem nak\npawl kha tha peek ding asi. Cui tlunah kum khua ram daih nak hrangah UNO ii tuah mipawl\nthu hlaveek in a can thei nak dingah bomh ding asi.\nNu le pa in mai fa le ii an zir ding mi ca hril sak thei nak thu an nei asi.\nThu 27\nMikip in mai nunphung leilung tlun ah zalen zet in tuah thei nak nunphung kilkhwainak\nzalen zet le lung hmui zet in zir thei nak science a karh zai thei nak ding ah zalen\nzet in telve thei nak ding ah le cui fim nak in arah pawl kha hman thei nak kan nei\nasi.\nMikip in science ca zir nak lam ah siseh, nunphung kilkhawinak ah siseh maih ii thu\nruah fim nak in kantuan suak mi tlun ah siseh hmin that nak le miat mi paisa ngah thei\nnak pawl kha kan ngah thei asi.\nThu 28\nMikip in hi mi thu than sung ii an telh mi covo pawl le zalen nak famkim ngah thei nak\nii minung pawl awk daan le ram tintian pawl awk nak ih sin that hnem nak pawl kha kan\nngah thei asi.\nThu 29\nMai sinak ih zir in zalen zet ii thanso thei nak ah midang thawn pawl kom nak ah mikip\nin tuan vo kan nei asi.",
            "Image": "ba670a340dbbebf4bba5bce2bdb97351"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mai covo le mai zalen nak kan neih tikah midang pa khat ii covo le zalen nak pawl khi\nthupi sin ding ah siseh, democracy daan ih um minung pawl kom nak ah nuncan that ih\nhlei ah mai ih um nak kiang kap daih nak le rammi pawl ii that hnem nak ding ah, zarem\nzet in num ciou nak dingah siseh, uk awk nak daan lawng in thu anei thei asi.\nCumi covo pawl le za len nak pawl hi ziangvek thu khal ah UNO tum tah nak thawn siseh,\na hrampi daan pawl thawn siseh, aling let in man ding a si lo.\nThu 30\nHi mi thu than darh par ii covo pawl in siseh zalen nak siat suah duh nak thawn, ram pa\nkhat hrang ah siseh, mi hrek khat hrang ah siseh, mai pumpak hrang ah siseh, tel thei\nnak covo kan nei a si, mai pumpak ciar ih covo a si ti-ih thu laak nak a um thei lo\npei.",
            "Image": "bcd09ca5ca4bf94dc47dfce37ace92af"
        }
    }
}

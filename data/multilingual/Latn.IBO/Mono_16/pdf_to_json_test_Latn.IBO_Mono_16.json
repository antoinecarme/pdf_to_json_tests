{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468503,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NKUWUWAPỤTA ỤWA NILE BANYERE IKIKE MMADỤ NWEGASỊRỊ\nOkwu mmalite\nEbe ọ bụ na nghọta ugwu ekere uwa na ikike nha anya a pụghị ịnapụ mmadụ\nnke dirị onye ọ bụla bi n'ụwa bụ ntụala nke inwere onwe, ikpe nkwụmọtọ\nna udo n'elụ ụwa.\nEbe nleghara anya na nleli ikike mmadu nwegasịrị emeela ka e nwee\nakparamagwa enweghi uche nke gbawara obi mmadụ nile, a bịakwa ọbịbịa ụwa\nebe ndi mmadụ ga‐enwejupụta ohere ikwu okwu na inwe nkwenye nakwa\nnlihapụ n'ụjọ na ụkọ, abụrụ ihe a mara n'okwa dị ka olile anya kachasị\nibe ya nke mmadụ nkịtị.\nEbe ọ dị mkpa, ma ọ bụrụ na a chọghi ikwanye mmadụ ka o were oke nnupu\nisi sogide ochịchị aka ike na mmegbu dị ka ihe ikpeazụ ọ pụrụ ime, na a\nga‐echedo ikike mmadụ nwegasịrị site n'usoro iwu.\nEbe ọ dị mkpa ịkwalite ọganihu mmekọrịta enyi na enyi n'etiti mba na ibe\nya.\nEbe ndi otu jikọtara mba ụwa nile bụ United Nations, n'ime Chata bụ\nakwụkwọ nyere ha ike kwupụtakwara ọzọ okwukwe ha n'ikike ntọala mmadụ\nnwegasịrị, n'ugwu na uru nke mmadụ, ya na nha anya ikike ndi dịrị nwoke\nna nwanyị, were nweekwa njikere ịkwalite ọganihu obodo na ezi obibi ndụ\nnke ndi mmadụ nweere onwe ha.\nEbe mba ndi nọ n'otu a eweputala onwe ha maka inweta, site na njikọ aka\nha na United Nations, nkwalite nsọpụrụ n'ụwa nile na idebe iwu gbasara\nikike na ohere ntọala mmadụ nwegasịrị.\nEbe nghọta onye ọ bụla banyere ikike na ohere ndi a kachasị dịrị mkpa\nmaka imejupụta nkwekọrịta nke a.\nUGBU A ZI\nỌgbakọ ozuzu a bu General Assembly Na‐akwado Nkuwuwapụta Uwa Nile nke a\nbanyere Ikike Maadụ Nwegasịrị ka ọ bụrụ ihe ngosi ọganihu nke ndi mmadụ\nnile na mba nile, nke bụ na onye ọ bụla nakwa ngalaba ọ bụla nke obodo\nbụ Nkwuwapụta a n'obi, ga‐agbasi mbọ ike, site na nkuzi na ọzụzụ,\nịkwalite nsọpụrụ maka ikike na ohere ndi a, ma sitekwa n'atụmatụgasị nke\nmba na nke jikoro mba na mba na‐aga n'ihu ime ka a ghtachaa ma debechaa\nha n'ụwa nile ma n'ime mba ndi nọ n'otu a makwa n'ime mba ndi ọzọ nọ\nn'okpuru ọchịchị ha.\nNkeji edemede 1.\nA mụrụ mmadụ nile n'ohere nakwa nha anya ugwu na ikike. E nyere ha uche\nna mmụọ ime ihe ziri ezi nke na ha kwesiri ịkpaso ibe ha agwa n'obi\nnwanne na nwanne.\nNkeji edemede 2\nOnye ọ bụla tozuru iwe ikike na ohere nile e wepụtara na Nkwuwapụta nke\na , n'enweghi ịkpa oke ọ bụla dị ka nke agbụrụ; ụcha akpụkpọ ahụ, ịbụ",
            "Image": "69a2878898dc4e04d6f00a84e65916a8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nwoke ma ọ bụ nwanyị, asụsụ, okpukpe chi, echiche banyere ọchịchị ma ọ\nbụ ihe ọzọ, obodo ma ọ bụ ọ n'obodo akụ, ọnọdụ ọmụmụ ma ọ bụ ọnọdụ ọzọ.\nOzọkwa, a gaghị enwe ịkpa oke gbadoro ụkwụ n'ọnọdụ ọchịchị, nlekọta ma ọ\nbụ mmekọrịta mba na mba, nke obodo ma ọ bụ oke ala onye nọ na ya,\nn'agbanyeghi ma ebe ahụ o nwe onwe ya, ọ nọ na nlekọta anya, ọ nọ\nn'okpuru ọchịchị ọzọ ma o nwere ihe ọzọ gbochiri ya inwe ntozu oke dị ka\nmba.\nNkeji edemede 3\nOnye ọ bụla nwere ikike inwe ndụ, ohere na nchedo nke onwe ya.\nNkeji edemede 4\nỌ dịghị onye a ga‐ejigide n'ọnọdu ohu ma ọ bụ odibọ a ga‐amachi ịkpa ma\nọ bụ ire ohu n'ụdị ọ bụla.\nNkeji edemede 5\nỌ dịghị onye a ga‐akwagide n'oke ntaramahụhụ, ma ọ bụ na mmeso omume na\nntaramahụhụ obi ọjọọ, obi tara mmiri ma ọ bụ nke naz‐ewetu ugwu mmadụ.\nNkeji edemede 6\nOnye ọ bụla nwere ikike nkwanyere ugwu dị ka mmadụ ebe ọ bụla n'usoro\niwu.\nNkeji edemede 7\nMadụ nile ha otu n'usoro iwu, tozukwa oke n'enweghi ịkpa oke ọ bụla\ninweta nchedo nha anya n'usoro iwu. Madụ nile tozukwara oke nchedo nha\nanya megide ụdị ịkpa oke ọ bụla mebiri Nkwuwapụta nke a ma megidekwa\nikwanye mmadụ ọ bụla n'ụdị ikpa oke a.\nNkeji edemede 8\nOnye ọ bụla nwere ikike ikpe mmezi ga‐enwe nkawado ọha na eze nke ndi\nụlọ ikpe tozuru etozu nke obodo ma e nwee omume ndi megidere ikike\nntọala nke e nyegasịrị ya site n'usoro ọchịchị ma ọbụ iwu.\nNkeji edemede 9\nỌ dịghị onye a ga‐akwagide na njide n'efu, mkpọchi ma ọ bụ nchụpụ\nn'obodo ya.\nNkeji edemede 10\nOnye ọ bụla nwere ntozu oke nha anya ịchọ ikpe ziri ezi n'ihu ọha nke\nụlọ ikpe nwere onwe ya ma kwụrụkwa n'ezi okwu, na mkepebi ikike ndi o\nnwegasịrị na ihe ndi o tosiri ime nakwa ebubo imebi iwu ọ bụla e boro\nya.\nNkeji edemede11\nOnye ọ bụla e boro ebubo ida iwu nwere ntaramahụhụ tosiri ka e kwenye na\no nweghi ụta tutu a chọpụta na ụta dịrị ya n'usoro iwu, n'ikpe e kpere",
            "Image": "a2f615a166770ceec7c0a7aa66375e60"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "n'ihu ọha, ebe e nyere ya ohere nile dị mkpa maka iji zara ọnụ ya.\nỌ dịghị onye a ga‐ama ikpe ịda iwu ọ bụla nwere ntaramahụhụ maka ihe o\nmere ma ọ bụ ihe ọ hapụrụ ime nke n'abụghị ịda iwu nwere ntaramahụhụ\nn'oge e mere ya, ma ọ bụ n'usoro iwu obodo ma ọ bụ nke di, n'etiti mba\nna mba. N'otu aka ahụ, a gaghị enye mmadụ ntaramahụhụ karịri nke a na‐\nenye n'oge a dara iwu ahụ nwere ntaramahụhụ.\nNkeji edemede12\nỌ dịghị onye a ga‐akwagide na nnyonye anya ezighi ezi n'ihe ọ‐cọghi ka\nọha mara, ezinulo ya, ụlọ ya ma ọ bụ nzikọrịta ozi ya, ma ọ bukwa na\nmbuso agha megide ugwu na ezi aha ya. Onye ọ bụla newere ikike ịchọ\nnchedo iwu megide nnyonye anya ma ọ bụ mbuso agha ndị a.\nNkeji edemede 13\nOnye ọ bụla nwere ikike ohere ngagharị na nke obibi n'ime oke ala nke\nSteti ọ bụla.\nOnye ọ bụla nwere ikike ịhapụ ala ọ bụla, tiyere ala nke ya, ma nweekwa\nikike ilọghachi n'ala ya.\nNkeji edemede 14\nOnye ọ bụla nwere ikike ịchọ ma nwetakwa n'ala ọzọ gasi ebe mgbanahụ\nmkpagbu.\nA gaghị akpọku ikike a n'ihe gbasara agbamakwụkwọ sitere ezie na mmebi\niwu n'abụghị nke ndọrọndọrọ ọchịchị ma ọ bụ omume megidere ebumnuche na\nusoro nke United Nations.\nNkeji edemede 15\nOnye ọ bụla nwere ikike ịbụ nwa afọ n'ala ya.\nỌ dịghị onye a ga‐esi n'uzọ na‐edoghi anya napụ ọbụbụ nwa afọ ya ma ọ bụ\nnapụ ikike ịgbanwe ala ọ nwa afọ na ya.\nNkeji edemede 16\nỤmụ nwoke na ụmụ nwanyị toruru ogo, n'enweghi ihe njigide ọ bụla site\nn'agbụrụ, ọbụbụ nwa afọ ma ọ bụ okpukpere chi, nwere iki ịlụ nwunye ma ọ\nbụ di nakwa ịmalite ezi na ụlọ nwere ikike nha anya n'ihe gbasara ọlụlụ\ndi na nwunye, obibi di na nwunye na mgbasa ya.\nỌlụlụ di na nwunye ga‐abụrịrị ma e nwere nkwekọrịta si n'obi zuru oke\nnke ndi chọrọ ilu onwe ha.\nEzi na ụlọ bụ nkeji ntaọala site n'okike nke ndi nọ n'obodo ọ bụla;\nn'ihi ya, o kwesiri inwe nchedo ndi obodo na nke Steti.\nNkeji edemede 17\nOnye ọ bụla nwere ikike inwe ihe nke aka ya ma ọ bụ ya na ndi ọzọ\ninwekọrịta ihe.",
            "Image": "04577c5aaaac0658b5948a2d08431049"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ọ dịghị onye a ga‐esi n'ụzọ na‐edoghi any napụ ihe o nwere.\nNkeji edemede18\nOnye ọ bụla nwere ikike echiche, mmụọ na okpukpere chi masịrị ya; ikike\na gbakwunyere ohere ịgbanwe okpukpere chi ma ọ bụ nkwenye ya, na ohere\nnke sọsọ ya ma ọ bụ ya na ndi ọzọ nwere n'ọgbọ ọha ma ọ bụ na nzuzo,\nigosiwapụta okpukpere chi ma ọ bụ nkwenye ya site na nkuzi, omume, ofufe\nna ndebe iwu.\nNkeji edemede19\nOnye ọ bụla nwere ohere uche aka ya na nkwupụta uche ya: ikike a\ngbakwunyere ohere ịkwụdo n'echiche n'enweghi nnyonye anya na nke ịchọ,\nịnata na ịgbasa ozi na echiche site n'ụzọ ọ bụla n'agbanyeghi oke ala.\nNkeji edemede 20\nOnye ọ bụla nwere ikike iji aka ya soro n'ọgbakọ na otu.\nỌ dịghị onye a da‐amanye isoro n'otu ọ bụla.\nNkeji edemede 21\nOnye ọ bụla nwere ikike iso n'ochichi obodo ya, n'onwe ya ma ọ bụ site\nna ndi nnọchite anya a họpụtara n'enweghi mmanye.\nOnye ọ bụla nwere ike nha anya inwete ọrụ obodo na ala ya.\nUche ọha na eze ga‐abụ ihe mgbakwasị ukwu nke ike ọchịchị obodo; A ga‐\negosipụta uche nke a site n'ezi ntụli aka a ga na‐eme kwa mgbe nke onye\nọ bụla nwere ikike nha anya iso mee n'ụzọ nzuzo ma ọ bụ n'ụzọ ndi ọzọ\nga‐enyekwa ya ohere ịtụliri onye masịrị ya aka.\nNkeji edemede 22\nOnye ọ bụlan,n'ọnọdụ ya di ka onye obodo, nwere ikike inweta nchedo\nobodo ma tozukwa oke inweta, site n'agbamdọ obodo ya na enyemaka mba ndi\nọzọ dị ka nhazi na akụ na ụba Steti ọ bụla siri dị, ikike sitere n'akụ\nna ụba, ọnọdụ n'obodo na omenala, bụ ikike ndi dị oke mkpa mụ ugwu ya na\nohere ntozu oke ya dị ka mmadụ.\nNkeji edemede 23\nOnye ọ bụla nwere ikike ịrụ ọrụ, iji aka ya họrọ ọrụ ọ ga‐aru, inọ\nn'ọnọdụ ọrụ ndi ruuru ya ma dịkwa mma, na inweta nchedo site n'ọnọdụ\nenweghiọrụ.\nOnye ọ bụla, n'enweghi ịkpa oke ọ bụla, nwere ikike ịnata ụgwọ nha anya\nkwesiri ọrụ ya.\nOnye ọ bụla na‐arụ ọrụ nwere ikike ịnata akwụmụgwọ ruuru ya ma dịkwa mma\nnke ga‐eme ka ya na ezi na ụlọ ya nwee obidi ndụ kwesiri ugwu mmadụ, nke\na gbakwunyere, ma ọ dị mkpa, ihe ndi ọzọ e ji echedo ndụ n'obodo.\nOnye ọ bụla nwere ikike ịmalite na ibanye n'otu ndi ọrụ maka nchedo ihe\nndi gbasara ya.",
            "Image": "b3c4d5b2da6643a79dacdb327ef7a3a1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nkeji edemede 24\nOnye ọ bụla nwere ikike ezumike na oge ezumike, tinyere mkpebi doro anya\nnke oge ọrụ ya na oge ezumike n'afọ nke ịkwụ ụgwọ ga‐esokwa.\nNkeji edemede 25\nOnye ọ bụla nwere ikike ịnọ n'obibi ndụ tosiri etosi maka ahụ ike na\nọdịmma nke ya na nke ezi na ulo ya tinyere nri, uwe, ebe obibi na\nnlekọta ahụ ike na enyemaka di iche iche nke obodo, ya na ikike inwe\nnlekọta obodo n'ọnọdụ enweghi ọrụ, ọrịa, nkwarụ, isi mkpe, nka ma ọ bụ\nọnọdụ ezughi oke ọzọnke ọ na‐apụghi igbochite.\nỌnọdụ nne na nke nwata kwesiri inwe mkpachapụrụ anya na enyemaka pụrụ\niche. Ụmụaka nile, ma a mụrụ ha n'alụmdi na nwuye ma a mụghi, ga‐enwe\notu ụdị nchedo obodo a.\nNkeji edemede 26\nOnye ọ bụla nwere ikike inweta ọzụzụ. Ọzụzụ ga‐abụ n'efu, ọ kacha n'oge\nmmalite bụkwa oge ntọala ya. Ọzụzụ ụmụntakịrị ga‐abụ manye. Ọzụzụ nka na\nụzụ na nke ọrụ aka ga‐adị maka onye ọ bụla chọrọ ha; ọzụzu dị elu ga‐\nerukwa onye ọ bụla aka n'usoro onye jiri tozuo maka ya.\nỌzụzu ka a ga‐eji sogide nkwalite ntozu oke nke mmadụ na kwadosi ike nke\nnsọpụrụ maka ikike na ohere ntọala mmadụ nwegasiri. Ọ ga‐akwalite\nnghọta, ndidi na adimnamma n'etiti mba, agbụrụ ma ọ bụ otu okpukpere chi\nnile, ma kwalitekwa emereme nile nke United Nations na‐eme ka udo dịrị.\nNne na nna nwere ikike izizi ịhọrọ ụdị ozụzụ a ga‐enye ụmụ ha.\nNkeji edemede 27\nOnye ọ bụla nwere ikike iji aka ya soro n'emume ọdịnala nke obodo, iri\nuru nke mmụta nka nakwa iketa oke n'ọganihu na uru nke mmụta sayensi.\nOnye ọ bụla nwere ikike nchedo uru ndi a hụrụ anya na ndi a hụghị anya\nsitere na mmepụta nke sayensi, edemede ma ọ bụ nka, nke e si n'aka ya\nnweta.\nNkeji edemede 28\nOnye ọ bụla tozuru oke inwe nbazi ime obodo na nke jikọtara mba na ibe\nya, nke ga‐ekwe ka ikike na ohere ndi e gosipụtara na Nkuwuwaputa a zuo\nezuo.\nNkeji edemede 29\nOnye ọ bụla nwere ọrụ ndi o tosiri ịrụrụ obodo ya bụ nanị ebe ntozu oke\nmmadụ nke ọ chọrọ ga‐esi pụta.\nNa ngosipụta ikike na ohere ndi o nwegasịrị, onye ọ bụla ga‐enwe nrube\nisi nye sọsọ mmachi ndi sitere n'usoro iwu a mara iji mee ka e nweta ezi\nnghọta na nsọpụrụ ikike na ohere ndi ọzọ nwegasịrị na iji nweta ezi ihe\nmgnakwasị ụkwụ maka ezi mkparamagwa, ndebe iwu ọha na ọdị mma mmadụ nile\nnọ n'obodo onye kwuo uche‐ya.",
            "Image": "f3686f8bbc7e58defb6bad0ce857acc7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "A gaghị egosipụta ikike na ohere ndi a n'ụzọ ọ bụla ha ga‐esi megide\nebumnuche na usoro iwu nke United Nations.\nNkeji edemede 30\nOnweghi ihe nọ na Nkuwuwapụta nke a a ga‐akowa dị ka ihe nyere Steti,\notu ma ọ bụ mmadụ ọ bụla ikike ọ bụla itinye aka na emereme ọ bụla ma ọ\nbụ ime omume ọ bụla iji mebi ikike na ohere ọ bụla ndi a kọwapụtara\nn'ebe a.",
            "Image": "a942501e110e40a41f421e2245865f8a"
        }
    }
}

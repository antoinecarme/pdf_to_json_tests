{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468555,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NKUWUWAP\u1ee4TA \u1ee4WA NILE BANYERE IKIKE MMAD\u1ee4 NWEGAS\u1ecaR\u1eca\nOkwu mmalite\nEbe \u1ecd b\u1ee5 na ngh\u1ecdta ugwu ekere uwa na ikike nha anya a p\u1ee5gh\u1ecb \u1ecbnap\u1ee5 mmad\u1ee5 nke dir\u1ecb\nonye \u1ecd b\u1ee5la bi n'\u1ee5wa b\u1ee5 nt\u1ee5ala nke inwere onwe, ikpe nkw\u1ee5m\u1ecdt\u1ecd na udo n'el\u1ee5 \u1ee5wa.\nEbe nleghara anya na nleli ikike mmadu nwegas\u1ecbr\u1ecb emeela ka e nwee akparamagwa\nenweghi uche nke gbawara obi mmad\u1ee5 nile, a b\u1ecbakwa \u1ecdb\u1ecbb\u1ecba \u1ee5wa ebe ndi mmad\u1ee5 ga\u2010\nenwejup\u1ee5ta ohere ikwu okwu na inwe nkwenye nakwa nlihap\u1ee5 n'\u1ee5j\u1ecd na \u1ee5k\u1ecd, ab\u1ee5r\u1ee5\nihe a mara n'okwa d\u1ecb ka olile anya kachas\u1ecb ibe ya nke mmad\u1ee5 nk\u1ecbt\u1ecb.\nEbe \u1ecd d\u1ecb mkpa, ma \u1ecd b\u1ee5r\u1ee5 na a ch\u1ecdghi ikwanye mmad\u1ee5 ka o were oke nnupu isi\nsogide och\u1ecbch\u1ecb aka ike na mmegbu d\u1ecb ka ihe ikpeaz\u1ee5 \u1ecd p\u1ee5r\u1ee5 ime, na a ga\u2010echedo ikike\nmmad\u1ee5 nwegas\u1ecbr\u1ecb site n'usoro iwu.\nEbe \u1ecd d\u1ecb mkpa \u1ecbkwalite \u1ecdganihu mmek\u1ecdr\u1ecbta enyi na enyi n'etiti mba na ibe ya.\nEbe ndi otu jik\u1ecdtara mba \u1ee5wa nile b\u1ee5 United Nations, n'ime Chata b\u1ee5 akw\u1ee5kw\u1ecd nyere\nha ike kwup\u1ee5takwara \u1ecdz\u1ecd okwukwe ha n'ikike nt\u1ecdala mmad\u1ee5 nwegas\u1ecbr\u1ecb, n'ugwu na\nuru nke mmad\u1ee5, ya na nha anya ikike ndi d\u1ecbr\u1ecb nwoke na nwany\u1ecb, were nweekwa\nnjikere \u1ecbkwalite \u1ecdganihu obodo na ezi obibi nd\u1ee5 nke ndi mmad\u1ee5 nweere onwe ha.\nEbe mba ndi n\u1ecd n'otu a eweputala onwe ha maka inweta, site na njik\u1ecd aka ha na\nUnited Nations, nkwalite ns\u1ecdp\u1ee5r\u1ee5 n'\u1ee5wa nile na idebe iwu gbasara ikike na ohere\nnt\u1ecdala mmad\u1ee5 nwegas\u1ecbr\u1ecb.\nEbe ngh\u1ecdta onye \u1ecd b\u1ee5la banyere ikike na ohere ndi a kachas\u1ecb d\u1ecbr\u1ecb mkpa maka\nimejup\u1ee5ta nkwek\u1ecdr\u1ecbta nke a.\nUGBU A ZI\n\u1eccgbak\u1ecd ozuzu a bu General Assembly Na\u2010akwado Nkuwuwap\u1ee5ta Uwa Nile nke a\nbanyere Ikike Maad\u1ee5 Nwegas\u1ecbr\u1ecb ka \u1ecd b\u1ee5r\u1ee5 ihe ngosi \u1ecdganihu nke ndi mmad\u1ee5 nile na\nmba nile, nke b\u1ee5 na onye \u1ecd b\u1ee5la nakwa ngalaba \u1ecd b\u1ee5la nke obodo b\u1ee5 Nkwuwap\u1ee5ta a\nn'obi, ga\u2010agbasi mb\u1ecd ike, site na nkuzi na \u1ecdz\u1ee5z\u1ee5, \u1ecbkwalite ns\u1ecdp\u1ee5r\u1ee5 maka ikike na\nohere ndi a, ma sitekwa n'at\u1ee5mat\u1ee5gas\u1ecb nke mba na nke jikoro mba na mba na\u2010aga\nn'ihu ime ka a ghtachaa ma debechaa ha n'\u1ee5wa nile ma n'ime mba ndi n\u1ecd n'otu a\nmakwa n'ime mba ndi \u1ecdz\u1ecd n\u1ecd n'okpuru \u1ecdch\u1ecbch\u1ecb ha.\nNkeji edemede 1.\nA m\u1ee5r\u1ee5 mmad\u1ee5 nile n'ohere nakwa nha anya ugwu na ikike. E nyere ha uche na\nmm\u1ee5\u1ecd ime ihe ziri ezi nke na ha kwesiri \u1ecbkpaso ibe ha agwa n'obi nwanne na nwanne.\nNkeji edemede 2\nOnye \u1ecd b\u1ee5la tozuru iwe ikike na ohere nile e wep\u1ee5tara na Nkwuwap\u1ee5ta nke a ,\nn'enweghi \u1ecbkpa oke \u1ecd b\u1ee5la d\u1ecb ka nke agb\u1ee5r\u1ee5; \u1ee5cha akp\u1ee5kp\u1ecd ah\u1ee5, \u1ecbb\u1ee5 nwoke ma \u1ecd b\u1ee5\nnwany\u1ecb, as\u1ee5s\u1ee5, okpukpe chi, echiche banyere \u1ecdch\u1ecbch\u1ecb ma \u1ecd b\u1ee5 ihe \u1ecdz\u1ecd, obodo ma \u1ecd b\u1ee5\n\u1ecd n'obodo ak\u1ee5, \u1ecdn\u1ecdd\u1ee5 \u1ecdm\u1ee5m\u1ee5 ma \u1ecd b\u1ee5 \u1ecdn\u1ecdd\u1ee5 \u1ecdz\u1ecd.\nOz\u1ecdkwa, a gagh\u1ecb enwe \u1ecbkpa oke gbadoro \u1ee5kw\u1ee5 n'\u1ecdn\u1ecdd\u1ee5 \u1ecdch\u1ecbch\u1ecb, nlek\u1ecdta ma \u1ecd b\u1ee5\nmmek\u1ecdr\u1ecbta mba na mba, nke obodo ma \u1ecd b\u1ee5 oke ala onye n\u1ecd na ya, n'agbanyeghi ma\nebe ah\u1ee5 o nwe onwe ya, \u1ecd n\u1ecd na nlek\u1ecdta anya, \u1ecd n\u1ecd n'okpuru \u1ecdch\u1ecbch\u1ecb \u1ecdz\u1ecd ma o nwere",
            "Image": "f9ce539138781f0b6eb91da0cccd8d71"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ihe \u1ecdz\u1ecd gbochiri ya inwe ntozu oke d\u1ecb ka mba.\nNkeji edemede 3\nOnye \u1ecd b\u1ee5la nwere ikike inwe nd\u1ee5, ohere na nchedo nke onwe ya.\nNkeji edemede 4\n\u1ecc d\u1ecbgh\u1ecb onye a ga\u2010ejigide n'\u1ecdn\u1ecddu ohu ma \u1ecd b\u1ee5 odib\u1ecd a ga\u2010amachi \u1ecbkpa ma \u1ecd b\u1ee5 ire\nohu n'\u1ee5d\u1ecb \u1ecd b\u1ee5la.\nNkeji edemede 5\n\u1ecc d\u1ecbgh\u1ecb onye a ga\u2010akwagide n'oke ntaramah\u1ee5h\u1ee5, ma \u1ecd b\u1ee5 na mmeso omume na\nntaramah\u1ee5h\u1ee5 obi \u1ecdj\u1ecd\u1ecd, obi tara mmiri ma \u1ecd b\u1ee5 nke naz\u2010ewetu ugwu mmad\u1ee5.\nNkeji edemede 6\nOnye \u1ecd b\u1ee5la nwere ikike nkwanyere ugwu d\u1ecb ka mmad\u1ee5 ebe \u1ecd b\u1ee5la n'usoro iwu.\nNkeji edemede 7\nMad\u1ee5 nile ha otu n'usoro iwu, tozukwa oke n'enweghi \u1ecbkpa oke \u1ecd b\u1ee5la inweta nchedo\nnha anya n'usoro iwu. Mad\u1ee5 nile tozukwara oke nchedo nha anya megide \u1ee5d\u1ecb \u1ecbkpa oke\n\u1ecd b\u1ee5la mebiri Nkwuwap\u1ee5ta nke a ma megidekwa ikwanye mmad\u1ee5 \u1ecd b\u1ee5la n'\u1ee5d\u1ecb ikpa\noke a.\nNkeji edemede 8\nOnye \u1ecd b\u1ee5la nwere ikike ikpe mmezi ga\u2010enwe nkawado \u1ecdha na eze nke ndi \u1ee5l\u1ecd ikpe\ntozuru etozu nke obodo ma e nwee omume ndi megidere ikike nt\u1ecdala nke e nyegas\u1ecbr\u1ecb\nya site n'usoro \u1ecdch\u1ecbch\u1ecb ma \u1ecdb\u1ee5 iwu.\nNkeji edemede 9\n\u1ecc d\u1ecbgh\u1ecb onye a ga\u2010akwagide na njide n'efu, mkp\u1ecdchi ma \u1ecd b\u1ee5 nch\u1ee5p\u1ee5 n'obodo ya.\nNkeji edemede 10\nOnye \u1ecd b\u1ee5la nwere ntozu oke nha anya \u1ecbch\u1ecd ikpe ziri ezi n'ihu \u1ecdha nke \u1ee5l\u1ecd ikpe nwere\nonwe ya ma kw\u1ee5r\u1ee5kwa n'ezi okwu, na mkepebi ikike ndi o nwegas\u1ecbr\u1ecb na ihe ndi o\ntosiri ime nakwa ebubo imebi iwu \u1ecd b\u1ee5la e boro ya.\nNkeji edemede11\nOnye \u1ecd b\u1ee5la e boro ebubo ida iwu nwere ntaramah\u1ee5h\u1ee5 tosiri ka e kwenye na o nweghi\n\u1ee5ta tutu a ch\u1ecdp\u1ee5ta na \u1ee5ta d\u1ecbr\u1ecb ya n'usoro iwu, n'ikpe e kpere n'ihu \u1ecdha, ebe e nyere ya\nohere nile d\u1ecb mkpa maka iji zara \u1ecdn\u1ee5 ya.\n\u1ecc d\u1ecbgh\u1ecb onye a ga\u2010ama ikpe \u1ecbda iwu \u1ecd b\u1ee5la nwere ntaramah\u1ee5h\u1ee5 maka ihe o mere ma \u1ecd\nb\u1ee5 ihe \u1ecd hap\u1ee5r\u1ee5 ime nke n'ab\u1ee5gh\u1ecb \u1ecbda iwu nwere ntaramah\u1ee5h\u1ee5 n'oge e mere ya, ma \u1ecd\nb\u1ee5 n'usoro iwu obodo ma \u1ecd b\u1ee5 nke di, n'etiti mba na mba. N'otu aka ah\u1ee5, a gagh\u1ecb enye\nmmad\u1ee5 ntaramah\u1ee5h\u1ee5 kar\u1ecbri nke a na\u2010enye n'oge a dara iwu ah\u1ee5 nwere ntaramah\u1ee5h\u1ee5.\nNkeji edemede12\n\u1ecc d\u1ecbgh\u1ecb onye a ga\u2010akwagide na nnyonye anya ezighi ezi n'ihe \u1ecd\u2010c\u1ecdghi ka \u1ecdha mara,",
            "Image": "80f84903b6388d2ebf73b44922c9062f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ezinulo ya, \u1ee5l\u1ecd ya ma \u1ecd b\u1ee5 nzik\u1ecdr\u1ecbta ozi ya, ma \u1ecd bukwa na mbuso agha megide ugwu\nna ezi aha ya. Onye \u1ecd b\u1ee5la newere ikike \u1ecbch\u1ecd nchedo iwu megide nnyonye anya ma \u1ecd\nb\u1ee5 mbuso agha nd\u1ecb a.\nNkeji edemede 13\nOnye \u1ecd b\u1ee5la nwere ikike ohere ngaghar\u1ecb na nke obibi n'ime oke ala nke Steti \u1ecd b\u1ee5la.\nOnye \u1ecd b\u1ee5la nwere ikike \u1ecbhap\u1ee5 ala \u1ecd b\u1ee5la, tiyere ala nke ya, ma nweekwa ikike\nil\u1ecdghachi n'ala ya.\nNkeji edemede 14\nOnye \u1ecd b\u1ee5la nwere ikike \u1ecbch\u1ecd ma nwetakwa n'ala \u1ecdz\u1ecd gasi ebe mgbanah\u1ee5 mkpagbu.\nA gagh\u1ecb akp\u1ecdku ikike a n'ihe gbasara agbamakw\u1ee5kw\u1ecd sitere ezie na mmebi iwu\nn'ab\u1ee5gh\u1ecb nke nd\u1ecdr\u1ecdnd\u1ecdr\u1ecd \u1ecdch\u1ecbch\u1ecb ma \u1ecd b\u1ee5 omume megidere ebumnuche na usoro nke\nUnited Nations.\nNkeji edemede 15\nOnye \u1ecd b\u1ee5la nwere ikike \u1ecbb\u1ee5 nwa af\u1ecd n'ala ya.\n\u1ecc d\u1ecbgh\u1ecb onye a ga\u2010esi n'uz\u1ecd na\u2010edoghi anya nap\u1ee5 \u1ecdb\u1ee5b\u1ee5 nwa af\u1ecd ya ma \u1ecd b\u1ee5 nap\u1ee5\nikike \u1ecbgbanwe ala \u1ecd nwa af\u1ecd na ya.\nNkeji edemede 16\n\u1ee4m\u1ee5 nwoke na \u1ee5m\u1ee5 nwany\u1ecb toruru ogo, n'enweghi ihe njigide \u1ecd b\u1ee5la site n'agb\u1ee5r\u1ee5,\n\u1ecdb\u1ee5b\u1ee5 nwa af\u1ecd ma \u1ecd b\u1ee5 okpukpere chi, nwere iki \u1ecbl\u1ee5 nwunye ma \u1ecd b\u1ee5 di nakwa \u1ecbmalite\nezi na \u1ee5l\u1ecd nwere ikike nha anya n'ihe gbasara \u1ecdl\u1ee5l\u1ee5 di na nwunye, obibi di na nwunye\nna mgbasa ya.\n\u1eccl\u1ee5l\u1ee5 di na nwunye ga\u2010ab\u1ee5r\u1ecbr\u1ecb ma e nwere nkwek\u1ecdr\u1ecbta si n'obi zuru oke nke ndi ch\u1ecdr\u1ecd\nilu onwe ha.\nEzi na \u1ee5l\u1ecd b\u1ee5 nkeji nta\u1ecdala site n'okike nke ndi n\u1ecd n'obodo \u1ecd b\u1ee5la; n'ihi ya, o kwesiri\ninwe nchedo ndi obodo na nke Steti.\nNkeji edemede 17\nOnye \u1ecd b\u1ee5la nwere ikike inwe ihe nke aka ya ma \u1ecd b\u1ee5 ya na ndi \u1ecdz\u1ecd inwek\u1ecdr\u1ecbta ihe.\n\u1ecc d\u1ecbgh\u1ecb onye a ga\u2010esi n'\u1ee5z\u1ecd na\u2010edoghi any nap\u1ee5 ihe o nwere.\nNkeji edemede18\nOnye \u1ecd b\u1ee5la nwere ikike echiche, mm\u1ee5\u1ecd na okpukpere chi mas\u1ecbr\u1ecb ya; ikike a\ngbakwunyere ohere \u1ecbgbanwe okpukpere chi ma \u1ecd b\u1ee5 nkwenye ya, na ohere nke s\u1ecds\u1ecd\nya ma \u1ecd b\u1ee5 ya na ndi \u1ecdz\u1ecd nwere n'\u1ecdgb\u1ecd \u1ecdha ma \u1ecd b\u1ee5 na nzuzo, igosiwap\u1ee5ta okpukpere\nchi ma \u1ecd b\u1ee5 nkwenye ya site na nkuzi, omume, ofufe na ndebe iwu.\nNkeji edemede19\nOnye \u1ecd b\u1ee5la nwere ohere uche aka ya na nkwup\u1ee5ta uche ya: ikike a gbakwunyere\nohere \u1ecbkw\u1ee5do n'echiche n'enweghi nnyonye anya na nke \u1ecbch\u1ecd, \u1ecbnata na \u1ecbgbasa ozi na\nechiche site n'\u1ee5z\u1ecd \u1ecd b\u1ee5la n'agbanyeghi oke ala.",
            "Image": "853dddbdd84d1dbaeb97a823e4267a46"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Nkeji edemede 20\nOnye \u1ecd b\u1ee5la nwere ikike iji aka ya soro n'\u1ecdgbak\u1ecd na otu.\n\u1ecc d\u1ecbgh\u1ecb onye a da\u2010amanye isoro n'otu \u1ecd b\u1ee5la.\nNkeji edemede 21\nOnye \u1ecd b\u1ee5la nwere ikike iso n'ochichi obodo ya, n'onwe ya ma \u1ecd b\u1ee5 site na ndi\nnn\u1ecdchite anya a h\u1ecdp\u1ee5tara n'enweghi mmanye.\nOnye \u1ecd b\u1ee5la nwere ike nha anya inwete \u1ecdr\u1ee5 obodo na ala ya.\nUche \u1ecdha na eze ga\u2010ab\u1ee5 ihe mgbakwas\u1ecb ukwu nke ike \u1ecdch\u1ecbch\u1ecb obodo; A ga\u2010egosip\u1ee5ta\nuche nke a site n'ezi nt\u1ee5li aka a ga na\u2010eme kwa mgbe nke onye \u1ecd b\u1ee5la nwere ikike\nnha anya iso mee n'\u1ee5z\u1ecd nzuzo ma \u1ecd b\u1ee5 n'\u1ee5z\u1ecd ndi \u1ecdz\u1ecd ga\u2010enyekwa ya ohere \u1ecbt\u1ee5liri onye\nmas\u1ecbr\u1ecb ya aka.\nNkeji edemede 22\nOnye \u1ecd b\u1ee5lan,n'\u1ecdn\u1ecdd\u1ee5 ya di ka onye obodo, nwere ikike inweta nchedo obodo ma\ntozukwa oke inweta, site n'agbamd\u1ecd obodo ya na enyemaka mba ndi \u1ecdz\u1ecd d\u1ecb ka nhazi\nna ak\u1ee5 na \u1ee5ba Steti \u1ecd b\u1ee5la siri d\u1ecb, ikike sitere n'ak\u1ee5 na \u1ee5ba, \u1ecdn\u1ecdd\u1ee5 n'obodo na\nomenala, b\u1ee5 ikike ndi d\u1ecb oke mkpa m\u1ee5 ugwu ya na ohere ntozu oke ya d\u1ecb ka mmad\u1ee5.\nNkeji edemede 23\nOnye \u1ecd b\u1ee5la nwere ikike \u1ecbr\u1ee5 \u1ecdr\u1ee5, iji aka ya h\u1ecdr\u1ecd \u1ecdr\u1ee5 \u1ecd ga\u2010aru, in\u1ecd n'\u1ecdn\u1ecdd\u1ee5 \u1ecdr\u1ee5 ndi\nruuru ya ma d\u1ecbkwa mma, na inweta nchedo site n'\u1ecdn\u1ecdd\u1ee5 enweghi\u1ecdr\u1ee5.\nOnye \u1ecd b\u1ee5la, n'enweghi \u1ecbkpa oke \u1ecd b\u1ee5la, nwere ikike \u1ecbnata \u1ee5gw\u1ecd nha anya kwesiri \u1ecdr\u1ee5\nya.\nOnye \u1ecd b\u1ee5la na\u2010ar\u1ee5 \u1ecdr\u1ee5 nwere ikike \u1ecbnata akw\u1ee5m\u1ee5gw\u1ecd ruuru ya ma d\u1ecbkwa mma nke\nga\u2010eme ka ya na ezi na \u1ee5l\u1ecd ya nwee obidi nd\u1ee5 kwesiri ugwu mmad\u1ee5, nke a\ngbakwunyere, ma \u1ecd d\u1ecb mkpa, ihe ndi \u1ecdz\u1ecd e ji echedo nd\u1ee5 n'obodo.\nOnye \u1ecd b\u1ee5la nwere ikike \u1ecbmalite na ibanye n'otu ndi \u1ecdr\u1ee5 maka nchedo ihe ndi gbasara\nya.\nNkeji edemede 24\nOnye \u1ecd b\u1ee5la nwere ikike ezumike na oge ezumike, tinyere mkpebi doro anya nke oge\n\u1ecdr\u1ee5 ya na oge ezumike n'af\u1ecd nke \u1ecbkw\u1ee5 \u1ee5gw\u1ecd ga\u2010esokwa.\nNkeji edemede 25\nOnye \u1ecd b\u1ee5la nwere ikike \u1ecbn\u1ecd n'obibi nd\u1ee5 tosiri etosi maka ah\u1ee5 ike na \u1ecdd\u1ecbmma nke ya\nna nke ezi na ulo ya tinyere nri, uwe, ebe obibi na nlek\u1ecdta ah\u1ee5 ike na enyemaka di\niche iche nke obodo, ya na ikike inwe nlek\u1ecdta obodo n'\u1ecdn\u1ecdd\u1ee5 enweghi \u1ecdr\u1ee5, \u1ecdr\u1ecba,\nnkwar\u1ee5, isi mkpe, nka ma \u1ecd b\u1ee5 \u1ecdn\u1ecdd\u1ee5 ezughi oke \u1ecdz\u1ecdnke \u1ecd na\u2010ap\u1ee5ghi igbochite.\n\u1eccn\u1ecdd\u1ee5 nne na nke nwata kwesiri inwe mkpachap\u1ee5r\u1ee5 anya na enyemaka p\u1ee5r\u1ee5 iche.\n\u1ee4m\u1ee5aka nile, ma a m\u1ee5r\u1ee5 ha n'al\u1ee5mdi na nwuye ma a m\u1ee5ghi, ga\u2010enwe otu \u1ee5d\u1ecb nchedo\nobodo a.\nNkeji edemede 26",
            "Image": "b8a9d8b5efa4ce8cde5f53c6218c8928"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Onye \u1ecd b\u1ee5la nwere ikike inweta \u1ecdz\u1ee5z\u1ee5. \u1eccz\u1ee5z\u1ee5 ga\u2010ab\u1ee5 n'efu, \u1ecd kacha n'oge mmalite\nb\u1ee5kwa oge nt\u1ecdala ya. \u1eccz\u1ee5z\u1ee5 \u1ee5m\u1ee5ntak\u1ecbr\u1ecb ga\u2010ab\u1ee5 manye. \u1eccz\u1ee5z\u1ee5 nka na \u1ee5z\u1ee5 na nke \u1ecdr\u1ee5\naka ga\u2010ad\u1ecb maka onye \u1ecd b\u1ee5la ch\u1ecdr\u1ecd ha; \u1ecdz\u1ee5zu d\u1ecb elu ga\u2010erukwa onye \u1ecd b\u1ee5la aka\nn'usoro onye jiri tozuo maka ya.\n\u1eccz\u1ee5zu ka a ga\u2010eji sogide nkwalite ntozu oke nke mmad\u1ee5 na kwadosi ike nke ns\u1ecdp\u1ee5r\u1ee5\nmaka ikike na ohere nt\u1ecdala mmad\u1ee5 nwegasiri. \u1ecc ga\u2010akwalite ngh\u1ecdta, ndidi na\nadimnamma n'etiti mba, agb\u1ee5r\u1ee5 ma \u1ecd b\u1ee5 otu okpukpere chi nile, ma kwalitekwa\nemereme nile nke United Nations na\u2010eme ka udo d\u1ecbr\u1ecb.\nNne na nna nwere ikike izizi \u1ecbh\u1ecdr\u1ecd \u1ee5d\u1ecb oz\u1ee5z\u1ee5 a ga\u2010enye \u1ee5m\u1ee5 ha.\nNkeji edemede 27\nOnye \u1ecd b\u1ee5la nwere ikike iji aka ya soro n'emume \u1ecdd\u1ecbnala nke obodo, iri uru nke\nmm\u1ee5ta nka nakwa iketa oke n'\u1ecdganihu na uru nke mm\u1ee5ta sayensi.\nOnye \u1ecd b\u1ee5la nwere ikike nchedo uru ndi a h\u1ee5r\u1ee5 anya na ndi a h\u1ee5gh\u1ecb anya sitere na\nmmep\u1ee5ta nke sayensi, edemede ma \u1ecd b\u1ee5 nka, nke e si n'aka ya nweta.\nNkeji edemede 28\nOnye \u1ecd b\u1ee5la tozuru oke inwe nbazi ime obodo na nke jik\u1ecdtara mba na ibe ya, nke ga\u2010\nekwe ka ikike na ohere ndi e gosip\u1ee5tara na Nkuwuwaputa a zuo ezuo.\nNkeji edemede 29\nOnye \u1ecd b\u1ee5la nwere \u1ecdr\u1ee5 ndi o tosiri \u1ecbr\u1ee5r\u1ee5 obodo ya b\u1ee5 nan\u1ecb ebe ntozu oke mmad\u1ee5 nke\n\u1ecd ch\u1ecdr\u1ecd ga\u2010esi p\u1ee5ta.\nNa ngosip\u1ee5ta ikike na ohere ndi o nwegas\u1ecbr\u1ecb, onye \u1ecd b\u1ee5la ga\u2010enwe nrube isi nye s\u1ecds\u1ecd\nmmachi ndi sitere n'usoro iwu a mara iji mee ka e nweta ezi ngh\u1ecdta na ns\u1ecdp\u1ee5r\u1ee5 ikike\nna ohere ndi \u1ecdz\u1ecd nwegas\u1ecbr\u1ecb na iji nweta ezi ihe mgnakwas\u1ecb \u1ee5kw\u1ee5 maka ezi\nmkparamagwa, ndebe iwu \u1ecdha na \u1ecdd\u1ecb mma mmad\u1ee5 nile n\u1ecd n'obodo onye kwuo uche\u2010\nya.\nA gagh\u1ecb egosip\u1ee5ta ikike na ohere ndi a n'\u1ee5z\u1ecd \u1ecd b\u1ee5la ha ga\u2010esi megide ebumnuche na\nusoro iwu nke United Nations.\nNkeji edemede 30\nOnweghi ihe n\u1ecd na Nkuwuwap\u1ee5ta nke a a ga\u2010akowa d\u1ecb ka ihe nyere Steti, otu ma \u1ecd b\u1ee5\nmmad\u1ee5 \u1ecd b\u1ee5la ikike \u1ecd b\u1ee5la itinye aka na emereme \u1ecd b\u1ee5la ma \u1ecd b\u1ee5 ime omume \u1ecd b\u1ee5la\niji mebi ikike na ohere \u1ecd b\u1ee5la ndi a k\u1ecdwap\u1ee5tara n'ebe a.",
            "Image": "061ee13fcb742715a0aafc667a31ff2a"
        }
    }
}

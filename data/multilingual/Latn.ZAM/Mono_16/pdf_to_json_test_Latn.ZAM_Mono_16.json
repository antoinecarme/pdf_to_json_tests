{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471558,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Rieti yets\nTsiy guits mbe tsiy chop lin 1948 xa rolmien kuan ndob lis rietiyets\nntab xa nda kuan mbes par mien, xa yets kuan ndob. Va xa nak xmbool mbes\npar nkie yets xa nkab xa ngui kuan ndob. Xa yuʼnted nxab Kuana.\nKuan mbeʼs men yuy par diti; Kuan na mbes par luʼ\nXa ndob kan lu ngak, xa yent ndob xa yuy kinó riet kuan ngui, ba ndob\nditi kino kuan nlas xa gak tib par mien guets;\nXa ndob na nxab, na nlas kuan nachen xa mbes, ba mbekie par kuan xgab\nmien. Ta mbeʼs, kuan mien ndixi gak xa gui kuan nta juin, kuan kie guits\nnlas.\nXa ndob kuan mbes gak bxen men xa yen kuan mbikie, xa mbol na ndixi par\nnkieʼ nguda mien.\nXa ndob mbes kuan ngak ndixi nlás, xa kab ditimien.\nXa ndob riet yets, xa mbes ndob kuerd kuan nak juin par mien, xa nak par\nditi ndob, kuan nlas mbyi o ngol;\nXa mbeʼs kuan nkie cho kuan ndobna par xek, xa juin kino diti kuan ndob.\nXa ndob yets naró kuan ndob kuan mbes kuan nkie nta kuan mbes yets yuy\nxa na nkie kap xa ndob par kuan mien nlas.\nXa ndob kuan gak par diti xa kuanta rool par diti mien orti nkie kuan\nnlas.\nNdob riet men\nmbes\nKuan mbes men yuy par diti\nXa xgab mien x diti yets nkie ta xa mien rop lis xgab kuan gak xa nkie\nnted mienlut xa juin ndob diti yets tre yets kuan na ndob nxe xata gui\nyets kuan nak.\nDib rtik (1)\nDiti mien ndied xa yent kuan nkie xa nak rieti xa diba xa rola.\nChop rtik (2)\nDiti mien ndob kuan xgab kuan nlas xa mbes yets nxche, xa na ngui cho\nnak cho kuan ngus, cho guis ndob, cho kuan gak par ndixi cho mbol ntsi\nyets.\nBay, na ngui cho kuan men nkie par ndixi mbol yets o cho yets na ndob\nnxche xa kuan gak men o cho kuan nkie yets, xa nak diba kua gak.\nTson rtik (3)",
            "Image": "e5dcb37c2236b3886ce680a8244a1281"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Rieti mien ndob kuan nlas par ndob, par yenti kuan mbes na nki, na gak\nxa juien ndob.\nDapa rtik (4)\nYent men kuan nkie orti na nlas na juin nkie kuan nlas, cho kuan gak nda\npar ñulis ntou ba na juin kuana.\nGay rtik (5)\nYenti men nkie mbikie yek, o lee mien xa ndied ren.\nXopa rtik (6)\nDiti mien ndob kuan nlas, ba palad ndob xa ndob yet kuan nta kuan gak.\nGatsa rtik (7)\nDiti takuan ba mbes yes, ta kuan nta yes, rieti ndob kuan las xa yent\nkuan gui kap, kuan mbes kapa.\nXona rtik (8)\nDiti mien ndob par mbes cho mbol kuan nkie yes par yets nche kuan nxaba\nkua mbol gui cho mien nkie kap, ba mbes yes.\nYey rtik (9)\nYenti kuan bxen luʼ par nta ñu lis ntou o cho kuan mbikiey pa lu ndai\ntidib yets\nTsiy rtik (10)\nDiti mien kino kuan nlas, xa na diti mien lu xgab, lu mbes kuan nlas par\nriet men xa gak par kuan las, xa mbol kuan ndob yes ngak diba xa nkie\nkuan ntod par xgab xa mbrey kap kuan gaktsidiba.\nTsidiba rtik (11)\nDiti mien kuan ngak kap ndob tidib par gux na mbkie, xa mbol xgab cho\nguali o nakti xa rool men gux kuan ndoba yes xa na bxen men.\nYent kuan nta mbkie por kuan orti nkie na xgab ba na naró nak nagol.\nTsichopa rtik (12)\nYenti cuan nta gak kap par diti mien lis, yu men, xa na mbkie kuan mbes.\nDiti mien kino kuan gus xa ndob yes mbol gox.\nTsitsona rtik (13)\nDiti men ndob orti ndab tidib yets.\nDiti men ndob kuan gak nlas par ndia o ndied tidib yets.\nTsidapa rtik (14)\nOrti mbikie liger par bxen, diti men ndob kuan nak pa lad ndixi tidib",
            "Image": "f2ffd0e3aa05062c17996826e958e0fd"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "yetsndaʼ.\nCrue na gak par gux cho kuan mbes yes cho nak kap kuan mbes riet yets.\nTsina rtik (15)\nDiti men ndob kuan nlas gak yets.\nYen men kuan nta nagak kuan nlas xa ndob orti nlas cho yets bxen.\nTsindiba rtik (16)\nRiet mbyi, riet ngol xa ndob lin kino kuan nlas xa yent kuan na nta por\ncho nbod ro gat o kis, cho kuan ndob guits tidiba o cho byen kuan nak\nmza par diti lin o cho kuan na nlas ngol.\nXa ndob nambi kuan xgab cho nak tidib mbyi rop mza.\nMien lis nak kuan ney par riet men kuan ndob yets xa nkab diti yets rol.\nTsinchopa rtik (17)\nRiet men ndob kuan nlas orti bxen yuy chenlu.\nYenti kuan na nta yuy chenlu.\nTsinbtsona rtik (18)\nRiet men ndob kuan nlas gak, xa xgab xa guits kinó, krue na ndob par\nkuan guits nlas cho diba o cho rieti xa nted kuan gui.\nTsindapa rtik (19)\nRiet men ndob kuan nlas par kie xa kuan xgab xa kuan mbes xa yent cuan\ngux kap, xa kuana lu nlas orti ndixi tidib yets o cho cuan nlaslu.\nGala rtik (20)\nRiet men ndob kuan las orti ndixi riet mien par kuan gak.\nYenti kuan mbeslu ndai con rieti men kuan lu nalás.\nGal nzo dibartik (21)\nRiet men ndob kuan nlas par nkie kuan gak mbol yuʼnaró yets cho cuanmbes\nmien yets lu.\nRiet men kino kuan nlas orti tab ñu xa kuan mbes yets lu xa lu gak.\nKuan gak yets nak ni mbol kuan ndob yuʼnaró, kuan gak mbes cho rietmien\nguatali kuan nak cho nlas guits o cho kuan nagui o cho kuan mien nlas.\nGal nzo chopa rtik (22)\nRiet men kuan ndob gui kuan o cho mbikie xa bxen naral xa kuan nta mien,\nkuan, nta diti yets o cho kuan nak timí, o cho kuan ngak lu.\nGal nzo tsona rtik (23)",
            "Image": "fe2a33e6519804d410bf9035a6ff49d8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Diti men nkie tsin kuan nlas, tatsa nlas kuan gak xa ndob timi xa yent\nkuan nkib tsin.\nDiti men ndob kuan nlas, tatsa kuan gak xa guald timi ntai.\nDiti men kuan nkie tsin ndob kuan las xa gulad bxen timí kuan ntaʼmen xa\nmen lis xiits ndob loʼ.\nDiti men ndob kuan las par nkieʼ rop tidib men xa juin bxen tsin.\nGal nzo dapa rtik (24)\nDiti men ndo orti nlas ntob, xa gui diti guits kuan ntod, kuan gat xa\nntaʼ tímí par nxoula.\nGal nzo gaya rtik (25)\nDiti men ndob kuan las par gui xa ndob men lis xa yenti nayiits par ndob\nkuan guala, ndob cho lar ntob, cho yuʼ, cho kuan guu par nayiits o cho\nkuan nguda o cho orti ngak ngoox o cho tidib kuan lu nanxab.\nNgol kuan ndob mbet, o cho mien bix ndob kuan las par men gui luʼ. Xa\nditi mien bix kuan kino xutl o cho kuan yenti xutl ndob kuan nlas xa cho\nmien gui kuan nxoula o cho kuan guuʼ.\nGal nzo xopa rtik (26)\nDiti men kino kuan nlas par ntaʼ tedla xa na ntaʼ timi orti bxen yey\nlin. Kuana bligad, xa par kie tidib nted lu nlas. Xa kuana naka diba.\nKuan nted men nak kuan xgab men xa naró gak xa lu gui cho men bxen kuan\nchenlu gak xa lu naró xgab xa ndob nlas par tidib mien tidib yets xa\nnlas men kuan ndob tidib guits xa riet mien nlas.\nRiet xutl kinó kuan nted xgan o rsap chenla.\nGal nzo gatsa rtik (27)\nDiti men ndob kuan las xa bxen kuan ndob yets lu xa gak kuan nak chelu\nxa bxen kuan nak xgab kuan kub kuan ndob yuy.\nDiti men ndob kuan nlas, kuan nak chenlu, kuan nta par xgab o cho kuan\nmbes, kuan kaní kuan chenlu.\nGal nzo xona rtik (28)\nDiti men ndob kuan nlas par ntiob xa na mbikie men ta nak diba xa ta nak\nrieti, ba mbes yes crue xa kab dite mien.\nGal nzo yeʼy rtik (29)\nDiti men ndob kuan gak xa ndob juin yek par diti mien yets xa ba nkie\nkuan gak kuan las.\nTaxa ndo kuan ngak kuan nlas, xa diti men tab kuan mbes diti mien xa\ngualad nak diti kuana nak juin xa yets lu gui xa nta kuan lu nlas.",
            "Image": "74fe5688f28056ac6803bbd26046eb36"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Bay crue kuan lu gak, kuan lu nlas na nak par lu ntou xa mbes mbol kuan\nndob yuʼ naro kuan nak diti yuy.\nGal btsiy rtik (30)\nCrue na nak par men kap gus xa na juina ta mbes yes kiti yets ta nak par\ndiba o cho par diti, na gak kap ta mbes yes nche.",
            "Image": "a6ba866f6d9ae6f953d46b0b73ca30cb"
        }
    }
}

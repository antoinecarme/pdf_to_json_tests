{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471537,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Rieti yets\nTsiy guits mbe tsiy chop lin 1948 xa rolmien kuan ndob lis rietiyets ntab xa nda kuan mbes par mien, xa yets kuan ndob. Va xa nak xmbool\nmbes par nkie yets xa nkab xa ngui kuan ndob. Xa yu\u02bcnted nxab Kuana.\nKuan mbe\u02bcs men yuy par diti; Kuan na mbes par lu\u02bc\nXa ndob kan lu ngak, xa yent ndob xa yuy kin\u00f3 riet kuan ngui, ba ndob diti kino kuan nlas xa gak tib par mien guets;\nXa ndob na nxab, na nlas kuan nachen xa mbes, ba mbekie par kuan xgab mien. Ta mbe\u02bcs, kuan mien ndixi gak xa gui kuan nta juin, kuan kie\nguits nlas.\nXa ndob kuan mbes gak bxen men xa yen kuan mbikie, xa mbol na ndixi par nkie\u02bc nguda mien.\nXa ndob mbes kuan ngak ndixi nl\u00e1s, xa kab ditimien.\nXa ndob riet yets, xa mbes ndob kuerd kuan nak juin par mien, xa nak par diti ndob, kuan nlas mbyi o ngol;\nXa mbe\u02bcs kuan nkie cho kuan ndobna par xek, xa juin kino diti kuan ndob.\nXa ndob yets nar\u00f3 kuan ndob kuan mbes kuan nkie nta kuan mbes yets yuy xa na nkie kap xa ndob par kuan mien nlas.\nXa ndob kuan gak par diti xa kuanta rool par diti mien orti nkie kuan nlas.\nNdob riet men\nmbes\nKuan mbes men yuy par diti\nXa xgab mien x diti yets nkie ta xa mien rop lis xgab kuan gak xa nkie nted mienlut xa juin ndob diti yets tre yets kuan na ndob nxe xata\ngui yets kuan nak.\nDib rtik (1)\nDiti mien ndied xa yent kuan nkie xa nak rieti xa diba xa rola.\nChop rtik (2)\nDiti mien ndob kuan xgab kuan nlas xa mbes yets nxche, xa na ngui cho nak cho kuan ngus, cho guis ndob, cho kuan gak par ndixi cho mbol\nntsi yets.\nBay, na ngui cho kuan men nkie par ndixi mbol yets o cho yets na ndob nxche xa kuan gak men o cho kuan nkie yets, xa nak diba kua gak.\nTson rtik (3)\nRieti mien ndob kuan nlas par ndob, par yenti kuan mbes na nki, na gak xa juien ndob.\nDapa rtik (4)\nYent men kuan nkie orti na nlas na juin nkie kuan nlas, cho kuan gak nda par \u00f1ulis ntou ba na juin kuana.\nGay rtik (5)\nYenti men nkie mbikie yek, o lee mien xa ndied ren.\nXopa rtik (6)\nDiti mien ndob kuan nlas, ba palad ndob xa ndob yet kuan nta kuan gak.\nGatsa rtik (7)\nDiti takuan ba mbes yes, ta kuan nta yes, rieti ndob kuan las xa yent kuan gui kap, kuan mbes kapa.\nXona rtik (8)\nDiti mien ndob par mbes cho mbol kuan nkie yes par yets nche kuan nxaba kua mbol gui cho mien nkie kap, ba mbes yes.\nYey rtik (9)\nYenti kuan bxen lu\u02bc par nta \u00f1u lis ntou o cho kuan mbikiey pa lu ndai tidib yets\nTsiy rtik (10)\nDiti mien kino kuan nlas, xa na diti mien lu xgab, lu mbes kuan nlas par riet men xa gak par kuan las, xa mbol kuan ndob yes ngak diba xa\nnkie kuan ntod par xgab xa mbrey kap kuan gaktsidiba.\nTsidiba rtik (11)\nDiti mien kuan ngak kap ndob tidib par gux na mbkie, xa mbol xgab cho guali o nakti xa rool men gux kuan ndoba yes xa na bxen men.\nYent kuan nta mbkie por kuan orti nkie na xgab ba na nar\u00f3 nak nagol.\nTsichopa rtik (12)\nYenti cuan nta gak kap par diti mien lis, yu men, xa na mbkie kuan mbes. Diti mien kino kuan gus xa ndob yes mbol gox.\nTsitsona rtik (13)\nDiti men ndob orti ndab tidib yets.\nDiti men ndob kuan gak nlas par ndia o ndied tidib yets.\nTsidapa rtik (14)\nOrti mbikie liger par bxen, diti men ndob kuan nak pa lad ndixi tidib yetsnda\u02bc.\nCrue na gak par gux cho kuan mbes yes cho nak kap kuan mbes riet yets.\nTsina rtik (15)\nDiti men ndob kuan nlas gak yets.\nYen men kuan nta nagak kuan nlas xa ndob orti nlas cho yets bxen.\nTsindiba rtik (16)\nRiet mbyi, riet ngol xa ndob lin kino kuan nlas xa yent kuan na nta por cho nbod ro gat o kis, cho kuan ndob guits tidiba o cho byen kuan",
            "Image": "299e142fdb481bb4c15718c9eba2a940"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "nak mza par diti lin o cho kuan na nlas ngol.\nXa ndob nambi kuan xgab cho nak tidib mbyi rop mza.\nMien lis nak kuan ney par riet men kuan ndob yets xa nkab diti yets rol.\nTsinchopa rtik (17)\nRiet men ndob kuan nlas orti bxen yuy chenlu.\nYenti kuan na nta yuy chenlu.\nTsinbtsona rtik (18)\nRiet men ndob kuan nlas gak, xa xgab xa guits kin\u00f3, krue na ndob par kuan guits nlas cho diba o cho rieti xa nted kuan gui.\nTsindapa rtik (19)\nRiet men ndob kuan nlas par kie xa kuan xgab xa kuan mbes xa yent cuan gux kap, xa kuana lu nlas orti ndixi tidib yets o cho cuan nlaslu.\nGala rtik (20)\nRiet men ndob kuan las orti ndixi riet mien par kuan gak.\nYenti kuan mbeslu ndai con rieti men kuan lu nal\u00e1s.\nGal nzo dibartik (21)\nRiet men ndob kuan nlas par nkie kuan gak mbol yu\u02bcnar\u00f3 yets cho cuanmbes mien yets lu.\nRiet men kino kuan nlas orti tab \u00f1u xa kuan mbes yets lu xa lu gak.\nKuan gak yets nak ni mbol kuan ndob yu\u02bcnar\u00f3, kuan gak mbes cho rietmien guatali kuan nak cho nlas guits o cho kuan nagui o cho kuan mien\nnlas.\nGal nzo chopa rtik (22)\nRiet men kuan ndob gui kuan o cho mbikie xa bxen naral xa kuan nta mien, kuan, nta diti yets o cho kuan nak tim\u00ed, o cho kuan ngak lu.\nGal nzo tsona rtik (23)\nDiti men nkie tsin kuan nlas, tatsa nlas kuan gak xa ndob timi xa yent kuan nkib tsin.\nDiti men ndob kuan nlas, tatsa kuan gak xa guald timi ntai.\nDiti men kuan nkie tsin ndob kuan las xa gulad bxen tim\u00ed kuan nta\u02bcmen xa men lis xiits ndob lo\u02bc.\nDiti men ndob kuan las par nkie\u02bc rop tidib men xa juin bxen tsin.\nGal nzo dapa rtik (24)\nDiti men ndo orti nlas ntob, xa gui diti guits kuan ntod, kuan gat xa nta\u02bc t\u00edm\u00ed par nxoula.\nGal nzo gaya rtik (25)\nDiti men ndob kuan las par gui xa ndob men lis xa yenti nayiits par ndob kuan guala, ndob cho lar ntob, cho yu\u02bc, cho kuan guu par nayiits o\ncho kuan nguda o cho orti ngak ngoox o cho tidib kuan lu nanxab.\nNgol kuan ndob mbet, o cho mien bix ndob kuan las par men gui lu\u02bc. Xa diti mien bix kuan kino xutl o cho kuan yenti xutl ndob kuan nlas xa\ncho mien gui kuan nxoula o cho kuan guu\u02bc.\nGal nzo xopa rtik (26)\nDiti men kino kuan nlas par nta\u02bc tedla xa na nta\u02bc timi orti bxen yey lin. Kuana bligad, xa par kie tidib nted lu nlas. Xa kuana naka diba.\nKuan nted men nak kuan xgab men xa nar\u00f3 gak xa lu gui cho men bxen kuan chenlu gak xa lu nar\u00f3 xgab xa ndob nlas par tidib mien tidib yets\nxa nlas men kuan ndob tidib guits xa riet mien nlas.\nRiet xutl kin\u00f3 kuan nted xgan o rsap chenla.\nGal nzo gatsa rtik (27)\nDiti men ndob kuan las xa bxen kuan ndob yets lu xa gak kuan nak chelu xa bxen kuan nak xgab kuan kub kuan ndob yuy.\nDiti men ndob kuan nlas, kuan nak chenlu, kuan nta par xgab o cho kuan mbes, kuan kan\u00ed kuan chenlu.\nGal nzo xona rtik (28)\nDiti men ndob kuan nlas par ntiob xa na mbikie men ta nak diba xa ta nak rieti, ba mbes yes crue xa kab dite mien.\nGal nzo ye\u02bcy rtik (29)\nDiti men ndob kuan gak xa ndob juin yek par diti mien yets xa ba nkie kuan gak kuan las.\nTaxa ndo kuan ngak kuan nlas, xa diti men tab kuan mbes diti mien xa gualad nak diti kuana nak juin xa yets lu gui xa nta kuan lu nlas.\nBay crue kuan lu gak, kuan lu nlas na nak par lu ntou xa mbes mbol kuan ndob yu\u02bc naro kuan nak diti yuy.\nGal btsiy rtik (30)\nCrue na nak par men kap gus xa na juina ta mbes yes kiti yets ta nak par diba o cho par diti, na gak kap ta mbes yes nche.",
            "Image": "d7aad260b8af297937bd9ee1988d6c9a"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468502,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Edisuan Etop Mbana Mme Unen Owo Ke Ofuri Ekondo\nTranslated into Efik-Ibibio by Eno Blankson Ikpe\nUfokutom Emi Esede Mkpo Abana Usuanetop\nMboho Edidiana Kiet Ofuri Ekondo\nEbe Iso Iko\nKe usen ofion duop ke ofion duopeba, 1948, Mboho Edidiana Kiet Ofuri\nEkondo ema enyime enyun enam ediono ebana ke ofuri ekondo Edisuan Etop\nMbana Mme Unen Owo Ke Ofuri Ekondo. Kpupuru se ekebierede oro esine mi\nke esit nwed emi. Oto ke akwa edinam emi, Akwa Ufok Mbet Mboho emi ema\nesian kpukpuru mme idut emi edude ke Mboho emi ete eno ntot ebana\nEdisuan Etop Mbana Mme Unen Owo emi \"enyun ese ete ke esuan etop emi,\nemen ewut, ekot ke nwed, enyun enam awana kpukpuru owo akpanakpan ke mme\nufok nwed, ye mme itie ukpep nkpo eken; enyun ekpeme ete ukpuhore\nndomokiet iduhe otode ke edu mme idaha ukara mme idut ye mme ebiet\neken\".\nKofi Annan\nAKWA EWET NWED\nKpukpuru owo emana ye ukemukem ye asana asana unen ye ndamana uboho-\nufin.\nMboho Edidiana Kiet Ofuri Ekondo enehede ebiere ndimum nkama, ndisuan\netop mbana, nyun mkpeme mme ndamana unen kpukpuru owo. Ediyime ndinam\nutom emi oto ke mbet emi Mbobo Edidiana Kiet Ofuri Ekondo ekebierede emi\neneherede osonode mbuotidem kpukpuru owo ke ofuri ekondo abana mme\nndamana unen owo ye uku mmo ye se owo odotde.\nKe nwed Edisuan Etop Mbana Mme Unen Owo Ke Ekondo, Mboho Edidiana Kiet\nOfuri Ekondo enam anwana ke mem mem usun, mme unen emi enyenede kpukpuru\nowo ukem ukem.\nMme unen emi enyene mbufo\nMmo edi unen mbufo\nMbufo emehe ye mme mbet ye mme unen emi enyun enwam ndisuan etop emi,\nnyun mkpeme mmo no idem mbufo kpa ye mmo eken nte mbufo.\nNtono Ibuot Iko\nKoro ndidiono ndamana uku ye mme ukem ukem ye asana asana unen emi\nenyenede ubon owo edi ntono uboho-ufin, unen, ye emem ke ekondo,\nKoro unana ndikpeme kpa ye ndibat mme unen owo ke ikpuikpu ada obom ye\nibak ibak edu uwem edi, emi etimerede esit owo; koro editono obufa uwem\nke ekondo emi mme owo ekopde inem uwem, enyene unen nditin se mmo emade,\nnnim se mmo emade ke akpaniko, nyun nworo ke ufin ndik ye unana edi ata\nakpan nkpo emi owo ekededi oyomde,",
            "Image": "9de1b95f960ffdcc5cd63f8f526f6433"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Koro edi ata akpan nkpo ndida mme mbet ukara mkpeme mme ndamana unen\nowo, minaha owo ada awan, nte nkukure usun, ndiboho ufik ye ndiworo ufin\nidok ukara.\nKoro edi ata akpan nkpo ndinam man ima okori ke ebuana otu mme idut nte\nima ke otu mme ufan,\nKoro mme idut emi edude ke idak Mboho Edidiana Kiet Ofuri Ekondo enehede\nesono mbuotidem mmo ke mme ndamana unen owo, ke uku, ye ke se owo\nodotde, ye ke iban ye iren ndinyene ukem ukem unen; enyun ebiere ndinam\nnti nkpo uwem etot enyun ewak, ndiyun nam idaha uwem mme owo ofon nte\nonode akwa uboho-ufin.\nKoro mme idut emi edude ke idak Mboho Edidiana Kiet enwono ndibere ye\nMboho Edidiana Kiet Ofuri Ekondo ndise nte ke ekpono enyu ekpeme mme\nunen mme owo ye ndamana uboho-ufin ke ofuri ekondo,\nKoro kpupuru owo ndidiono mme unen ye mme usuñ uboho-ufin edi ata akpan\nnkpo ndida nam enwono emi oworo usun,\nNdien, Ke Ntem\nAkwa Ufok Mbet Mboho\nanam ediono ebana\nEdisuan Etop Mbana Mme Unen Owo Ke Ofuri Ekondo\nnte ndinam kpukpuru owo ye mme idut enyene ukem ukem idaha nkori, man\noto do owo kiet kiet ye mme nka ke obio, ke mmo etide mme mbet emi edude\nke nwed Edisuan Etop emi, eyedomo kpukpuru ini, ndikpep nyun nam anwana,\nndisuan etop mbana ediyene ukpono no mme unen mmo owo ye mme usuñ uboho-\nufin emi; ndien ke ndika iso ke idaha ke idaha, ke mme idut ye ke ofuri\nekondo man enam ofuri ekondo ediono enyun enam mme mbet emi ke otu mme\nidut emi edude ke idak Mboho Edidiana Kiet Ofuri Ekondo kpa ye ke otu\nmme idut efen emi edude ke idak mmo.\nIbuot Iko Mbet 1\nKpukpuru owo emana nte amanison, enyun enyene ukem ukem uku ye unen.\nEyoho mmo ye ukeme ndikere nkpo, ndinyun nyene esit, ke ntre, mmo enyene\nndiman nkpo mbana kiet eken ke esit ndito eka.\nIbot Iko Mbet 2\nOwo kiet kiet enyene ebuana ke kpukpuru mme unen ye mme usun uboho-ufin\nemi odude ke nwed Edisuan Etop Mbana Mme Unen emi; ubahade otode ke oruk\nusun kiet ekededi iduhe; otode ke oruk, ikpok-idem, mme owo edi nwan mme\neren, ke usem, edu ukpono Abasi, ukara, mme nkpo ndomokiet efen otode ke\nidut, mme obio , mme se owo eyenede, mme emana, mme idaha esie ke obio.\nNko owo inyeneke ndinam ubahade nto ke ntak mme edinam ukara, mme ke\nidak mbet, mme ke idaha idut emi owo otode ke otu me idut ke ofuri\nekondo; mme idut oro enyene ukaraidem, mme ekara mmo ke ubion eno Mboho\nEdiniana Kiet, mme mmo inyeneke ukaraidem, mme mmo edu ke idak odudu\nefen emi minoho mmo ukaraidem.",
            "Image": "6c986b4cae00223d38cc1c0e33878c99"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ibuot Iko Mbet 3\nOwo kiet kiet enyene unen ndidu uwem, ndiyene uboho ye ukpeme.\nIbuot Iko Mbet 4\nOwo ndomokiet ididihe ofin, idinyun iduhe ke idak ufin; Ekpan owo\nndinyene ifin ndiyun nyam ifin ke usun kiet ekededi.\nIbuot Iko Mbet 5\nOwo inyeneke ndisin owo ndomokiet ke idak ndutuho ye ibak. Nko owo\ninyeneke ndino owo ufen emi midotke ndino owo, mme ufen emi edide nkpo\nbut ye esuene.\nIbuot Iko Mbet 6\nKpupuru owo enyene unen ndiworo nda ke ebiet kiet ekededi nte owo emi\nenyende unen ke iso mbet.\nIbuot Iko Mbet 7\nKpukpuru owo, owo isoho owo eto, edi ukem ukem ke iso mbet enyung eyene\nunen ndibo ukem ukpeme otode ke mbet. Kpupuru owo enyene unen ndibo\nukpeme, edieke owo esinde asari emi ekemede ndibiat mme mbet emi edude\nke nwed Edisuan Etop Mbana Mme Unen Mme Owo emi, mme ndinam nkpo emi\nekemeke ndida oruk asari oro ndi.\nIbuot Iko Mbet 8\nKpukpuru owo enyene unen ndiyom ukpan mme unen nto mme esop ndunhode emi\nedude ndise mbana mme edinam emi ekemede ndibiat mme ndamana unen emi\nenode owo otode ke akwa nwed mbet, ye mme mbet eken.\nIbuot Iko Mbet 9\nOwo inyenke unen ndimum owo ndomokiet ke ini akpan ntak miduhe, mme\nndikobi, mme ndibin owo nsio ke obio esie.\nIbuot Iko Mbet 10\nKpukpuru owo enyene unen ndida ke iso ikpe nyung ntin iko idem mmo anwa\nanwa ke iso asana asana esop ubiereikpe emi minamke asari, ke ndiyom mme\nunen ye mme isoutom mmo, ye ndiyom unen mbana mme idiok ikpe ekededi emi\nowo enyende.\nIbuot Iko Mbet 11\nOwo ekededi emi enyenede ikpe emi asnanade ye ufen isop enyene unen\nndida nte anana ndudue ke iso ikpe tutu ekpe ikpe esie etiene mbet ke\nesop emi enye enyenede kpukpuru ubion ye ifet emi enye ekemede ndida\nnkan nyung nwam idem esie.\nIkpe emi asanade ye ufen isop idisopke owo ndomokiet ito ke ntak mbet\nemi mikidihe mbet ufen isop ke idak mbet idut mme ke mbet ofuri ekondo\nke ini oro owo akanamde idiok nkpo. Owo inyeneke unen ndino owo ufen emi\nokponde akan ufen emi ekesinode owo ke ukem ini oro ekebiatde mbet ufen",
            "Image": "45c9adc749840ef77b822927c836ac5f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "isop.\nIbuot Iko Mbet 12\nOwo inyeneke unen ndidunhore ndibe uwem owo, ye eke ubon esie, ye eke\nufok esie, mme mme nwed esie, mme ndisuene eti enyin mme uku, mme uko\nesie. Kpukpuru owo enyene unen ndibo ukpeme nto mbet emi akpande uto\nisinenyin ye anwan oro.\nIbuot Iko Mbet 13\nKpupuru owo enye unen ndika ebiet eke mmo emade ndiyung ndun ke ebiet\neke mmo emade ke essien idut mmo.\nOwo kiet ekededi enyene unen ndikpon idut ekededi kpa ye idut esie onyun\nenyene unen difiak nyon idut esie.\nIbuot Iko Mbet 14\nOwo ekededi enye unen ndiyom nyun mbo unen ndidun ke mme ebiet uboho ke\nesen idut man enye oboho ndutuho.\nUnen emi ikemke owo emi enyenede mfina onyun obode ndutuho otode ke nkpo\nemi miyeneke ebuana ye nka mbre ukara; otode ke idiok edinam esie mme\nedinam efen emi ekemede ndibiat mme utom ye mme nti usun uwem emi Mboho\nEdidiana Kiet Ofuri Ekondo onode.\nIbuot Iko Mbet 15\nOwo ekededi enyene unen ndinyene ison emana.\nOwo ndomokiet inyeneke odudu nibo owo unen enye ndiyene ison emana mme\nenye ndikpuho ison emana esie.\nIbuot Iko Mbet 16\nIban ye irenowo emi ekemde isua enyene unen ndinam ndo nyun nsiak ubon;\noruk, idut, mme edu ukpono Abasi inyeneke unen ndibiono mmo. Mmo enyene\nukem ukem unen ke kpukpuru ndutim ndo, ke ini ndo enemde, kpa ntre nko\nke ini ndo abiarade.\nNkukure ini emi edidiande ndo edi ke ini anwan ndo ye ebe ndo enode\noyoho ediyime mmo.\nUbon owo oto ke Abasi; enye onyun edi akpan akpan mboho ke obio, anam\nmmo enyene unen ndibo ukpeme nto ukara obio kpa ye ukara essien idut\nmmo.\nIbuot Iko Mbet 17\nOwo kiet ekededi enyene unen ndinyene nkpo ke idem esie ikpon-ikpon, mme\nndibuana nkpo nyene ye mme mbon efen.\nOwo ndomokiet inyeneke baba unen ndibo owo inyene esie ke nkan-ubok ke\nntak miduhe.\nIbuot Iko Mbet 18",
            "Image": "e18309068b375019af7776118b96e6a0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kpukpuru owo enyene unen ndikere se mmo emade, nyun nyene esit nte\nofonde mmo, nyun nkpono Abasi mmo nte mmo emade. Mme nkpo efen emi edude\nke mbet emi edi: ukeme ndikpuho edu ukpono Abasi ye se owo onimde ke\nakpaniko, ye unen uboho-ufin edide ke idem esie ikpon mme nte kiet ke\notu owo ke obio; ke anwa-anwa, mme ke ndibe, owo enyene unen ndiyarede\nedu ukpono Abasi esie mme se enye onimde ke akpaniko ke ndikpep, ndisin\nke edinam, ndikpono Abasi ye ndidu uwem nte edu ukpono mmo ekpepde.\nIbuot Iko Mbet 19\nOwo ekededi enyene unen ndikere nyun ntin se enye amade. Unen emi ono\nenye odudu ndiyene ekikere esit esie; nkpo ndomokiet, mme adana\nndomokiet, inyeneke ndibiono enye ke ini enye oyomde, obode, onyun\nasuande etop mme ekikere esit esie ke oruk usun usuan etop ekededi.\nIbuot Iko Mbet 20\nOwo ekededi enyene unen ndiduk nka ye esop ekekedi emi enye amade, emi\nonyun asanade ye emem.\nOwo ndomokiet inyeneke ndinyik owo man enye oduk nka ke ini enye mihaha\nndiduk nka oro .\nIbuot Iko Mbet 21\nOwo ekededi enyene unen nditiene mbuana ke ukara idut esie edide ke idem\nesie onyun edide ke ndimek mbon efen emi enye amade nsin ke ukara.\nOwo ekededi enyene unen ndibuana ukem ukem ke mme ufon ye udori nti nkpo\nemi odude ke idut esie.\nSe mme owo emade enyun eyomde edidi se edidade ibop odudu ukara; eyenam\nefiok se mme owo emade enyu eyomde emi kini-kini, akpanakpan ke ata ini\numekowo emi enimde eno kpukpuru owo emi ekemde isua umek owo; ndien umek\nowo emi edidi ke ndibe mme ke usun efen emi edidide ukem nte ndimek owo\nke usun emi ubiono ndomokiet miduhe.\nIbuot Iko Mbet 22\nOwo ekededi, nte kiet ke otu ke obio, enyene unen ndibo nti nkpo uwem\nnto ukara onyun enyene unen ndikori ke ukeme esie oto ke nti edinam\nuforo emi ukara idut esie enamde ye unwam emi mme esen idut ke ofuri\nekondo enodo, nte asanade ke usun edinam nkpo ye mme inyene emi essien\nidut kiet kiet eyenede, otode ke mbubehe uforo, ke unen idaha uwem ke\nobio ye ke unen edu uwem amanison emi edide akpan nkpo emi ekemede ndino\nowo uku nyun nam enye okori ke uko esie ubiono ndomokiet iduhe.\nIbuot Iko Mbet 23\nKpukpuru owo enyene unen ndinam utom; ndinam oruk utom kiet ekededi emi\nmmo emade, ndinam utom ke idak nti mbet mme nti usun emi edade enam\nutom, enyun enyene unen ndibo ukpeme mbak unana utom.\nKpukpuru owo enyene unen, asari ndomokiet inyeneke ndibiono mmo, ndibo\nukem ukem okuk utom ke ini mmo enamde ukem ukem utom.",
            "Image": "485d519e5629089c53eae85d779beb1e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Owo ekededi emi anamde utom enyene unen ndibo eti ukpe emi ofonde ye\nenye, ye ufok esie, ndinam mmo edu uwem emi odotde uku ubon owo, onyun\nenyene unen ndibo mme unwam efen otode ke mme usun efen emi ekemede\nndida ndu eti uwem.\nOwo ekededi enyene unen ndisiak mme ndiduk nka ke itie utom ekededi emi\nedikemede ndikpeme udori mme uforo esie.\nIbuot Iko Mbet 24\nOwo ekededi enyene unen ndiduok odudu mme ndibo inem uwem, ndiyun nyene\nakpan ini emi enye anamde utom emi minionke ikaha, ndiyung mbo ukpe ke\nini utom, kpa ye ini nduokodudu.\nIbuot Iko Mbet 25\nOwo ekededi enyene unen ndidu uwem ke idaha emi ofonde ye nsonidem ye\nuforo esie kpa ye eke ufok esie. Mme unen emi edude ke mbet emi edi:\nunen ndiyene udia, edisine nkpo, ufok idun, ndibo usobo ye nti nkpo uwem\nefen emi obio onode; ye unen ndiyene ufak ye unwam ke ini unana utom,\nudono, unomo, mkpa anwan mme mkpa ebe, ke ini uson, ye ke ini efen emi\nowo minyeneke nkpo ndida ndu uwem, minyun ikemeke aba ndiyo uwem esie\nikpon.\nMme eka ye ndito-owon enyene unen ndibo asana asana ukpeme ye unwam.\nKpukpuru ndito-owon emi emanade enyene ukem ukem unen ye ukpeme ke iso\nmbet mme mmo emana eto ke ndo mme ke unana ndo.\nIbuot Iko Mbet 26\nOwo ekededi enyene unen ndibo ifiok nwed. Edika ufok nwed edidi ke mfon\nakpanakpan ke akpa ntono. Eyenam kpukpuru ndito-owon eka akpa ntono ufok\nnwed, ke mmo emade ye ke mmo mimaha. Eyenam mme asana asana ufok nwed\nukpep uso, udom-nkpo ye ubok utom edu; kpa ntre nko eyenam mme ufok nwed\nnta ifiok edu eno kpukpuru owo etiene nte ukeme mmo edide.\nEyenam ukpepnwed edi nkpo emi emenerede uku ye uko owo oyoho oyoho onyun\nanwamde ndinam mme owo ebat mme ndamana unen owo ye uboho-ufin nte akpan\nnkpo. Ukpepnwed eyeda unwana, emem ye ima edi ke otu mme idut, mme oruk,\nye ke otu mme nsio nsio nka ukpono Abasi; eyenyun esin nkori ono mme\nutom emi Mboho Edidiana Kiet Ofuri Ekondo enamde ndida emem ndi ke ofuri\nekondo.\nMme ete ye mme eka ndito enyene ata akpan unen ndinam ndito mmo ebo oruk\nukpep emi mmo emade, enyun efiokde ete ke oruk ukpep oro ofon ye ndito\nmmo.\nIbuot Iko Mbet 27\nOwo ekededi enyene unen, ubiono ndomokiet inyeneke ndidu, ndibuana ke\nmme nkpo edu uwem amanison ke obio esie, ndibo inemesit mbaña mme ndiye\nnkpo uso, nyun mbuana ke mme ufon emi otode ke saains.\nOwo ekededi enyene unen ndibo ukpeme no mme nkpo emi abanade edu uwem ye\ninyene esie, otode ke ifiok saains esie, ke ukeme esie ndiwet nwed mme\nke nkpo kiet ekededi emi enye edide andinam mme andiwet.",
            "Image": "d45cc0e56399da3028ce2749d0735ee5"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ibuot Iko Mbet 28\nOwo ekededi enyene unen ndidu uwem ke eti idaha ke ekondo emi ekemede\nndinam enye okori onyun obo mme unen emi esuande etop ebana ke Edisuan\nEtop Mbana Mme Unen Owo emi.\nIbuot Iko Mbet 29\nOwo ekededi enyene utom emi enye enyenede ndinam ke obio esie emi onode\nenye ukeme ndikori ke uku ye uko esie.\nKe ndikpeme mme unen ye uboho-ufin esie owo ekededi enyene ndikpeme, man\nenye okube adana emi mbet emi enimde, ndikpeme nyun nkpono mme unen ye\nmme usun uboho-ufin mbon eken, nikpeme edu uwem, ye mbet obio ye eti\nuwem emi ekemde kpukpuru owo ke idak ukara emi kpukpuru owo emekde.\nOwo ndomokiet inyeneke ndida mme unen ye mme uboho-ufin emi nsin ke\nedinam emi ekemede ndibiat mme utom ye mme nti usun edu uwem emi Mboho\nEdidiana Kiet Ofuri Ekondo amade.\nIbuot Iko Mbet 30\nOwo ndomokiet inyeneke unen ndikabare mbet ndomokiet ke nwed Edisuan\nEtop Mbana Mme Unen Owo emi, no idut ndomokiet, mme nka, mme owo, man\noto do mmo enyene unen ndinam nkpo emi ekemede ndibiat mme unen ye mme\nusun uboho-ufin emi ewetde ke nwed emi.",
            "Image": "65e03f771c7973353f4d0f01299e4e9b"
        }
    }
}

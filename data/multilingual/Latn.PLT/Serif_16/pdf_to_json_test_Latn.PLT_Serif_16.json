{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470071,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ny 10 desembra 1948 no nolaniana sy nampahafantarin'ny Fivoriamben'ny Firenena\nMikambana ny Fanambarana Iraisam-pirenena momba ny zon'olombelona.\nTaorian'izany vanin'andro manan-tantara izany dia nangataka tamin'ireo firenena\nmpikambana rehetra ny Fivoriambe mba hampiely ity \" Fanambarana Iraisam-\npirenena momba ny Zon'olombelona\" ity - Hizara sy hanao azy ho peta-drindrina,\nhahafahan'ny tsirairay mamaky sy mandalina ny ventin-kevitra voafono ao anatiny,\nindrindra any an-tsekoly sy ireo toeram-pampinarana hafa. Ka tsy hanavahana izay\nsata politika ijoroan'ny firenena ny fanaovana izany.\nFANAMBARANA IRAISAM-PIRENENA MOMBA NY ZON'OLOMBELONA\nSasin-Teny\nHeverina fa ny fankatoavana ny fahamendrehan'olombelona sy ny zony mitovy ary tsy\nazo tohintohinina dia anisan'ny fototry ny fahafahana, ny rariny ary ny fandriam-\npahalemanana eran-tany, Heverina fa ny tsy fahafantarana sy fanaovana tsinintsinona\nny zon'olombelona dia mitarika amin'ny fihetsika feno habibiana mampikomy ny\nfieritreretan'ny mpiara-belona. Ny fametrahana tontolo vaovao ; hivelaran'ny olona\nafaka eo amin'ny filazana ny hevitra sy ny finoana, ary tsy voagejan'ny tahotra sy ny\nfahoriana no hetaheta lehibe indrindra ho an'ny olombelona, Heverina fa ilaina ny\nmiaro ny zon'olombelona amin'ny fametrahana rafitra tan-dalna mba tsy hitarika azy\nhikomy sy hanohitra ny fampihorohoroana sy ny fampijaliana, Heverina fa zava-\ndehibe ny famporisihana hatrany ny fifandraisana ara-pirahalahiana eo amin'ny\nfirenen-tsamihafa, Heverina fa ny Fanjakana Mpikambana rehetra dia manaiky\nhanaja ny zon'olombelona sy ny fahafahana fototra, ka miara miasa amin'ny\nFirenena Mikambana izy amin'izany, Heverina fa tao anatin'ny Dina dia\nnohamafisin'ny olon-drehetra ao amin'ny Firenena Mikambana indray ny finoany\nan'ireo zo fototry ny olombelona- hanajana ny hasina maha-olombelona, ny fitovian-jo\nny lehilahy sy ny vehivavy; ary izy rehetra dia maneho ny fahavononany hiasa ho\nan'ny fandrosoana socialy hanatsaratsara kokoa ny farim-piainana ao anatin'ny\nfahafahana bebe kokoa. Heverina fa ny Fanjakana mpikambanarehetra dia manaiky\nhanaja ny zon'olombelona sy ny fahafahana fototra, ka iara-miasa amin'ny\nFirenena Mikambana izy amin'izany. Heverina fa ny fitoviam-pijery mikasika ireny zo\nsy fahafahana ireny zo sy fahafahana ireny dia zava-dehibe ho an'ny fanatanterahana\nfeno izao fiandanianan miharihary izao. Koa dia manambara ny Fivoriambe fa ity\nFanambarana iraisam- pirenena momban'ny Zon'olombelona dia toy ny idealy\niombonana ka ny firenen-drehetra sy ny vahoaka rehetra no hiara-manatratra azy\nmba hahatonga ny olona tsirairai sy ny sampan-draharaha samihafa ao amin'ny\nfiaraha-monina hiezaka hampandroso ny asa enti-manaja ny so sy ny\nfahafahan'olombelona amin'ny allan'ny fampianarana sy ny fanabeazana ary hiantoka\nkoa ny hampanekena sy hampakatoavana izany amin'ny allan'ny fepetra samihafa na\nnasionaly na iraisam- pirenena ho fampiarana hentitra ny Zon'olombelona na eo\namin'ny vahoakan'ny Fanjakana efa mpikambana na eo amin'ny mponina any\namin'ireo tany napetraka eo ambany fitantanan'izy ireny.\nANDININY VOALOHANY\nTeraka afaka sy mitovy zo sy fahamendrehana ny olombelona rehetra. Samy manan-\ntsaina sy fieritreretana ka tokony hifampitondra am- pirahalahiana.\nANDININY FAHA-2",
            "Image": "dee5e7bd21acc3336988d0b90ea20d83"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Samy afaka hizaka ny zo sy ny fahafahana rehetra voalaza ato amin'ity Fanambarana\nny Zon'olombelona ity ny tsirairay na inona volon-kodiny na firazanany na vavy na\nlahy na manao ahoana na manao ahoana firehin-keviny sy fivavahany sy izay\nfihaviany na laharana sosialy misy azy na inona.\nAmbonin'izany, tsy tokony hahatonga fanavahana mihitsy izay sata politika zakain'ilay\nfirenena nipoiran'ny olona na mahaleotena na zanatany na eo ambany fitantanan'ny\nFirenena Mikambana na mizaka tena izany tany izany.\nANDININY FAHA-3\nManana zo hiaina, ho afaka, hahazo fiarovana ny olona tsirairay.\nANDININY FAHA-4\nTsy misy olombelona azo handevozina na hampanompoana. Rarna ny fanandevozana\nsy ny varotra andevo na inona na inona endrika isehoany.\nANDININY FAHA-5\nTsy misy olombelona azo hampijaliana na saziana na hanaovana fitondrana feno\nhasiahana, tsy mifanaraka na mampihetry ny maha- olona.\nANDININY FAHA-6\nManan-jo hitaky ny fankatoavana ny maha-olona azy araka ny voafaritry ny lalna ny\ntsirairay na aiza na aiza toerana aleany.\nANDININY FAHA-7\nMitovy ny olon-drehetra eo anatrehan'ny lalna ary samy manan-jo ho arovan'izany\nlalna izany, indrindra manoloana izay mety ho fanavakavahana na fihantsiana\nmanana endrika fanavakavahana ka mety hanitsakitsaka ity Fanambarana ity.\nANDININY FAHA-8\nManan-jo hitory amin'ny Fitsarana misy ao amin'ny taniny ny olona tsirairay raha\nmahatsapa fa hosena ny zo fototra nomen'ny lalam- panorenana azy.\nANDININY FAHA-9\nTsy misy olona azo samborina tsy amin'antony na tazonim-poana na atao sesi-tany tsy\nvoameloka.\nANDININY FAHA-10\nManan-jo ny olon-drehetra mba hohenoin'ny Fitsarana am-pahibemaso sy tsy am-\npiangarana ny heviny, ka ho fitsarana mahaleo tena sy tsy miangatra no hametra ny\nzony sy ny mahamarim-pototra na tsia ny fiampangana atao aminy.\nANDININY FAHA-11\nIzay olona voapanga dia heverina ho mbola tsy manan-tsiny mandra- pivoakan'izay\ndidy manameloka azy. Izany didy izany dia havoakan'ny tribonaly nitsara am-\npahibemaso ka nanome ny antoka rehetra fa afaka niaro tena ilay voampanga.\nTsy misy olona azo helohina noho ny asa na fanadinoana raha toa izany ka natao",
            "Image": "6ff5a4bbb970fe1e56f12d725725242a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "tamin'ny fotoana izay tsy mbola ahafantarana fa mahadiso ilay fihetsika na ilay asa\naraka ny lalna nasionaly na iraisam-pirenena. Torak'izany koa, tsy misy azo saziana\nmihoatra noho izay sazy voalaza fa ampiharina ao amin'ny tany misy azy tamin'ny\nfotoana nanaovany ilay fahadisoana.\nANDININY FAHA-12\nTsy misy olona azo hitsabahana ny fiainany manokana, ny fianankaviany, ny\nfonenany, ny taratasy ifandefasany na hitsahana ny voninahiny sy ny lazany. Zon'ny\nolona ny harovan'ny lalna eo anatrehan'ny fanitsakitsahana tsy ara-drariny sy tsy ara-\ndalna rehetra.\nANDININY FAHA-13\nZon'ny olona rehetra ny mivezivezy an-kalalahana ary mifidy izay toerana tiany\nhipetrahana ao anatin'ny fanjakana iray.\nZon'ny olon-drehetra koa ny miala amina tany iray, eny fa na dia ny taniny aza, ka\nmiverina amin'ny tany misy azy.\nANDININY FAHA-14\nRaha misy fanenjehana azy, dia zon'olon-drehetra ny mitady fialokalofana any an-\nkafa;\nIo zo io kosa dia tsy azo hampiharina amin'ny raharahan-keloka tsotra na amin'ireo\nasa sy fihetsika mifanohitra amin'ny foto- pisainana sy zava-kendren'ny Firenena\nMikambana.\nANDININY FAHA-15\nManan-jo hizaka zom-pirenena ny isam-batan'olona.\nTsy misy olona azo verezin-jo tsy amin'ny rariny na rarna tsy hiova zom-pirenena.\nANDININY FAHA-16\nRehefa tonga taona ny lehilahy sy ny vehivavy dia manan-jo hivady sy hanorina\nfianankaviana ka tsy mahasakana izany na fihodirana na zom-pirenena na finoana.\nMitovy zo eo anatrehan'ny fanambadiana, mandritra ny fanambadiana ary amin'ny\nfaharavan'ny fanambadiana izy ireo.\nTsy misy mariazy azo raiketina raha tsy sitrapon'ireo hivady.\nNy fianankaviana no fototra ara-boajanahary iorenan'ny fiaraha- monina, ka manan-jo\nhoarovan'ny fiaraha-monina sy ny fanjakana.\nANDININY FAHA-17\nNy olon-drehetra dia manan-jo hanana fananana manokana na itambarana.\nTsy misy olona azo alaina amin-kery ny fananany.\nANDININY FAHA-18\nMalalaka amin'ny heviny sy amin'ny fivavahana hinoany ary manan-jo hiheno ny\nfeon'ny fieritreretany ny olon-drehetra. Io zo io dia mamela azy malalaka hiova",
            "Image": "e2b7d05820d157a5d4cd163f911aea10"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "fivavahana na firehana samihafa. Ny olon-drehetra koa dia manan-jo haneho izany\nfinoany na firehany izany am-pahabemaso na ho an'olom-bitsy ; amin'ny alalan'ny\nfampianarana na fanaovana fomba...\nANDININY FAHA-19\nNy olon-drehetra dia afaka manana ny heviny ka hilaza izany an- kalalahana. Tsy\ntokony hampitahorina amin'izay fomba fijeriny, ary afaka mikaroka, mandray,\nmampiely izay vaovao na hevitra hitany amin'ny alalan'ireo fitaovam-pifandraisana\nmisy ny olon-drehetra ; tsy hijerena sisin-tany.\nANDININY FAHA-20\nNy olon-drehetra dia manan-jo malalaka hivory sy hanana fikambanana mitandro ny\nfilaminana.\nTsy misy olona azo terena hiditra amina fikambanana anankiray\nANDININY FAHA-21\nManan-jo handray anjara amin'ny fitantanana raharaham-bahoaka ao amin'ny taniny\nny olon-drehetra - mivantana na amin'ny alalan'ny solontena nofinidy malalaka.\nManan-jo hiditra amim-pitoviana amin'ny raharaham-panjakana ao amin'ny taniny ny\nolon-drehetra.\nNy sitrapon'ny vahoaka no fototry ny fahefan'ny fitondram- panjakana Amin'ny\nfifidianana no tokony hanehoany izany sitrapony izany, ka tokony ho marina sy hisy\nara-potoana izany fifidianana izany. Handraisan'ny daholobe anjara ary miafina ny\nlatsa-bato na ara-pomba mitovitovy amin'izany ka miantoka ny fahalalahan'ny\nfifidianana.\nANDININY FAHA-22\nNy olon-drehetra amin'ny maha-mpikambana ao amin'ny fiaraha-monina azy dia\nmanan-jo ho voaantoka ara-tsosialy. Fiantohana natao hanajana ny zo ara-toe-karena,\nsosialy sy ara-kolotsaina izay ilain'ny fahamendrehan'ny olona sy ny fivoatran'ny\nmaha-izy azy amin'ny alalan'ny ezaka nasionaly na iraisam-pirenena, araka ny\nfandaminana sy ny harem-pireneny.\nANDININY FAHA-23\nManan-jo hanana asa ny olon-drehetra, hifidy izay asa tiany, ka amim-pitoviana sy\nara-drariny no hanaovana izany. Manan-jo ho arovana amin'ny tsy fananan'asa koa\nizy.\nNy olon-drehetra dia manan-jo hahazo karama mitovy amin'ny asa mitovy, ka tsy\nasiana fanavakavahana izany.\nIzay miasa dia manan-jo hahazo karama ara-drariny hahafahany mivelona sy\nmamelona ny ankohonany araka ny tokony ho izy.\nFidiram-bola ampiana fiarovana ara-tsosialy raha misy izany. Manan-jo hanorina na\nhiditra amina sendika ihany koa ny tsirairay mba hiarovany ny zony.\nANDININY FAHA-24",
            "Image": "c1bf4b4aa44995b3800b7e622da9c426"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Manan-jo hiala sasatra sy hiala voly ny olon-drehetra. Tokony ho ferana ara-drariny\nny fotoam-piasana ary handraisana karama ny fialan-tsasatra amin'izany.\nANDININY FAHA-25\nManan-jo hanana fari-piainana antonony sy ampy ny tsirairay mba hiantoka ny\nfahasalamany, sy izay rehetra mahasoa azy sy ny ankohonany : sakafo, fitafiana,\nfonenana, fitsaboana ary kojakoja sosialy ilaina rehetra. Manan-jo ihany koa hahazo\nfiahiana ara-tsosialy ny tsirairay raha sendra ny tsy fananan'asa, aretina, takaitra,\nfahanterana na antony hafa tsy niniany ka tsy ahafahany mivelona.\nManan-jo hahazo fanampiana sy fanaraha-maso manokana ny reny sy ny zaza. Ny\nankizy rehetra, teraka tao anatin'ny mariazy na ivelany dia manan-jo mitovy amin'ny\nfiahiana ara-tsosialy.\nANDININY FAHA-26\nManan-jo hahazo fanabeazana ny olon-drehetra. Tokony ho maimaim- poana izany,\nfarafaharatsiny any amin'ny fampianarana fototra. Tsy maintsy atao ny fampianarana\nambaratonga voalohany. Ny fampianarana teknika sy fanofanana ara-asa kosa dia\ntokony ho azon'ny rehetra hidirana araka ny fahaizan'ny tsirairay.\nNy fanabeazana dia tokony hikendry ny fivelaran'ny maha-olona ; hanamafy ny\nfanajana ny fahafahana sy zo fototra, hampanjaka ny fifandeferana sy ny\nfifankatiavana eo amin'ny olon-drehetra sy ny firenen-tsamihafa ; ary hikatsaka izay\nhampandrosoana ny asan'ny Firenena Mikambana ho amin'ny fitandroana ny\nfandriampahalemana.\nNy ray aman-dreny ihany no voalohany manan-jo hifidy izay karazam- panabeazana\nomena ny zanany.\nANDININY FAHA-27\nNy olon-drehetra dia manan-jo handray anjara amin'ireo fihetsiketsehana ara-\nkolotsaina atao ao amin'ny faritra misy azy.\nMahazo mankafy ny zava-kanto sy mandray anjara amin'ny fampivelarana ny siansa\nsy ireo tombo-tsoa aterak'izany. Tokony ho arovana ny zon'ny mpamorona eo amin'ny\nlafiny rehetra : voka-pikarohana siantifika, haisoratra, zava-kanto...\nANDININY FAHA-28\nManan-jo hivelatra ao anatina rafitra mitandro ny zo sy ny fahafahana fototra voalaza\nato anatin'ity fanambarana ity ny olon- drehetra, eo amin'ny lafiny sosialy sy iraisam-\npirenena.\nANDININY FAHA-29\nManana adidy amin'ny fiaraha-monina izay ahafahany mivelatra ny tsirairay.\nNy lalna ihany no mametra ny fizakan'ny tsirairay ny zony sy ny fahafahany. Izany dia\nmba hitandroana ny fanajana ny zon'ny hafa, ny lalna ara-moraly, ny filaminam-\nbahoaka ary ny mahasoa ny olon- drehetra ao anatina fiaraha-monina demokratika.\nTsy azo ampiharina ireo zo sy fahafahana ireo raha mifanohitra amin'ny foto-\npisainana sy foto-kevitry ny Firenena Mikambana.",
            "Image": "5f159048dd8bf94c3d7eefb8ac0fda11"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ANDININY FAHA-30\nNy zava-boalaza rehetra ato anatin'ity Fanambarana ity dia tsy azon'ny Fanjakana na\nvondron'olona na olon-tsotra hadika ho manome azy ireo fahefana hanao asa\nmikendry handrava ny zo sy ny fahafahana voatanisa etsy ambony.",
            "Image": "382ec93e11b520c1f5f25ad4a9a9c796"
        }
    }
}

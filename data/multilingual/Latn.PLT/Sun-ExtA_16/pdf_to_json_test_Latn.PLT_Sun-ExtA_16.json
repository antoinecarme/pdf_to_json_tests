{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470118,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ny 10 desembra 1948 no nolaniana sy nampahafantarin'ny Fivoriamben'ny Firenena\nMikambana ny Fanambarana Iraisam-pirenena momba ny zon'olombelona. Taorian'izany\nvanin'andro manan-tantara izany dia nangataka tamin'ireo firenena mpikambana rehetra ny\nFivoriambe mba hampiely ity \" Fanambarana Iraisam-pirenena momba ny Zon'olombelona\" ity\n- Hizara sy hanao azy ho peta-drindrina, hahafahan'ny tsirairay mamaky sy mandalina ny\nventin-kevitra voafono ao anatiny, indrindra any an-tsekoly sy ireo toeram-pampinarana\nhafa. Ka tsy hanavahana izay sata politika ijoroan'ny firenena ny fanaovana izany.\nFANAMBARANA IRAISAM-PIRENENA MOMBA NY ZON'OLOMBELONA\nSasin-Teny\nHeverina fa ny fankatoavana ny fahamendrehan'olombelona sy ny zony mitovy ary tsy azo\ntohintohinina dia anisan'ny fototry ny fahafahana, ny rariny ary ny fandriam-\npahalemanana eran-tany, Heverina fa ny tsy fahafantarana sy fanaovana tsinintsinona ny\nzon'olombelona dia mitarika amin'ny fihetsika feno habibiana mampikomy ny\nfieritreretan'ny mpiara-belona. Ny fametrahana tontolo vaovao ; hivelaran'ny olona\nafaka eo amin'ny filazana ny hevitra sy ny finoana, ary tsy voagejan'ny tahotra sy ny\nfahoriana no hetaheta lehibe indrindra ho an'ny olombelona, Heverina fa ilaina ny miaro\nny zon'olombelona amin'ny fametrahana rafitra tan-dalna mba tsy hitarika azy hikomy sy\nhanohitra ny fampihorohoroana sy ny fampijaliana, Heverina fa zava-dehibe ny\nfamporisihana hatrany ny fifandraisana ara-pirahalahiana eo amin'ny firenen-tsamihafa,\nHeverina fa ny Fanjakana Mpikambana rehetra dia manaiky hanaja ny zon'olombelona sy ny\nfahafahana fototra, ka miara miasa amin'ny\nFirenena Mikambana izy amin'izany, Heverina fa tao anatin'ny Dina dia nohamafisin'ny\nolon-drehetra ao amin'ny Firenena Mikambana indray ny finoany an'ireo zo fototry ny\nolombelona- hanajana ny hasina maha-olombelona, ny fitovian-jo ny lehilahy sy ny\nvehivavy; ary izy rehetra dia maneho ny fahavononany hiasa ho an'ny fandrosoana socialy\nhanatsaratsara kokoa ny farim-piainana ao anatin'ny fahafahana bebe kokoa. Heverina fa\nny Fanjakana mpikambanarehetra dia manaiky hanaja ny zon'olombelona sy ny fahafahana\nfototra, ka iara-miasa amin'ny\nFirenena Mikambana izy amin'izany. Heverina fa ny fitoviam-pijery mikasika ireny zo sy\nfahafahana ireny zo sy fahafahana ireny dia zava-dehibe ho an'ny fanatanterahana feno\nizao fiandanianan miharihary izao. Koa dia manambara ny Fivoriambe fa ity Fanambarana\niraisam- pirenena momban'ny Zon'olombelona dia toy ny idealy iombonana ka ny firenen-\ndrehetra sy ny vahoaka rehetra no hiara-manatratra azy mba hahatonga ny olona tsirairai\nsy ny sampan-draharaha samihafa ao amin'ny fiaraha-monina hiezaka hampandroso ny asa\nenti-manaja ny so sy ny fahafahan'olombelona amin'ny allan'ny fampianarana sy ny\nfanabeazana ary hiantoka koa ny hampanekena sy hampakatoavana izany amin'ny allan'ny\nfepetra samihafa na nasionaly na iraisam- pirenena ho fampiarana hentitra ny\nZon'olombelona na eo amin'ny vahoakan'ny Fanjakana efa mpikambana na eo amin'ny mponina\nany amin'ireo tany napetraka eo ambany fitantanan'izy ireny.\nANDININY VOALOHANY\nTeraka afaka sy mitovy zo sy fahamendrehana ny olombelona rehetra. Samy manan-tsaina sy\nfieritreretana ka tokony hifampitondra am- pirahalahiana.\nANDININY FAHA-2\nSamy afaka hizaka ny zo sy ny fahafahana rehetra voalaza ato amin'ity Fanambarana ny\nZon'olombelona ity ny tsirairay na inona volon-kodiny na firazanany na vavy na lahy na",
            "Image": "1a24eca324b0d6109f71d5cc46ea0d15"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "manao ahoana na manao ahoana firehin-keviny sy fivavahany sy izay fihaviany na laharana\nsosialy misy azy na inona.\nAmbonin'izany, tsy tokony hahatonga fanavahana mihitsy izay sata politika zakain'ilay\nfirenena nipoiran'ny olona na mahaleotena na zanatany na eo ambany fitantanan'ny\nFirenena Mikambana na mizaka tena izany tany izany.\nANDININY FAHA-3\nManana zo hiaina, ho afaka, hahazo fiarovana ny olona tsirairay.\nANDININY FAHA-4\nTsy misy olombelona azo handevozina na hampanompoana. Rarna ny fanandevozana sy ny\nvarotra andevo na inona na inona endrika isehoany.\nANDININY FAHA-5\nTsy misy olombelona azo hampijaliana na saziana na hanaovana fitondrana feno hasiahana,\ntsy mifanaraka na mampihetry ny maha- olona.\nANDININY FAHA-6\nManan-jo hitaky ny fankatoavana ny maha-olona azy araka ny voafaritry ny lalna ny\ntsirairay na aiza na aiza toerana aleany.\nANDININY FAHA-7\nMitovy ny olon-drehetra eo anatrehan'ny lalna ary samy manan-jo ho arovan'izany lalna\nizany, indrindra manoloana izay mety ho fanavakavahana na fihantsiana manana endrika\nfanavakavahana ka mety hanitsakitsaka ity Fanambarana ity.\nANDININY FAHA-8\nManan-jo hitory amin'ny Fitsarana misy ao amin'ny taniny ny olona tsirairay raha\nmahatsapa fa hosena ny zo fototra nomen'ny lalam- panorenana azy.\nANDININY FAHA-9\nTsy misy olona azo samborina tsy amin'antony na tazonim-poana na atao sesi-tany tsy\nvoameloka.\nANDININY FAHA-10\nManan-jo ny olon-drehetra mba hohenoin'ny Fitsarana am-pahibemaso sy tsy am-piangarana\nny heviny, ka ho fitsarana mahaleo tena sy tsy miangatra no hametra ny zony sy ny\nmahamarim-pototra na tsia ny fiampangana atao aminy.\nANDININY FAHA-11\nIzay olona voapanga dia heverina ho mbola tsy manan-tsiny mandra- pivoakan'izay didy\nmanameloka azy. Izany didy izany dia havoakan'ny tribonaly nitsara am-pahibemaso ka\nnanome ny antoka rehetra fa afaka niaro tena ilay voampanga.\nTsy misy olona azo helohina noho ny asa na fanadinoana raha toa izany ka natao tamin'ny\nfotoana izay tsy mbola ahafantarana fa mahadiso ilay fihetsika na ilay asa araka ny\nlalna nasionaly na iraisam-pirenena. Torak'izany koa, tsy misy azo saziana mihoatra",
            "Image": "f2da7b7087dad6e07e27e910cb0dccfa"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "noho izay sazy voalaza fa ampiharina ao amin'ny tany misy azy tamin'ny fotoana\nnanaovany ilay fahadisoana.\nANDININY FAHA-12\nTsy misy olona azo hitsabahana ny fiainany manokana, ny fianankaviany, ny fonenany, ny\ntaratasy ifandefasany na hitsahana ny voninahiny sy ny lazany. Zon'ny olona ny\nharovan'ny lalna eo anatrehan'ny fanitsakitsahana tsy ara-drariny sy tsy ara-dalna\nrehetra.\nANDININY FAHA-13\nZon'ny olona rehetra ny mivezivezy an-kalalahana ary mifidy izay toerana tiany\nhipetrahana ao anatin'ny fanjakana iray.\nZon'ny olon-drehetra koa ny miala amina tany iray, eny fa na dia ny taniny aza, ka\nmiverina amin'ny tany misy azy.\nANDININY FAHA-14\nRaha misy fanenjehana azy, dia zon'olon-drehetra ny mitady fialokalofana any an-kafa;\nIo zo io kosa dia tsy azo hampiharina amin'ny raharahan-keloka tsotra na amin'ireo asa\nsy fihetsika mifanohitra amin'ny foto- pisainana sy zava-kendren'ny Firenena Mikambana.\nANDININY FAHA-15\nManan-jo hizaka zom-pirenena ny isam-batan'olona.\nTsy misy olona azo verezin-jo tsy amin'ny rariny na rarna tsy hiova zom-pirenena.\nANDININY FAHA-16\nRehefa tonga taona ny lehilahy sy ny vehivavy dia manan-jo hivady sy hanorina\nfianankaviana ka tsy mahasakana izany na fihodirana na zom-pirenena na finoana. Mitovy\nzo eo anatrehan'ny fanambadiana, mandritra ny fanambadiana ary amin'ny faharavan'ny\nfanambadiana izy ireo.\nTsy misy mariazy azo raiketina raha tsy sitrapon'ireo hivady.\nNy fianankaviana no fototra ara-boajanahary iorenan'ny fiaraha- monina, ka manan-jo\nhoarovan'ny fiaraha-monina sy ny fanjakana.\nANDININY FAHA-17\nNy olon-drehetra dia manan-jo hanana fananana manokana na itambarana.\nTsy misy olona azo alaina amin-kery ny fananany.\nANDININY FAHA-18\nMalalaka amin'ny heviny sy amin'ny fivavahana hinoany ary manan-jo hiheno ny feon'ny\nfieritreretany ny olon-drehetra. Io zo io dia mamela azy malalaka hiova fivavahana na\nfirehana samihafa. Ny olon-drehetra koa dia manan-jo haneho izany finoany na firehany\nizany am-pahabemaso na ho an'olom-bitsy ; amin'ny alalan'ny fampianarana na fanaovana\nfomba...",
            "Image": "d381ad0959c2e0fec1d309d4e8427c7e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ANDININY FAHA-19\nNy olon-drehetra dia afaka manana ny heviny ka hilaza izany an- kalalahana. Tsy tokony\nhampitahorina amin'izay fomba fijeriny, ary afaka mikaroka, mandray, mampiely izay\nvaovao na hevitra hitany amin'ny alalan'ireo fitaovam-pifandraisana misy ny olon-\ndrehetra ; tsy hijerena sisin-tany.\nANDININY FAHA-20\nNy olon-drehetra dia manan-jo malalaka hivory sy hanana fikambanana mitandro ny\nfilaminana.\nTsy misy olona azo terena hiditra amina fikambanana anankiray\nANDININY FAHA-21\nManan-jo handray anjara amin'ny fitantanana raharaham-bahoaka ao amin'ny taniny ny\nolon-drehetra - mivantana na amin'ny alalan'ny solontena nofinidy malalaka.\nManan-jo hiditra amim-pitoviana amin'ny raharaham-panjakana ao amin'ny taniny ny olon-\ndrehetra.\nNy sitrapon'ny vahoaka no fototry ny fahefan'ny fitondram- panjakana Amin'ny\nfifidianana no tokony hanehoany izany sitrapony izany, ka tokony ho marina sy hisy ara-\npotoana izany fifidianana izany. Handraisan'ny daholobe anjara ary miafina ny latsa-\nbato na ara-pomba mitovitovy amin'izany ka miantoka ny fahalalahan'ny fifidianana.\nANDININY FAHA-22\nNy olon-drehetra amin'ny maha-mpikambana ao amin'ny fiaraha-monina azy dia manan-jo ho\nvoaantoka ara-tsosialy. Fiantohana natao hanajana ny zo ara-toe-karena, sosialy sy ara-\nkolotsaina izay ilain'ny fahamendrehan'ny olona sy ny fivoatran'ny maha-izy azy amin'ny\nalalan'ny ezaka nasionaly na iraisam-pirenena, araka ny fandaminana sy ny harem-\npireneny.\nANDININY FAHA-23\nManan-jo hanana asa ny olon-drehetra, hifidy izay asa tiany, ka amim-pitoviana sy ara-\ndrariny no hanaovana izany. Manan-jo ho arovana amin'ny tsy fananan'asa koa izy.\nNy olon-drehetra dia manan-jo hahazo karama mitovy amin'ny asa mitovy, ka tsy asiana\nfanavakavahana izany.\nIzay miasa dia manan-jo hahazo karama ara-drariny hahafahany mivelona sy mamelona ny\nankohonany araka ny tokony ho izy.\nFidiram-bola ampiana fiarovana ara-tsosialy raha misy izany. Manan-jo hanorina na\nhiditra amina sendika ihany koa ny tsirairay mba hiarovany ny zony.\nANDININY FAHA-24\nManan-jo hiala sasatra sy hiala voly ny olon-drehetra. Tokony ho ferana ara-drariny ny\nfotoam-piasana ary handraisana karama ny fialan-tsasatra amin'izany.\nANDININY FAHA-25\nManan-jo hanana fari-piainana antonony sy ampy ny tsirairay mba hiantoka ny",
            "Image": "079ba711ec39bd4c663ed023d984a144"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "fahasalamany, sy izay rehetra mahasoa azy sy ny ankohonany : sakafo, fitafiana,\nfonenana, fitsaboana ary kojakoja sosialy ilaina rehetra. Manan-jo ihany koa hahazo\nfiahiana ara-tsosialy ny tsirairay raha sendra ny tsy fananan'asa, aretina, takaitra,\nfahanterana na antony hafa tsy niniany ka tsy ahafahany mivelona.\nManan-jo hahazo fanampiana sy fanaraha-maso manokana ny reny sy ny zaza. Ny ankizy\nrehetra, teraka tao anatin'ny mariazy na ivelany dia manan-jo mitovy amin'ny fiahiana\nara-tsosialy.\nANDININY FAHA-26\nManan-jo hahazo fanabeazana ny olon-drehetra. Tokony ho maimaim- poana izany,\nfarafaharatsiny any amin'ny fampianarana fototra. Tsy maintsy atao ny fampianarana\nambaratonga voalohany. Ny fampianarana teknika sy fanofanana ara-asa kosa dia tokony ho\nazon'ny rehetra hidirana araka ny fahaizan'ny tsirairay.\nNy fanabeazana dia tokony hikendry ny fivelaran'ny maha-olona ; hanamafy ny fanajana ny\nfahafahana sy zo fototra, hampanjaka ny fifandeferana sy ny fifankatiavana eo amin'ny\nolon-drehetra sy ny firenen-tsamihafa ; ary hikatsaka izay hampandrosoana ny asan'ny\nFirenena Mikambana ho amin'ny fitandroana ny fandriampahalemana.\nNy ray aman-dreny ihany no voalohany manan-jo hifidy izay karazam- panabeazana omena ny\nzanany.\nANDININY FAHA-27\nNy olon-drehetra dia manan-jo handray anjara amin'ireo fihetsiketsehana ara-kolotsaina\natao ao amin'ny faritra misy azy.\nMahazo mankafy ny zava-kanto sy mandray anjara amin'ny fampivelarana ny siansa sy ireo\ntombo-tsoa aterak'izany. Tokony ho arovana ny zon'ny mpamorona eo amin'ny lafiny\nrehetra : voka-pikarohana siantifika, haisoratra, zava-kanto...\nANDININY FAHA-28\nManan-jo hivelatra ao anatina rafitra mitandro ny zo sy ny fahafahana fototra voalaza\nato anatin'ity fanambarana ity ny olon- drehetra, eo amin'ny lafiny sosialy sy iraisam-\npirenena.\nANDININY FAHA-29\nManana adidy amin'ny fiaraha-monina izay ahafahany mivelatra ny tsirairay.\nNy lalna ihany no mametra ny fizakan'ny tsirairay ny zony sy ny fahafahany. Izany dia\nmba hitandroana ny fanajana ny zon'ny hafa, ny lalna ara-moraly, ny filaminam-bahoaka\nary ny mahasoa ny olon- drehetra ao anatina fiaraha-monina demokratika.\nTsy azo ampiharina ireo zo sy fahafahana ireo raha mifanohitra amin'ny foto-pisainana\nsy foto-kevitry ny Firenena Mikambana.\nANDININY FAHA-30\nNy zava-boalaza rehetra ato anatin'ity Fanambarana ity dia tsy azon'ny Fanjakana na\nvondron'olona na olon-tsotra hadika ho manome azy ireo fahefana hanao asa mikendry\nhandrava ny zo sy ny fahafahana voatanisa etsy ambony.",
            "Image": "9e00ae0f0c94dab97ea2a9e5f5a9c1fb"
        }
    }
}

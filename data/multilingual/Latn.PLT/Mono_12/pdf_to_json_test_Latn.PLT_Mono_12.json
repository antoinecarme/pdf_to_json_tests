{
    "MetaData": {
        "Author": null,
        "Creation_Date": 1581470003,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "3e3eef3992801c98d642655cfabe46ac",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ny 10 desembra 1948 no nolaniana sy nampahafantarin'ny Fivoriamben'ny Firenena Mikambana ny\nFanambarana Iraisam-pirenena momba ny zon'olombelona. Taorian'izany vanin'andro manan-tantara\nizany dia nangataka tamin'ireo firenena mpikambana rehetra ny Fivoriambe mba hampiely ity \"\nFanambarana Iraisam-pirenena momba ny Zon'olombelona\" ity - Hizara sy hanao azy ho peta-\ndrindrina, hahafahan'ny tsirairay mamaky sy mandalina ny ventin-kevitra voafono ao anatiny,\nindrindra any an-tsekoly sy ireo toeram-pampinarana hafa. Ka tsy hanavahana izay sata politika\nijoroan'ny firenena ny fanaovana izany.\nFANAMBARANA IRAISAM-PIRENENA MOMBA NY ZON'OLOMBELONA\nSasin-Teny\nHeverina fa ny fankatoavana ny fahamendrehan'olombelona sy ny zony mitovy ary tsy azo\ntohintohinina dia anisan'ny fototry ny fahafahana, ny rariny ary ny fandriam-pahalemanana eran-\ntany, Heverina fa ny tsy fahafantarana sy fanaovana tsinintsinona ny zon'olombelona dia\nmitarika amin'ny fihetsika feno habibiana mampikomy ny fieritreretan'ny mpiara-belona. Ny\nfametrahana tontolo vaovao ; hivelaran'ny olona afaka eo amin'ny filazana ny hevitra sy ny\nfinoana, ary tsy voagejan'ny tahotra sy ny fahoriana no hetaheta lehibe indrindra ho an'ny\nolombelona, Heverina fa ilaina ny miaro ny zon'olombelona amin'ny fametrahana rafitra tan-dalna\nmba tsy hitarika azy hikomy sy hanohitra ny fampihorohoroana sy ny fampijaliana, Heverina fa\nzava-dehibe ny famporisihana hatrany ny fifandraisana ara-pirahalahiana eo amin'ny firenen-\ntsamihafa, Heverina fa ny Fanjakana Mpikambana rehetra dia manaiky hanaja ny zon'olombelona sy\nny fahafahana fototra, ka miara miasa amin'ny\nFirenena Mikambana izy amin'izany, Heverina fa tao anatin'ny Dina dia nohamafisin'ny olon-\ndrehetra ao amin'ny Firenena Mikambana indray ny finoany an'ireo zo fototry ny olombelona-\nhanajana ny hasina maha-olombelona, ny fitovian-jo ny lehilahy sy ny vehivavy; ary izy rehetra\ndia maneho ny fahavononany hiasa ho an'ny fandrosoana socialy hanatsaratsara kokoa ny farim-\npiainana ao anatin'ny fahafahana bebe kokoa. Heverina fa ny Fanjakana mpikambanarehetra dia\nmanaiky hanaja ny zon'olombelona sy ny fahafahana fototra, ka iara-miasa amin'ny\nFirenena Mikambana izy amin'izany. Heverina fa ny fitoviam-pijery mikasika ireny zo sy\nfahafahana ireny zo sy fahafahana ireny dia zava-dehibe ho an'ny fanatanterahana feno izao\nfiandanianan miharihary izao. Koa dia manambara ny Fivoriambe fa ity Fanambarana iraisam-\npirenena momban'ny Zon'olombelona dia toy ny idealy iombonana ka ny firenen-drehetra sy ny\nvahoaka rehetra no hiara-manatratra azy mba hahatonga ny olona tsirairai sy ny sampan-draharaha\nsamihafa ao amin'ny fiaraha-monina hiezaka hampandroso ny asa enti-manaja ny so sy ny\nfahafahan'olombelona amin'ny allan'ny fampianarana sy ny fanabeazana ary hiantoka koa ny\nhampanekena sy hampakatoavana izany amin'ny allan'ny fepetra samihafa na nasionaly na iraisam-\npirenena ho fampiarana hentitra ny Zon'olombelona na eo amin'ny vahoakan'ny Fanjakana efa\nmpikambana na eo amin'ny mponina any amin'ireo tany napetraka eo ambany fitantanan'izy ireny.\nANDININY VOALOHANY\nTeraka afaka sy mitovy zo sy fahamendrehana ny olombelona rehetra. Samy manan-tsaina sy\nfieritreretana ka tokony hifampitondra am- pirahalahiana.\nANDININY FAHA-2\nSamy afaka hizaka ny zo sy ny fahafahana rehetra voalaza ato amin'ity Fanambarana ny\nZon'olombelona ity ny tsirairay na inona volon-kodiny na firazanany na vavy na lahy na manao\nahoana na manao ahoana firehin-keviny sy fivavahany sy izay fihaviany na laharana sosialy misy\nazy na inona.\nAmbonin'izany, tsy tokony hahatonga fanavahana mihitsy izay sata politika zakain'ilay firenena\nnipoiran'ny olona na mahaleotena na zanatany na eo ambany fitantanan'ny Firenena Mikambana na\nmizaka tena izany tany izany.\nANDININY FAHA-3\nManana zo hiaina, ho afaka, hahazo fiarovana ny olona tsirairay.\nANDININY FAHA-4\nTsy misy olombelona azo handevozina na hampanompoana. Rarna ny fanandevozana sy ny varotra\nandevo na inona na inona endrika isehoany.\nANDININY FAHA-5\nTsy misy olombelona azo hampijaliana na saziana na hanaovana fitondrana feno hasiahana, tsy\nmifanaraka na mampihetry ny maha- olona.\nANDININY FAHA-6"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "e0c808f3e256605d1763c2d1515cb6a6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Manan-jo hitaky ny fankatoavana ny maha-olona azy araka ny voafaritry ny lalna ny tsirairay na\naiza na aiza toerana aleany.\nANDININY FAHA-7\nMitovy ny olon-drehetra eo anatrehan'ny lalna ary samy manan-jo ho arovan'izany lalna izany,\nindrindra manoloana izay mety ho fanavakavahana na fihantsiana manana endrika fanavakavahana ka\nmety hanitsakitsaka ity Fanambarana ity.\nANDININY FAHA-8\nManan-jo hitory amin'ny Fitsarana misy ao amin'ny taniny ny olona tsirairay raha mahatsapa fa\nhosena ny zo fototra nomen'ny lalam- panorenana azy.\nANDININY FAHA-9\nTsy misy olona azo samborina tsy amin'antony na tazonim-poana na atao sesi-tany tsy voameloka.\nANDININY FAHA-10\nManan-jo ny olon-drehetra mba hohenoin'ny Fitsarana am-pahibemaso sy tsy am-piangarana ny\nheviny, ka ho fitsarana mahaleo tena sy tsy miangatra no hametra ny zony sy ny mahamarim-\npototra na tsia ny fiampangana atao aminy.\nANDININY FAHA-11\nIzay olona voapanga dia heverina ho mbola tsy manan-tsiny mandra- pivoakan'izay didy manameloka\nazy. Izany didy izany dia havoakan'ny tribonaly nitsara am-pahibemaso ka nanome ny antoka\nrehetra fa afaka niaro tena ilay voampanga.\nTsy misy olona azo helohina noho ny asa na fanadinoana raha toa izany ka natao tamin'ny fotoana\nizay tsy mbola ahafantarana fa mahadiso ilay fihetsika na ilay asa araka ny lalna nasionaly na\niraisam-pirenena. Torak'izany koa, tsy misy azo saziana mihoatra noho izay sazy voalaza fa\nampiharina ao amin'ny tany misy azy tamin'ny fotoana nanaovany ilay fahadisoana.\nANDININY FAHA-12\nTsy misy olona azo hitsabahana ny fiainany manokana, ny fianankaviany, ny fonenany, ny taratasy\nifandefasany na hitsahana ny voninahiny sy ny lazany. Zon'ny olona ny harovan'ny lalna eo\nanatrehan'ny fanitsakitsahana tsy ara-drariny sy tsy ara-dalna rehetra.\nANDININY FAHA-13\nZon'ny olona rehetra ny mivezivezy an-kalalahana ary mifidy izay toerana tiany hipetrahana ao\nanatin'ny fanjakana iray.\nZon'ny olon-drehetra koa ny miala amina tany iray, eny fa na dia ny taniny aza, ka miverina\namin'ny tany misy azy.\nANDININY FAHA-14\nRaha misy fanenjehana azy, dia zon'olon-drehetra ny mitady fialokalofana any an-kafa;\nIo zo io kosa dia tsy azo hampiharina amin'ny raharahan-keloka tsotra na amin'ireo asa sy\nfihetsika mifanohitra amin'ny foto- pisainana sy zava-kendren'ny Firenena Mikambana.\nANDININY FAHA-15\nManan-jo hizaka zom-pirenena ny isam-batan'olona.\nTsy misy olona azo verezin-jo tsy amin'ny rariny na rarna tsy hiova zom-pirenena.\nANDININY FAHA-16\nRehefa tonga taona ny lehilahy sy ny vehivavy dia manan-jo hivady sy hanorina fianankaviana ka\ntsy mahasakana izany na fihodirana na zom-pirenena na finoana. Mitovy zo eo anatrehan'ny\nfanambadiana, mandritra ny fanambadiana ary amin'ny faharavan'ny fanambadiana izy ireo.\nTsy misy mariazy azo raiketina raha tsy sitrapon'ireo hivady.\nNy fianankaviana no fototra ara-boajanahary iorenan'ny fiaraha- monina, ka manan-jo hoarovan'ny\nfiaraha-monina sy ny fanjakana.\nANDININY FAHA-17\nNy olon-drehetra dia manan-jo hanana fananana manokana na itambarana."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "2e6c80794069488524b10361c97d5946",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tsy misy olona azo alaina amin-kery ny fananany.\nANDININY FAHA-18\nMalalaka amin'ny heviny sy amin'ny fivavahana hinoany ary manan-jo hiheno ny feon'ny\nfieritreretany ny olon-drehetra. Io zo io dia mamela azy malalaka hiova fivavahana na firehana\nsamihafa. Ny olon-drehetra koa dia manan-jo haneho izany finoany na firehany izany am-\npahabemaso na ho an'olom-bitsy ; amin'ny alalan'ny fampianarana na fanaovana fomba...\nANDININY FAHA-19\nNy olon-drehetra dia afaka manana ny heviny ka hilaza izany an- kalalahana. Tsy tokony\nhampitahorina amin'izay fomba fijeriny, ary afaka mikaroka, mandray, mampiely izay vaovao na\nhevitra hitany amin'ny alalan'ireo fitaovam-pifandraisana misy ny olon-drehetra ; tsy hijerena\nsisin-tany.\nANDININY FAHA-20\nNy olon-drehetra dia manan-jo malalaka hivory sy hanana fikambanana mitandro ny filaminana.\nTsy misy olona azo terena hiditra amina fikambanana anankiray\nANDININY FAHA-21\nManan-jo handray anjara amin'ny fitantanana raharaham-bahoaka ao amin'ny taniny ny olon-\ndrehetra - mivantana na amin'ny alalan'ny solontena nofinidy malalaka.\nManan-jo hiditra amim-pitoviana amin'ny raharaham-panjakana ao amin'ny taniny ny olon-drehetra.\nNy sitrapon'ny vahoaka no fototry ny fahefan'ny fitondram- panjakana Amin'ny fifidianana no\ntokony hanehoany izany sitrapony izany, ka tokony ho marina sy hisy ara-potoana izany\nfifidianana izany. Handraisan'ny daholobe anjara ary miafina ny latsa-bato na ara-pomba\nmitovitovy amin'izany ka miantoka ny fahalalahan'ny fifidianana.\nANDININY FAHA-22\nNy olon-drehetra amin'ny maha-mpikambana ao amin'ny fiaraha-monina azy dia manan-jo ho\nvoaantoka ara-tsosialy. Fiantohana natao hanajana ny zo ara-toe-karena, sosialy sy ara-\nkolotsaina izay ilain'ny fahamendrehan'ny olona sy ny fivoatran'ny maha-izy azy amin'ny\nalalan'ny ezaka nasionaly na iraisam-pirenena, araka ny fandaminana sy ny harem-pireneny.\nANDININY FAHA-23\nManan-jo hanana asa ny olon-drehetra, hifidy izay asa tiany, ka amim-pitoviana sy ara-drariny\nno hanaovana izany. Manan-jo ho arovana amin'ny tsy fananan'asa koa izy.\nNy olon-drehetra dia manan-jo hahazo karama mitovy amin'ny asa mitovy, ka tsy asiana\nfanavakavahana izany.\nIzay miasa dia manan-jo hahazo karama ara-drariny hahafahany mivelona sy mamelona ny ankohonany\naraka ny tokony ho izy.\nFidiram-bola ampiana fiarovana ara-tsosialy raha misy izany. Manan-jo hanorina na hiditra amina\nsendika ihany koa ny tsirairay mba hiarovany ny zony.\nANDININY FAHA-24\nManan-jo hiala sasatra sy hiala voly ny olon-drehetra. Tokony ho ferana ara-drariny ny fotoam-\npiasana ary handraisana karama ny fialan-tsasatra amin'izany.\nANDININY FAHA-25\nManan-jo hanana fari-piainana antonony sy ampy ny tsirairay mba hiantoka ny fahasalamany, sy\nizay rehetra mahasoa azy sy ny ankohonany : sakafo, fitafiana, fonenana, fitsaboana ary\nkojakoja sosialy ilaina rehetra. Manan-jo ihany koa hahazo fiahiana ara-tsosialy ny tsirairay\nraha sendra ny tsy fananan'asa, aretina, takaitra, fahanterana na antony hafa tsy niniany ka\ntsy ahafahany mivelona.\nManan-jo hahazo fanampiana sy fanaraha-maso manokana ny reny sy ny zaza. Ny ankizy rehetra,\nteraka tao anatin'ny mariazy na ivelany dia manan-jo mitovy amin'ny fiahiana ara-tsosialy.\nANDININY FAHA-26\nManan-jo hahazo fanabeazana ny olon-drehetra. Tokony ho maimaim- poana izany, farafaharatsiny\nany amin'ny fampianarana fototra. Tsy maintsy atao ny fampianarana ambaratonga voalohany. Ny"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a8d249d0f661d80491f1572db99562a1",
            "Index": 3,
            "Label": "4",
            "Size": [
                595.0,
                842.0
            ],
            "Text": "fampianarana teknika sy fanofanana ara-asa kosa dia tokony ho azon'ny rehetra hidirana araka ny\nfahaizan'ny tsirairay.\nNy fanabeazana dia tokony hikendry ny fivelaran'ny maha-olona ; hanamafy ny fanajana ny\nfahafahana sy zo fototra, hampanjaka ny fifandeferana sy ny fifankatiavana eo amin'ny olon-\ndrehetra sy ny firenen-tsamihafa ; ary hikatsaka izay hampandrosoana ny asan'ny Firenena\nMikambana ho amin'ny fitandroana ny fandriampahalemana.\nNy ray aman-dreny ihany no voalohany manan-jo hifidy izay karazam- panabeazana omena ny zanany.\nANDININY FAHA-27\nNy olon-drehetra dia manan-jo handray anjara amin'ireo fihetsiketsehana ara-kolotsaina atao ao\namin'ny faritra misy azy.\nMahazo mankafy ny zava-kanto sy mandray anjara amin'ny fampivelarana ny siansa sy ireo tombo-\ntsoa aterak'izany. Tokony ho arovana ny zon'ny mpamorona eo amin'ny lafiny rehetra : voka-\npikarohana siantifika, haisoratra, zava-kanto...\nANDININY FAHA-28\nManan-jo hivelatra ao anatina rafitra mitandro ny zo sy ny fahafahana fototra voalaza ato\nanatin'ity fanambarana ity ny olon- drehetra, eo amin'ny lafiny sosialy sy iraisam-pirenena.\nANDININY FAHA-29\nManana adidy amin'ny fiaraha-monina izay ahafahany mivelatra ny tsirairay.\nNy lalna ihany no mametra ny fizakan'ny tsirairay ny zony sy ny fahafahany. Izany dia mba\nhitandroana ny fanajana ny zon'ny hafa, ny lalna ara-moraly, ny filaminam-bahoaka ary ny\nmahasoa ny olon- drehetra ao anatina fiaraha-monina demokratika.\nTsy azo ampiharina ireo zo sy fahafahana ireo raha mifanohitra amin'ny foto-pisainana sy foto-\nkevitry ny Firenena Mikambana.\nANDININY FAHA-30\nNy zava-boalaza rehetra ato anatin'ity Fanambarana ity dia tsy azon'ny Fanjakana na\nvondron'olona na olon-tsotra hadika ho manome azy ireo fahefana hanao asa mikendry handrava ny\nzo sy ny fahafahana voatanisa etsy ambony."
        }
    }
}

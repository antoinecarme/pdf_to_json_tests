{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469981,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Universol Declarason lo Hiuman Raits\nPreamble\nTaem umi kam fo luk savve lo digniti en ikwol raits blo evri memba blo hiuman famili. Dis wan\nhemi givim fandasen fo friidom, jastis en pis insaed lo dis fala wol.\nTaem pipol no luk savve lo dis fala hiuman raits, risalt blo hem nao pipol\ngud wei en rabis wei. Lo dis fala wol, olketa pipol sapos fo garem friidom\nblo olketa en wanem olketa believim. Olketa pipol sapos fo stap frii fo no\ngud. Olketa tingting ya hemi dea wea evri wan savve olsem hemi samting gud\ni no luk savve lo\nfo tallem tingting\nfraet en fo stap\nfo evri wan.\nHemi impoten tumas dat nomata wanem hemi hapen, loa hemi mas mek sua dat hemi kipim strong\ndisfala hiuman raits.\nHemi impoten tumas fo buildim up gud fala relensensip mele wan oketa kantre.\nOlketa pipol blo United Nations i bin talem raits aot agen anda disfala Charter dat olketa\ngarem strong tingting lo saed blo olketa baraba importen samting olsem digniti en olketa gud\nsamting insaed lo evri wan, en fo man en mere tufala semsem lo saed lo evriting olketa duim.\nOlketa samting ya nao mekem United Nations tingting strong fo buildim up en mek sua dat evri\nwan stap gud en frii.\nOlketa Stet wea memba blo United Nations tu i promis fo respectim en help supportim hiuman\nraits en olketa importen samting wea bae hemi givim friidom.\nFo mekem dis fala promis hemi waka, evri wan mas meanim en keepim olketa raits ya en friidoms.\nSo distaem,\nOlketa General Assembly,\nTalem aot dis fala Universal Declarason ya evri nasen en pipol olketa mas trae fo achievim en\nkeepim. Evriwan mas help fo teachim en lanem olketa pipol fo luk savve en uppim olketa raits en\nfriidom blo wanwan. Evri groups wea pat blo gavman or nomoa mas waka fo findim beta wei fo\nmekem pipol evriwea lo wol ya kam fo luk savve lo olketa hiuman raits ya.\nArticle 1\nEvri man en mere olketa born frii en ikwol lo digniti en raits blo olketa. Olketa evriwan\nolketa garem maeni fo tingting en olketa sapos fo treatim isada wittim spirit blo bradahood.\nArticle 2\nEvri wan nomata olketa garem difren kala, langus, siosi, status, man or mere from difren\nkantre, evri wan stil garem rait en friidom wea hemi lo disfala Declarason, en nomata man hemi\nkam from kantre wea garem difren politiks or status lo nara kantre, or hemi indipenden or\nnomoa, hemi stil garem olketa raits en friidom ya.\nArticle 3\nEvriwan i garem rait lo laef, friidom en sekuriti blo olketa.\nArticle 4\nNo eni wan sapos fo hemi slev blo nara man, dis wan hemi baraba tambu fo duim en babae no hapen\nlo eni kaen or eni wan.\nArticle 5\nNo eni wan babae panisim or tritim nara man no gud or mekem eni wan fo gare kil.\nArticle 6\nEvri wan i garem rait lo eniwea fo loa luk savve lo olketa.\nArticle 7\nEvri wan luk semsem en garem taetol lo loa fo loa luk aftam olketa. Dis fala loa hemi mek sua\ndat fo luk daonim or tritim no gud nara man bikos lo rabis tingting hemi brekim disfala\nDeclarason.\nArticle 8\nOlketa nasinol kaonsels olketa i stap fo helpim evriwan stretem kaen problems wea pipol luk",
            "Image": "55e7513710411ed1303d56c7360f8cfd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "daonim or tritim no gud nara fala. Olketa fo helpim evriwan fo stretem bak kaen problem wea man\nno luk savve lo raits wea loa i givim lo evri wan.\nArticle 9\nNo eni wan bae hemi sapos fo kasem kaen wea olketa i arrestim or tekem fo no eni gud rison,\nforcim fo lusim ples blo hem, hemi kaen samting wea sapos fo no kasem eniwan.\nArticle 10\nEni wan wea go lo kot lo eni kriminol samting, olketa sapos fo garem fea hiaring.\nArticle 11\nLo loa, evri wan wea olketa chargim wittim eni kriminol samting, kot mas lukim olketa olsem\nolketa inocen kasem taem olketa provim dat olketa guilti.\nNo eni wan sapos fo guilti lo eni niu loa sapos kriminol samting or toktok olketa duim i lo\ntaem wea olketa loa ya olketa no wakem yeti.\nArticle 12\nLo loa hemi tallem dat no eni wan sapos fo go disturbim olketa famili, haus or olketa privet\nsamting blo nara man en no eni man sapos fo trae spoilem nara man.\nArticle 13\nEvriwan olketa frii fo muv raon en stap eniwea lo insaed kantre blo olketa.\nEvriwan bae savve go aot lo eni kantre, nomata lo blo olketa seleva, en olketa savve go baek lo\nkantre blo olketa.\nArticle 14\nEvriwan olketa garem rait fo go lo olketa nara kantre sapos olketa kasem trabol lo kantre blo\nolketa.\nDis fala rait bae hemi hard fo waka sapos olketa kaen trabol wea hemi go againstim tingting blo\nUnited Nations or hemi kriminol samting.\nArticle 15\nEveriwan olketa garem rait fo memba lo eni kantre.\nNo eni man savve stopem nara wan fo memba lo eni kantre, lo sem taem olketa hard fo stopem tu\nsapos olketa laek memba lo eni niu kantre.\nArticle 16\nOlketa man en mere wea kasem taem wea olketa savve maret, bae savve maretem eniwan blo difren\nples, kantre or siosi en garem famili.\nMaret mas samting wea man en mere evriwan mas laek fo duim en no eniwan forcim.\nOlketa famili hemi impoten tumas en kantre mas luk aftam olketa.\nArticle 17\nEvriwan olketa garem rait fo ownim propati, seleva or wittim olketa nara pipol.\nNo eni wan hemi garem rait fo aotim propati blo nara man.\nArticle 18\nEvriwan i garem rait en friidom lo tingting blo olketa seleva en lo siosi blo olketa. Dis wan\nhemi meanim dat if man laek changim siosi or belif blo hem, hemi frii fo duim dis wan. Evri wan\nmas savve teachim, practisim or preya lo siosi blo olketa en no frait fo som aot.\nArticle 19\nEvri wan i frii fo som en talem wanem tingting blo olketa. Dis fala rait hemi coverim sapos man\nlaek lukaotim or tekem or givim enikaen infomesin lo eni wei en eni wea hemi laek fo duim.\nArticle 20\nEvriwan olketa garem rait wea olketa bae frii fo mekem eni asembli or asociasen.",
            "Image": "a2e3198c3151877ed8a90aa73c8233a0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "No eni wan bae hemi joinim eni asociasen bikos olketa forcim lo hem.\nArticle 21\nEvriwan olketa garem rait fo tek pat or fo siusim eniwan fo representim olketa lo gavman blo\nkantre blo olketa.\nEveriwan olketa garem semsem rait go lo olketa public service lo kantre blo olketa.\nOlketa biki man blo gafman bae hemi stand up lo will blo olketa pipol. Olketa elekson wea ikwol\nen fea nao i showem dis fala will.\nArticle 22\nEvri memba blo komuniti olketa garem rait fo garem sosol sekuriti en evri kantri mas waka\nwittim olketa organisation en olketa risoces blo olketa, en wittim olketa nara kantre mekem\nolketa pipol blo olketa luk savve wanem nao olketa ekonomik, sosol en kaltrol raits blo olketa.\nArticle 23\nEvriwan i garem rait fo waka, fo siusim wanem kaen waka nao olketa i laek fo duim en wanem kaen\nsamting nao lo waka ples blo olketa en fo mekem olketa garem protecsen againstim kaen no garem\nwaka.\nEvriwan i garem rait fo tekem pei wea fittim waka olketa i duim.\nEvriwan wea waka olketa garem rait fo garem gud fala pei or eni sosol protecsen wea bae helpim\nolketa en famili blo olketa.\nEveriwan olketa garem rait fo formim en fo joinim tred unions fo luk aftam olketa intres blo\nolketa.\nArticle 24\nEvriwan garem rait fo relax en rest en fo garem samfala holide wea olketa stil tek pei, en\nolketa taem blo waka hemi sapos fo hemi ovam tumas.\nArticle 25\nEvriwan garem rait fo stap gud wea olketa garem kakai, kaliko, haus en babae hemi isi fo olketa\nnara help wea olketa bae needim. Evriwan garem rait fo garem sekuriti sapos olketa no garem\nwaka, olketa siki, polio, olo tumas or fo olketa mere hasban blo olketa die finis en eni wan\nmoa wea garem kaen problem wea bae mekem olketa hard fo luk aftam olketa seleva.\nOlketa mami en olketa pikinini olketa sapos fo garem rait fo garem care en help en nomata eni\npikinini i born garem dadi or nomoa, olketa savve garem sem sosol protecsen.\nArticle 26\nEvriwan olketa garem rait lo skul. Skul hemi sapos fo frii, fo everiwan lo olketa pramari en\nimpoten levol. Hemi impoten dat evri pikinini mas go lo pramari skul. Kaen skul fo man savve\ngarem waka hemi sapos fo isi fo eniwan savve tekem. Fo skool hae go moa, bae olketa pipol wea\nskul gud finis en garem gud risolt nao bae savve tekem.\nSkul hemi sapos fo help buildim up wei blo olketa pipol en fo mekem strong respect blo olketa\nfo human raits en hem sapos fo help fo buildim up frensip, fo buildim up frensip mele wan\ndifren kantre, pipol en olketa difren preya group mekem olketa understandim isada en savve stap\ngud wittim isada. Evriting ya bae helpim United Nations fo keepim gud pis.\nOlketa mami en dadi i garem rait fo choosim wanem kaen edukason nao bae pikinini blo olketa i\ngarem.\nArticle 27\nEvriwan olketa frii fo tek pat lo kastom laef lo komuniti blo olketa en fo olketa sharim eni\ngud samting wea i kam aot lo olketa niu teknologi olsem lo saed lo olketa niu medsin, computa\nen olketa kaen samting olsem.\nEvriwan garem rait fo protectim eniting blo olketa, or eniting olketa wakem.\nArticle 28\nEvriwan olketa garem rait fo garem eni sistem or oganaesesin wea bae hemi helpim olketa fo\nunderstandim en practisim olketa raits en friidoms lo disfala Declarason.",
            "Image": "944a4bb90501e7972f6932c752110425"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Article 29\nEvriwan i garem waka go long olketa komuniti blo olketa biko bae hemi helpim olketa seleva fo\nbuildim up olketa gud wei.\nLoa nao bae hemi luk savve hao mas raits en friidoms wea bae garem. Dis wan hemi fo mek sua dat\npipol bae luk savve en respectim raits en friidom blo nara man. No onle dat wan bata insaed lo\neni demokratic kantri loa hemi stap fo mek sua dat pablic oda i stap, pipol luk savve wanem nao\ngud en no gud en fo luk aftam intres blo kantre ya en olketa pipol lo hem, follom aedia blo\ndemokraci.\nOlketa raits en friidoms ya pipol mas onle practisim follom olketa tingting lo wei en hao\nolketa United Nations i puttim.\nArticle 30\nNo eni kantri, group or man savve usim eni toktok insaed disfala deklaration fo duim eniting\nwea bae hemi spoilem eni wan lo olketa raits en friidoms wea i lo dis fala Declarason.",
            "Image": "204c592e99befd94187b9bf289c3876f"
        }
    }
}

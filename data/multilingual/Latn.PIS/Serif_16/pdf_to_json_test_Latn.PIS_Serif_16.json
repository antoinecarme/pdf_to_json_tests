{
    "MetaData": {
        "Author": null,
        "Creation_Date": 1581470043,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ed04860ec5b79916e7271e7ec94790fe",
            "Index": 0,
            "Label": "1",
            "Size": [
                595.0,
                842.0
            ],
            "Text": "Universol Declarason lo Hiuman Raits\nPreamble\nTaem umi kam fo luk savve lo digniti en ikwol raits blo evri memba blo hiuman famili.\nDis wan hemi givim fandasen fo friidom, jastis en pis insaed lo dis fala wol.\nTaem pipol no luk savve lo dis fala hiuman raits, risalt blo hem nao pipol i no luk\nsavve lo gud wei en rabis wei. Lo dis fala wol, olketa pipol sapos fo garem friidom fo\ntallem tingting blo olketa en wanem olketa believim. Olketa pipol sapos fo stap frii fo\nno fraet en fo stap gud. Olketa tingting ya hemi dea wea evri wan savve olsem hemi\nsamting gud fo evri wan.\nHemi impoten tumas dat nomata wanem hemi hapen, loa hemi mas mek sua dat hemi\nkipim strong disfala hiuman raits.\nHemi impoten tumas fo buildim up gud fala relensensip mele wan oketa kantre.\nOlketa pipol blo United Nations i bin talem raits aot agen anda disfala Charter dat\nolketa garem strong tingting lo saed blo olketa baraba importen samting olsem\ndigniti en olketa gud samting insaed lo evri wan, en fo man en mere tufala semsem lo\nsaed lo evriting olketa duim. Olketa samting ya nao mekem United Nations tingting\nstrong fo buildim up en mek sua dat evri wan stap gud en frii.\nOlketa Stet wea memba blo United Nations tu i promis fo respectim en help\nsupportim hiuman raits en olketa importen samting wea bae hemi givim friidom.\nFo mekem dis fala promis hemi waka, evri wan mas meanim en keepim olketa raits ya\nen friidoms.\nSo distaem,\nOlketa General Assembly,\nTalem aot dis fala Universal Declarason ya evri nasen en pipol olketa mas trae fo\nachievim en keepim. Evriwan mas help fo teachim en lanem olketa pipol fo luk savve\nen uppim olketa raits en friidom blo wanwan. Evri groups wea pat blo gavman or\nnomoa mas waka fo findim beta wei fo mekem pipol evriwea lo wol ya kam fo luk\nsavve lo olketa hiuman raits ya.\nArticle 1\nEvri man en mere olketa born frii en ikwol lo digniti en raits blo olketa. Olketa\nevriwan olketa garem maeni fo tingting en olketa sapos fo treatim isada wittim spirit\nblo bradahood.\nArticle 2\nEvri wan nomata olketa garem difren kala, langus, siosi, status, man or mere from\ndifren kantre, evri wan stil garem rait en friidom wea hemi lo disfala Declarason, en\nnomata man hemi kam from kantre wea garem difren politiks or status lo nara\nkantre, or hemi indipenden or nomoa, hemi stil garem olketa raits en friidom ya.\nArticle 3\nEvriwan i garem rait lo laef, friidom en sekuriti blo olketa."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6fcf4a57f652de5537db8ee6fc0b769f",
            "Index": 1,
            "Label": "2",
            "Size": [
                595.0,
                842.0
            ],
            "Text": "Article 4\nNo eni wan sapos fo hemi slev blo nara man, dis wan hemi baraba tambu fo duim en\nbabae no hapen lo eni kaen or eni wan.\nArticle 5\nNo eni wan babae panisim or tritim nara man no gud or mekem eni wan fo gare kil.\nArticle 6\nEvri wan i garem rait lo eniwea fo loa luk savve lo olketa.\nArticle 7\nEvri wan luk semsem en garem taetol lo loa fo loa luk aftam olketa. Dis fala loa hemi\nmek sua dat fo luk daonim or tritim no gud nara man bikos lo rabis tingting hemi\nbrekim disfala Declarason.\nArticle 8\nOlketa nasinol kaonsels olketa i stap fo helpim evriwan stretem kaen problems wea\npipol luk daonim or tritim no gud nara fala. Olketa fo helpim evriwan fo stretem bak\nkaen problem wea man no luk savve lo raits wea loa i givim lo evri wan.\nArticle 9\nNo eni wan bae hemi sapos fo kasem kaen wea olketa i arrestim or tekem fo no eni\ngud rison, forcim fo lusim ples blo hem, hemi kaen samting wea sapos fo no kasem\neniwan.\nArticle 10\nEni wan wea go lo kot lo eni kriminol samting, olketa sapos fo garem fea hiaring.\nArticle 11\nLo loa, evri wan wea olketa chargim wittim eni kriminol samting, kot mas lukim\nolketa olsem olketa inocen kasem taem olketa provim dat olketa guilti.\nNo eni wan sapos fo guilti lo eni niu loa sapos kriminol samting or toktok olketa duim\ni lo taem wea olketa loa ya olketa no wakem yeti.\nArticle 12\nLo loa hemi tallem dat no eni wan sapos fo go disturbim olketa famili, haus or olketa\nprivet samting blo nara man en no eni man sapos fo trae spoilem nara man.\nArticle 13\nEvriwan olketa frii fo muv raon en stap eniwea lo insaed kantre blo olketa.\nEvriwan bae savve go aot lo eni kantre, nomata lo blo olketa seleva, en olketa savve\ngo baek lo kantre blo olketa.\nArticle 14"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "90b7641547c60385b9297d37cf860755",
            "Index": 2,
            "Label": "3",
            "Size": [
                595.0,
                842.0
            ],
            "Text": "Evriwan olketa garem rait fo go lo olketa nara kantre sapos olketa kasem trabol lo\nkantre blo olketa.\nDis fala rait bae hemi hard fo waka sapos olketa kaen trabol wea hemi go againstim\ntingting blo United Nations or hemi kriminol samting.\nArticle 15\nEveriwan olketa garem rait fo memba lo eni kantre.\nNo eni man savve stopem nara wan fo memba lo eni kantre, lo sem taem olketa hard\nfo stopem tu sapos olketa laek memba lo eni niu kantre.\nArticle 16\nOlketa man en mere wea kasem taem wea olketa savve maret, bae savve maretem\neniwan blo difren ples, kantre or siosi en garem famili.\nMaret mas samting wea man en mere evriwan mas laek fo duim en no eniwan forcim.\nOlketa famili hemi impoten tumas en kantre mas luk aftam olketa.\nArticle 17\nEvriwan olketa garem rait fo ownim propati, seleva or wittim olketa nara pipol.\nNo eni wan hemi garem rait fo aotim propati blo nara man.\nArticle 18\nEvriwan i garem rait en friidom lo tingting blo olketa seleva en lo siosi blo olketa. Dis\nwan hemi meanim dat if man laek changim siosi or belif blo hem, hemi frii fo duim dis\nwan. Evri wan mas savve teachim, practisim or preya lo siosi blo olketa en no frait fo\nsom aot.\nArticle 19\nEvri wan i frii fo som en talem wanem tingting blo olketa. Dis fala rait hemi coverim\nsapos man laek lukaotim or tekem or givim enikaen infomesin lo eni wei en eni wea\nhemi laek fo duim.\nArticle 20\nEvriwan olketa garem rait wea olketa bae frii fo mekem eni asembli or asociasen.\nNo eni wan bae hemi joinim eni asociasen bikos olketa forcim lo hem.\nArticle 21\nEvriwan olketa garem rait fo tek pat or fo siusim eniwan fo representim olketa lo\ngavman blo kantre blo olketa.\nEveriwan olketa garem semsem rait go lo olketa public service lo kantre blo olketa.\nOlketa biki man blo gafman bae hemi stand up lo will blo olketa pipol. Olketa elekson\nwea ikwol en fea nao i showem dis fala will."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d544913026bf91e1eb709d553b72aeda",
            "Index": 3,
            "Label": "4",
            "Size": [
                595.0,
                842.0
            ],
            "Text": "Article 22\nEvri memba blo komuniti olketa garem rait fo garem sosol sekuriti en evri kantri mas\nwaka wittim olketa organisation en olketa risoces blo olketa, en wittim olketa nara\nkantre mekem olketa pipol blo olketa luk savve wanem nao olketa ekonomik, sosol en\nkaltrol raits blo olketa.\nArticle 23\nEvriwan i garem rait fo waka, fo siusim wanem kaen waka nao olketa i laek fo duim\nen wanem kaen samting nao lo waka ples blo olketa en fo mekem olketa garem\nprotecsen againstim kaen no garem waka.\nEvriwan i garem rait fo tekem pei wea fittim waka olketa i duim.\nEvriwan wea waka olketa garem rait fo garem gud fala pei or eni sosol protecsen wea\nbae helpim olketa en famili blo olketa.\nEveriwan olketa garem rait fo formim en fo joinim tred unions fo luk aftam olketa\nintres blo olketa.\nArticle 24\nEvriwan garem rait fo relax en rest en fo garem samfala holide wea olketa stil tek pei,\nen olketa taem blo waka hemi sapos fo hemi ovam tumas.\nArticle 25\nEvriwan garem rait fo stap gud wea olketa garem kakai, kaliko, haus en babae hemi\nisi fo olketa nara help wea olketa bae needim. Evriwan garem rait fo garem sekuriti\nsapos olketa no garem waka, olketa siki, polio, olo tumas or fo olketa mere hasban\nblo olketa die finis en eni wan moa wea garem kaen problem wea bae mekem olketa\nhard fo luk aftam olketa seleva.\nOlketa mami en olketa pikinini olketa sapos fo garem rait fo garem care en help en\nnomata eni pikinini i born garem dadi or nomoa, olketa savve garem sem sosol\nprotecsen.\nArticle 26\nEvriwan olketa garem rait lo skul. Skul hemi sapos fo frii, fo everiwan lo olketa\npramari en impoten levol. Hemi impoten dat evri pikinini mas go lo pramari skul.\nKaen skul fo man savve garem waka hemi sapos fo isi fo eniwan savve tekem. Fo\nskool hae go moa, bae olketa pipol wea skul gud finis en garem gud risolt nao bae\nsavve tekem.\nSkul hemi sapos fo help buildim up wei blo olketa pipol en fo mekem strong respect\nblo olketa fo human raits en hem sapos fo help fo buildim up frensip, fo buildim up\nfrensip mele wan difren kantre, pipol en olketa difren preya group mekem olketa\nunderstandim isada en savve stap gud wittim isada. Evriting ya bae helpim United\nNations fo keepim gud pis.\nOlketa mami en dadi i garem rait fo choosim wanem kaen edukason nao bae pikinini\nblo olketa i garem.\nArticle 27"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9869a24ff47a843a8bee7f0a402363cd",
            "Index": 4,
            "Label": "5",
            "Size": [
                595.0,
                842.0
            ],
            "Text": "Evriwan olketa frii fo tek pat lo kastom laef lo komuniti blo olketa en fo olketa sharim\neni gud samting wea i kam aot lo olketa niu teknologi olsem lo saed lo olketa niu\nmedsin, computa en olketa kaen samting olsem.\nEvriwan garem rait fo protectim eniting blo olketa, or eniting olketa wakem.\nArticle 28\nEvriwan olketa garem rait fo garem eni sistem or oganaesesin wea bae hemi helpim\nolketa fo understandim en practisim olketa raits en friidoms lo disfala Declarason.\nArticle 29\nEvriwan i garem waka go long olketa komuniti blo olketa biko bae hemi helpim olketa\nseleva fo buildim up olketa gud wei.\nLoa nao bae hemi luk savve hao mas raits en friidoms wea bae garem. Dis wan hemi\nfo mek sua dat pipol bae luk savve en respectim raits en friidom blo nara man. No\nonle dat wan bata insaed lo eni demokratic kantri loa hemi stap fo mek sua dat pablic\noda i stap, pipol luk savve wanem nao gud en no gud en fo luk aftam intres blo kantre\nya en olketa pipol lo hem, follom aedia blo demokraci.\nOlketa raits en friidoms ya pipol mas onle practisim follom olketa tingting lo wei en\nhao olketa United Nations i puttim.\nArticle 30\nNo eni kantri, group or man savve usim eni toktok insaed disfala deklaration fo duim\neniting wea bae hemi spoilem eni wan lo olketa raits en friidoms wea i lo dis fala\nDeclarason."
        }
    }
}

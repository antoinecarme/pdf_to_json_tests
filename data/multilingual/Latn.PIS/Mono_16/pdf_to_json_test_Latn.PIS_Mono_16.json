{
    "MetaData": {
        "Author": null,
        "Creation_Date": 1581469998,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8e094b0ae05b721fffe24c282b9efd03",
            "Index": 0,
            "Label": "1",
            "Size": [
                595.0,
                842.0
            ],
            "Text": "Universol Declarason lo Hiuman Raits\nPreamble\nTaem umi kam fo luk savve lo digniti en ikwol raits blo evri memba blo\nhiuman famili. Dis wan hemi givim fandasen fo friidom, jastis en pis\ninsaed lo dis fala wol.\nTaem pipol no luk savve lo dis fala hiuman raits, risalt blo hem nao\npipol i no luk savve lo gud wei en rabis wei. Lo dis fala wol, olketa\npipol sapos fo garem friidom fo tallem tingting blo olketa en wanem\nolketa believim. Olketa pipol sapos fo stap frii fo no fraet en fo stap\ngud. Olketa tingting ya hemi dea wea evri wan savve olsem hemi samting\ngud fo evri wan.\nHemi impoten tumas dat nomata wanem hemi hapen, loa hemi mas mek sua dat\nhemi kipim strong disfala hiuman raits.\nHemi impoten tumas fo buildim up gud fala relensensip mele wan oketa\nkantre.\nOlketa pipol blo United Nations i bin talem raits aot agen anda disfala\nCharter dat olketa garem strong tingting lo saed blo olketa baraba\nimporten samting olsem digniti en olketa gud samting insaed lo evri wan,\nen fo man en mere tufala semsem lo saed lo evriting olketa duim. Olketa\nsamting ya nao mekem United Nations tingting strong fo buildim up en mek\nsua dat evri wan stap gud en frii.\nOlketa Stet wea memba blo United Nations tu i promis fo respectim en\nhelp supportim hiuman raits en olketa importen samting wea bae hemi\ngivim friidom.\nFo mekem dis fala promis hemi waka, evri wan mas meanim en keepim olketa\nraits ya en friidoms.\nSo distaem,\nOlketa General Assembly,\nTalem aot dis fala Universal Declarason ya evri nasen en pipol olketa\nmas trae fo achievim en keepim. Evriwan mas help fo teachim en lanem\nolketa pipol fo luk savve en uppim olketa raits en friidom blo wanwan.\nEvri groups wea pat blo gavman or nomoa mas waka fo findim beta wei fo\nmekem pipol evriwea lo wol ya kam fo luk savve lo olketa hiuman raits\nya.\nArticle 1\nEvri man en mere olketa born frii en ikwol lo digniti en raits blo\nolketa. Olketa evriwan olketa garem maeni fo tingting en olketa sapos fo\ntreatim isada wittim spirit blo bradahood.\nArticle 2\nEvri wan nomata olketa garem difren kala, langus, siosi, status, man or"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1a099c61e31622d8d6963b6a663b47cc",
            "Index": 1,
            "Label": "2",
            "Size": [
                595.0,
                842.0
            ],
            "Text": "mere from difren kantre, evri wan stil garem rait en friidom wea hemi lo\ndisfala Declarason, en nomata man hemi kam from kantre wea garem difren\npolitiks or status lo nara kantre, or hemi indipenden or nomoa, hemi\nstil garem olketa raits en friidom ya.\nArticle 3\nEvriwan i garem rait lo laef, friidom en sekuriti blo olketa.\nArticle 4\nNo eni wan sapos fo hemi slev blo nara man, dis wan hemi baraba tambu fo\nduim en babae no hapen lo eni kaen or eni wan.\nArticle 5\nNo eni wan babae panisim or tritim nara man no gud or mekem eni wan fo\ngare kil.\nArticle 6\nEvri wan i garem rait lo eniwea fo loa luk savve lo olketa.\nArticle 7\nEvri wan luk semsem en garem taetol lo loa fo loa luk aftam olketa. Dis\nfala loa hemi mek sua dat fo luk daonim or tritim no gud nara man bikos\nlo rabis tingting hemi brekim disfala Declarason.\nArticle 8\nOlketa nasinol kaonsels olketa i stap fo helpim evriwan stretem kaen\nproblems wea pipol luk daonim or tritim no gud nara fala. Olketa fo\nhelpim evriwan fo stretem bak kaen problem wea man no luk savve lo raits\nwea loa i givim lo evri wan.\nArticle 9\nNo eni wan bae hemi sapos fo kasem kaen wea olketa i arrestim or tekem\nfo no eni gud rison, forcim fo lusim ples blo hem, hemi kaen samting wea\nsapos fo no kasem eniwan.\nArticle 10\nEni wan wea go lo kot lo eni kriminol samting, olketa sapos fo garem fea\nhiaring.\nArticle 11\nLo loa, evri wan wea olketa chargim wittim eni kriminol samting, kot mas\nlukim olketa olsem olketa inocen kasem taem olketa provim dat olketa\nguilti.\nNo eni wan sapos fo guilti lo eni niu loa sapos kriminol samting or\ntoktok olketa duim i lo taem wea olketa loa ya olketa no wakem yeti.\nArticle 12"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "011338b5a1c751e39ad9c29167494564",
            "Index": 2,
            "Label": "3",
            "Size": [
                595.0,
                842.0
            ],
            "Text": "Lo loa hemi tallem dat no eni wan sapos fo go disturbim olketa famili,\nhaus or olketa privet samting blo nara man en no eni man sapos fo trae\nspoilem nara man.\nArticle 13\nEvriwan olketa frii fo muv raon en stap eniwea lo insaed kantre blo\nolketa.\nEvriwan bae savve go aot lo eni kantre, nomata lo blo olketa seleva, en\nolketa savve go baek lo kantre blo olketa.\nArticle 14\nEvriwan olketa garem rait fo go lo olketa nara kantre sapos olketa kasem\ntrabol lo kantre blo olketa.\nDis fala rait bae hemi hard fo waka sapos olketa kaen trabol wea hemi go\nagainstim tingting blo United Nations or hemi kriminol samting.\nArticle 15\nEveriwan olketa garem rait fo memba lo eni kantre.\nNo eni man savve stopem nara wan fo memba lo eni kantre, lo sem taem\nolketa hard fo stopem tu sapos olketa laek memba lo eni niu kantre.\nArticle 16\nOlketa man en mere wea kasem taem wea olketa savve maret, bae savve\nmaretem eniwan blo difren ples, kantre or siosi en garem famili.\nMaret mas samting wea man en mere evriwan mas laek fo duim en no eniwan\nforcim.\nOlketa famili hemi impoten tumas en kantre mas luk aftam olketa.\nArticle 17\nEvriwan olketa garem rait fo ownim propati, seleva or wittim olketa nara\npipol.\nNo eni wan hemi garem rait fo aotim propati blo nara man.\nArticle 18\nEvriwan i\nsiosi blo\nbelif blo\npractisim\ngarem rait en friidom lo tingting blo olketa seleva en lo\nolketa. Dis wan hemi meanim dat if man laek changim siosi or\nhem, hemi frii fo duim dis wan. Evri wan mas savve teachim,\nor preya lo siosi blo olketa en no frait fo som aot.\nArticle 19\nEvri wan i frii fo som en talem wanem tingting blo olketa. Dis fala rait\nhemi coverim sapos man laek lukaotim or tekem or givim enikaen infomesin\nlo eni wei en eni wea hemi laek fo duim."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "22f6aed5d76ff58f494644288e9fff7c",
            "Index": 3,
            "Label": "4",
            "Size": [
                595.0,
                842.0
            ],
            "Text": "Article 20\nEvriwan olketa garem rait wea olketa bae frii fo mekem eni asembli or\nasociasen.\nNo eni wan bae hemi joinim eni asociasen bikos olketa forcim lo hem.\nArticle 21\nEvriwan olketa garem rait fo tek pat or fo siusim eniwan fo representim\nolketa lo gavman blo kantre blo olketa.\nEveriwan olketa garem semsem rait go lo olketa public service lo kantre\nblo olketa.\nOlketa biki man blo gafman bae hemi stand up lo will blo olketa pipol.\nOlketa elekson wea ikwol en fea nao i showem dis fala will.\nArticle 22\nEvri memba blo komuniti olketa garem rait fo garem sosol sekuriti en\nevri kantri mas waka wittim olketa organisation en olketa risoces blo\nolketa, en wittim olketa nara kantre mekem olketa pipol blo olketa luk\nsavve wanem nao olketa ekonomik, sosol en kaltrol raits blo olketa.\nArticle 23\nEvriwan i garem rait fo waka, fo siusim wanem kaen waka nao olketa i\nlaek fo duim en wanem kaen samting nao lo waka ples blo olketa en fo\nmekem olketa garem protecsen againstim kaen no garem waka.\nEvriwan i garem rait fo tekem pei wea fittim waka olketa i duim.\nEvriwan wea waka olketa garem rait fo garem gud fala pei or eni sosol\nprotecsen wea bae helpim olketa en famili blo olketa.\nEveriwan olketa garem rait fo formim en fo joinim tred unions fo luk\naftam olketa intres blo olketa.\nArticle 24\nEvriwan garem rait fo relax en rest en fo garem samfala holide wea\nolketa stil tek pei, en olketa taem blo waka hemi sapos fo hemi ovam\ntumas.\nArticle 25\nEvriwan garem rait fo stap gud wea olketa garem kakai, kaliko, haus en\nbabae hemi isi fo olketa nara help wea olketa bae needim. Evriwan garem\nrait fo garem sekuriti sapos olketa no garem waka, olketa siki, polio,\nolo tumas or fo olketa mere hasban blo olketa die finis en eni wan moa\nwea garem kaen problem wea bae mekem olketa hard fo luk aftam olketa\nseleva.\nOlketa mami en olketa pikinini olketa sapos fo garem rait fo garem care\nen help en nomata eni pikinini i born garem dadi or nomoa, olketa savve\ngarem sem sosol protecsen."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d2b4b27f8d817046962efd905169ff2d",
            "Index": 4,
            "Label": "5",
            "Size": [
                595.0,
                842.0
            ],
            "Text": "Article 26\nEvriwan olketa garem rait lo skul. Skul hemi sapos fo frii, fo everiwan\nlo olketa pramari en impoten levol. Hemi impoten dat evri pikinini mas\ngo lo pramari skul. Kaen skul fo man savve garem waka hemi sapos fo isi\nfo eniwan savve tekem. Fo skool hae go moa, bae olketa pipol wea skul\ngud finis en garem gud risolt nao bae savve tekem.\nSkul hemi sapos fo help buildim up wei blo olketa pipol en fo mekem\nstrong respect blo olketa fo human raits en hem sapos fo help fo buildim\nup frensip, fo buildim up frensip mele wan difren kantre, pipol en\nolketa difren preya group mekem olketa understandim isada en savve stap\ngud wittim isada. Evriting ya bae helpim United Nations fo keepim gud\npis.\nOlketa mami en dadi i garem rait fo choosim wanem kaen edukason nao bae\npikinini blo olketa i garem.\nArticle 27\nEvriwan olketa frii fo tek pat lo kastom laef lo komuniti blo olketa en\nfo olketa sharim eni gud samting wea i kam aot lo olketa niu teknologi\nolsem lo saed lo olketa niu medsin, computa en olketa kaen samting\nolsem.\nEvriwan garem rait fo protectim eniting blo olketa, or eniting olketa\nwakem.\nArticle 28\nEvriwan olketa garem rait fo garem eni sistem or oganaesesin wea bae\nhemi helpim olketa fo understandim en practisim olketa raits en friidoms\nlo disfala Declarason.\nArticle 29\nEvriwan i garem waka go long olketa komuniti blo olketa biko bae hemi\nhelpim olketa seleva fo buildim up olketa gud wei.\nLoa nao bae hemi luk savve hao mas raits en friidoms wea bae garem. Dis\nwan hemi fo mek sua dat pipol bae luk savve en respectim raits en\nfriidom blo nara man. No onle dat wan bata insaed lo eni demokratic\nkantri loa hemi stap fo mek sua dat pablic oda i stap, pipol luk savve\nwanem nao gud en no gud en fo luk aftam intres blo kantre ya en olketa\npipol lo hem, follom aedia blo demokraci.\nOlketa raits en friidoms ya pipol mas onle practisim follom olketa\ntingting lo wei en hao olketa United Nations i puttim.\nArticle 30\nNo eni kantri, group or man savve usim eni toktok insaed disfala\ndeklaration fo duim eniting wea bae hemi spoilem eni wan lo olketa raits\nen friidoms wea i lo dis fala Declarason."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468413,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "DIKLAI PUM THLANGHING HAMHMOEL OL HOE NA CAYOL\n1948 kum December ni 10 vaeng ah diklai pum mawtkung(UNO roihui) rhoek\nngoltunna lam ka loh thlanghing hamhmoel ti he khuek athui uphoei ah hoe la om.\nTikah olhoe nah caa tetah a hnuk kah caa hmai dongah asoep cala tueng ni. Tlamtluk\ncilol la a ka coeng hamkoi olhoe nahhe asai phoei ah, tikah ngoltun naloh laihman\nkah barhan rhoek boeih loh, he kah olhoe nahhe rhingpuei taeng ah kaphong ni ti\nkhaw saeh, te buengmuehla ramtung cana neh ram boeih kah nainganyae paihmuen\ndong ah hangdang tih paekboe muehla, olpui koek la saengim neh atloe cangnah\nboeih ah hi kah olhoe nah kong he tael hamla, rhephmuh na koi ah tai ham, taeham\nneh along a im thuicaihna ka sai ni tikhaw saeh patoeng thui la om.\nOl rhoek nah\nThlang boeihkah thlangphun rimomna thlangtom vanpitna hamhmoel boeih pompuina\ntah thlangboeih kah zalpo nah, duengtlangna, roepremna roek kah a kungpui la a om\ndong ah khaw ti saeh:\nThlanghing hamhmoel cina bangla nawtsap napawt he thlangtom boeih kah singyoe\nte aka phaekung ka thae koek khoboe rhamlang la acoeng sak thai dong ah khaw ti\nsaeh, alangya la thuikhan thaina, alangya la bawkthaina, rhalrih na neh khodaeng\npatang khang na khui lam ka loh loeih tih khosak omthenna diklai phueng na thai\nham la, thlangtom boeih loh mah kah ngaihna asang koek la aphong coeng dong ah\nkhaw ti saeh;\nThlangtom boeih loh atuengta mueh la hnaemtaekna, ukkna, thaekhana na neh\nahnukhit ah acoeng thai pawt dong ah lungpok haica neh caemthohna a om na pawt\nham, thlanghing hamhmoel na te upadi neh dawndah paham la angoe dong akhaw\ntisaeh;\nRamtung khat neh khat roeprem cala tukkai na u thae, pomsangna ham la bisai ham\na om dong ah khaw tisaeh;\nUN roihui boeih loh mahkah hamhmoel boeih te khaw, thlanghing rimom na khaw\nsaeh huta tungpa hamhmoel vanpitna khaw saeh, ka hinyah na ni tila koekthoek ah\napom phoei bal ah thlanghing khosak aroeng na neh a aomthen na atang aroeng na\nham ol akam coeng dong khaw ti saeh;\nUN roihui boeih loh UN neh bongyong u tih thlanghing hamhmoel cina khaw saeh,\nakungsut yalpona hamhmoel khaw tisaeh, diklai pum ah avaina thai ham tha ka paek\nni ti la ol akam coeng dong ah khaw tisaeh:\nTe dongah\nUNO ngoltun na loh\nRamtom thlanghing hamhmoel cayol he thlangboeih neh buping boeih loh\nthinkolungbuei ah akhoem doe ah tekah hamhmoel neh yalpona he ahinyah na u\nhamla ringtuk doe ah tha kahuel uhni tina khaw tiseh; UN roihui cana neh tikah\nramtung khui kah khoram kah pilnam boeih loh, tikah hamhmoel na te acoeng thai\nkhui ah bit bit avai thai na hamla ramkhui ramvoel ah tha kahuel uhni tilam khaw\ntiseh, amaengtaeng tih ramtom thlanghing hamhmoel olhoena cayol te ramtom boeih,\nthlangtom boeih, vanpit cala abi na u thai ham la, hoe la om.\nCaboelna",
            "Image": "d2e0924f0c99a6475d6501b2a559e54b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Boel-1.\nThlangboeih he rhimomna, vanpitna, yalpona hamhmoel ka tawn thlang la cuun la\nng’om u. Thlanghing he athae-then paekboe thaina neh yakming thaina moeiboe ka\ntawn thlang la n’om u dong ah khat neh khat lungvat na neh thloehlan voekhlak u\nthae ham om.\nBoel-2.\nThlang boeih loh thlanghing hamhoel cayol dong kah hnosaithai na neh yalpona\nhamhmoel boeih he apang ham om. Thlangphun, vuen yong, huta-tungpa, ol,\nnainganyae poekna, atloetloe poekna, ramtung neh tukkaina, khosak na neh thawtna\nkong, khuehtawn koeva, khuilam ben neh atloe tloe dong ah paek boe na om boel\nsaeh.\nTecoengah, thlangkhat kho asak nah ramtung tpt khoram khat kah nainganyae dong\nah mai a, ukna hmuen dong mai a, ramtung khat neh khat tukkai na dong mai a,\nthlang khat khosak na hmuen dong ah mai a, ramtung khat te amah ngaihloei ah a uk\nram la aom mai a, tpt UNO loh adawndah ramtung la aom mai a, tpt amah poek ah\nrakthuem ka uk u ramtung la aom mai a, tlam te amah poek ah boeih ka uk u pawh\nram la ka om mai a khat neh khat laklo ah paekboe na om boel saeh.\nBoel-3.\nThlanghing boeih uca khaw sasueng cala ngaihloei ah hingthaina hamhmoel atawn.\nBoel-4.\nUca khaw sal la tpt salbang la tuihhno tuihba ham om pawh. Upadi kah voel ah sal na\nte hnopai bangla yoih na neh laina khang pa ni.\nBoel-5\nMebang thlang khaw a thlanghing coengna yah na pamueh la khoh tih hnaemtaek\nthaekha na mah pawh.\nBoel-6\n[missing]\nBoel-7\nMebang thlangkhaw, me roek akhaw upadi hmai ah thlanghing coengna hamhmoel te\npom pa ham om.\nBoel-8\nThlang boeih upadi hmai ah paekboe mueh la vanpit cala dawndah ham om. He kah\nolhoena kah angaih na he aek tih paekboena sai na neh, tlamte saiham cahoeh na lam\nka loh aloeih na ham dawndah na khaw vanpit cala apang ni.\nBoel-9\nMebang thlangkhaw upadi ning mueh la tukna, khohna neh ramvoel la haekna om\nmah pawh.\nBoel-10",
            "Image": "667533429d9382af442028b15776afaf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "U ca khaw hamhmoel cana neh taham paek na so ah oltloek vaengah mai a, tholh na\nso ah laitloek vaeng ah mai a, thlangboeih laithui yung loh khat ben khat bang haa roi\nmueh la rangpui hmai ah duengtlang cala laithui tih laitloekna te vanpit ca la apang\nham om.\nBoel-11\nRangpui hmai a upadi ning la laithui vaeng ah tholh pael nate tholh tangtang ti la lai\natloek hlan khui tah tholhpael thlang te tholhpawh ti la poek thai na hamhmoel a\ntawn. Te bang laithui vaeng ah tholhpael thlang te, te kah lai thui na ah oeltaih thaina\nhamhmoel paek tangtae la om.\nThlangkhat te ramtung upadi ning lam mai a, ramtom upadi ning lam mai a, lai la ka\ncoeng pawh bibi na tpt bibi na pawt ning la tholh pael pawt ham. Tecoeng ah saitholh\nli vaeng kah paek tueng dantat na lak ah alen bet dan paek pawt ham.\nBoel-12\nMebang thlang khaw mahngaih ah dingsuek la khosak na ah khaw ti saeh, mah\nimkhuiko, mah imlo, caa pat ca na so ah upadi ning mueh la rolrak thai pawh.\nTecoeng ah mah kah rimom nate khaw aso ben kah bangla thuithet mah pawh.\nThlangtom tebang rolrakna neh thuithet na kui lam ka loh upadi ning la dawndah thai\nna hamhmoel atawn.\nBoel-13\nThlangtom boeih ramtung ramri khui ah ngaihloei ah puen u thai, kho asak thai\nhamhmoel atawn.\nThlangtom boeih mah khosakna ramtung lam ka loh, ramtung tloe lam ka loh puen\nthai na hamhmoel atawn coeng ah mah ramla mael thaina ham hmoel atawn.\nBoel-14\nThlangtom boeih hnaemtaekna lam ka loh loeih na ham ramtung tloe ah dingsuek\ncala raehba thai na hamhmoel atawn.\nNainganyae neh tukkai mueh saitholh khui long mai a, UNO kah mengteng na, poek\nna neh kalh saitholh khui long mai a, aka coeng tholh cana dong ah aka soeng\ntholhpael na so ah aso kah hamhmoel te hno na thai pawh.\nBoel-15\nThlangtom boeih ramtung khat kah khosa ca la coeng thai.\nUpadi ning mueh la ucakhaw amah ramtung kah khosa ca la coeng na te bawt pa sak\nthai pawh. Ramtung tloe kah khosaca tloe la coeng na te khaw hnoel pa thai pawh.\nBoel-16\nKum ka cuep tangtae huta tungpa roek te thlangphun dong mai a, khosaca coeng na\ndong mai a, bawk na dong mai a paengnael tih pinyen mueh la yuva sak na neh\nimkhuiko pai thai na hamhmoel atawn. Tikah huta neh tungpa ayuva roi vaeng a mai\na, apaek u roi vaeng amai a, kuttukna, yu loh vasak na neh ka van u hamhmoel te a\ndang tueng ni.\nCadong neh hula te amah mih kongaih na bangla ngaih loei ah yu loh va asak thai.",
            "Image": "bb2a8fac38e73e24f6b368fe4adb610e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Imkhuiko khat he thlanghing khuiping khat kah akungsut la om. Tikah imkhuiko te\nthlanghing khuiping neh baran kah dawndah na adang ham om.\nBoel-17\nThlangtom boeih amah bueng mai a, thlangtloe nen maia bok u tih hnopai cina te\natawn thaina hamhmoel atawn. Upadi ning mueh la mebang thlang long khaw hnopai\ntawn thaina hamhmoel bawt pa sak thai pawh.\n[missing]\nBoel-18\nThlangtom boeih ngaihloei ah khopoek thai na neh phueng thaina, ngaihloei ah pom\ntih paithai na neh ngaihloei ah bawk thai na om. Tikah hamhmoel te mah kah bawk\nna tpt oengna te ngaihloei ah puentak thai bueng mueh la amah bueng mai a,\nthlangtloe nab bok u tih mai a, rangpui boeih kah hmai ah mai a, ahuep lam mai a,\nmah kah bawk nate tpt oengna te ngaihloei ah cangpui thai, bawk thai nate ahno\nthaina hamhmoel thum.\nBoel-19\nThlangtom boeih ngaihloei ah khopoek tih ngaihloei ah phong thaina hamhmoel\natawn. Tekah hamhmoel dong ah rolrakna om mueh la ngaihloei ah khopoek thai na\nthum bueng mueh la ramri cina loh kanghalh mueh la olthangkali neh khopoek nate\ncangthaina, pomthaina neh raekra thaina hil ah thum.\nBoel-20\nThlangtom boeih ngaihloei ah suepsuep tingtun thaina neh buping phueng thaina\nhamhmoel atawn.\nMebang thlang khaw buping khui ah athama la kun sak phung pawh.\nBoel-21\nThlangtom boeih mahkah ramtung ukna khui ah mah roe mai a, langya la atuek laipai\nlong mai a patoeng thum tih bi thai na hamhmoel atawn.\nThlangtom boeih mah ramtung kah baran bibii ah kun thai na hamhmoel vanpit la\nadang u ni.\nPilnam kah ngaihna he ukna anaa kah akungsut la om ni. Te ngaihna te tue tang boel\nve tih tuekna neh tueng sak ni. Tuekna ah thlangtom boeih mek paek thai ni. Te\ntuekna ah ahuep la mek paek na nen mai a, tebang ne ka van u mekpaek phung nen\nmaia sai ham om.\nBoel-22\nThlangtom boeih thlanghing khuiping kah roihui khat la aom dong ah athaethen ah\nsasuengna hamhmoel atawn buengmueh la nainganyae tangna nen mai a, ramtom\nkah bongyong na nen mai a, ramtung takuem kah constitution nen mai a, diklai khui\nkah phuting koeva nen mai a, tikah thlang kah rim om na neh moeiboe aroeng na\nham angoe economic, social neh singyoe hamhmoel boei ahno na thai.\nBoel-23",
            "Image": "41d82cc084735b422c2a40049adf7bc4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Thlangtom boeih bibi na ham mai a, mah kah bungkhut na bi ngaihloei ah tuek vaeng\nah mai a, tuengta ca la bibi na hmuen ah bi thai na ham mai a, bibi khueh pawt\nthlangla coeng na lam ka loh dawndah na dang thai na hamhmoel om.\nThlangtom boeih bi pakhat so ah aphu khaw avanpit la adang ham om.\nBi ka bi thlang boeih he amah neh a imkhuiko rimom cala khosak thai ham tuengta ca\nneh ngaaikhuek cala bi tih thapang khaw adang ham om. Angoe atah, atloe long\nkhaw bomcemna n ate adang thaina om.\nThlangtom boeih amah hoikhangna dawndah na ham la bibithlang buping cina\nphueng tih thumthaina hamhmoel atawn.\nBoel-24\nThlangtom boeih atingtawk la boelrai tangtae bibi tue, thapang neh angoengaih\nbangla ahmoel tangtae duem tue, bi hoeptue apang thai.\nBoel-25\nThlangtom boeih amah neh a imkhui kho taksa neh lungbui thinko sading cala kho\nn’sak thai naham caakooh, puei naak, imlo, tuisi bomna neh thlanghing ka ngoekoi\nbomna boeih n’dangthai la om ni. Tebueng muehla bi a om pawtvaeng a khaw tisaeh,\nsa a ding pawt vaeng a khaw tisaeh, kut kho a soep patvaeng a khaw tisaeh, nu\nhmaila a om vaeng a khaw tisaeh, patong hamca vaeng a khaw tisaeh, mah kut kho\nloh cawi pawt tih bungkhutna long im m’ming pawt vaeng a khaw tisaeh, ngaimong\nsasueng cala khosak thaina hamhmoel atawn.\nCa ka cuun manu cana neh camoe cana he athen cala sawtlet dawndah tih bomcen na\nadang thai. Upadi ningla yuvasak na nen mai a, a tloe longim nen mai a cuun la ka\nom camoe boeih te vanpit cala sawtlet dawndah na dangthai la om ni.\nBoel-26\nThlangtom boeih cacang thaina hamhmoel atawn u. Ayol bik tangli hil ah ayoe la\ncang thai. Tangli hilte cangsak roeroe ham om. Seh ben neh bungkhut naben\ncuithoemna cang na he thlangboeih loh acang thai.\nCuihthoemna cang vaeng ah thlanghing moeiboe athen la aroeng naham ben neh,\nthlanghing hamhmoel neh yalpo na (fundamental freedom) ben hinyah na thai ham\ncangpui ni. Ram boeih, thlangphun boeih tpt bawkna buping boeih laklo ah kodo na\nneh yakming uthae doe ah pawlnaeng thai na pomsang paham buengmueh la United\nNations loh ralmongna khoembaelna ah colhtat thai na ham hil ah acang pui ni.\nCunkung manu napa boeih loh acana loh acang ham koi cuihthoemna te atuek pa\nham om ni.\nBoel-27\nThlangtom boeih mah khuiping kah singyoe moeiboe neh khosak na ah thum thaina,\narts ah omthen bawn thaina, science ben ah hnothai phuengthaina neh a\nhoeikhangna pang thaina ah ngaihloei ah thum thai.\nThlangtom boeih he science ben kah hnosai na dong kah, arts ben sai nadong kah\nadang koi hoeikhang na te dawndah thaina hamhmoel a tawn.",
            "Image": "fa099e37b70eb1a873373d9bdd9851e5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Boel-28\nThlangtom boeih he kah olhoena na khui kah ka thum hamhmoel neh yalpona te khat\nneh khat tukkaina-sawtletna,ramtom ah hno na thai.\nBoel-29\nMah kah moeiboe asoep cala, ngaihloei ah aroeng thai na khuiping pakhat ham\nthlang boeih loh taham n’tawn.\nThlangboeih loh Mah kah yalpona hamhmoel te hno na vaeng ah, thlangtloe kah\nhamhmoel neh yalpona te hinyah doe ah yakmingpui thai na ham mai a, democracy\nka hno na thlanghing khuiping ah moeiboe buengmueh la, khoram ralmongna ham\nneh pilnam hoeikhang na ham, duengtlang cala khosak thai na ham mai a, upadi nen\nbueng ni ari among n’suem pa thai.\nTe kah hamhmoel neh yalpona te mebang hno ham khaw, UN kah maengtaeng na\nneh mai a, kungsut ol ninglam(principle) nen mai a akalh la hno na mah pawh.\nBoel-30\nHe kah hoena cayol khui kah hamhmoel neh yalpona te poci na ham taeng tih\nramtung khat ham mai a, thlang roiat ham mai a, thlangkhat bueng ham mai a bithai\nna hamhmoel om ti lam mai a, mah roeroe loh bi ham hamhmoel om ti lam mai a\natloe la thloep hno na mah pawh.",
            "Image": "057308f2ded540af358419696812f503"
        }
    }
}

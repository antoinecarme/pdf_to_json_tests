{
    "MetaData": {
        "Author": null,
        "Creation_Date": 1581468464,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "aadf3fb0540a7f2e9ef8d9c6da1ee1ce",
            "Index": 0,
            "Label": "1",
            "Size": [
                595.0,
                842.0
            ],
            "Text": "DIKLAI PUM THLANGHING HAMHMOEL OL HOE NA CAYOL\n1948 kum December ni 10 vaeng ah diklai pum mawtkung(UNO roihui) rhoek ngoltunna lam ka\nloh thlanghing hamhmoel ti he khuek athui uphoei ah hoe la om. Tikah olhoe nah caa\ntetah a hnuk kah caa hmai dongah asoep cala tueng ni. Tlamtluk cilol la a ka coeng\nhamkoi olhoe nahhe asai phoei ah, tikah ngoltun naloh laihman kah barhan rhoek boeih\nloh, he kah olhoe nahhe rhingpuei taeng ah kaphong ni ti khaw saeh, te buengmuehla\nramtung cana neh ram boeih kah nainganyae paihmuen dong ah hangdang tih paekboe muehla,\nolpui koek la saengim neh atloe cangnah boeih ah hi kah olhoe nah kong he tael hamla,\nrhephmuh na koi ah tai ham, taeham neh along a im thuicaihna ka sai ni tikhaw saeh\npatoeng thui la om.\nOl rhoek nah\nThlang boeihkah thlangphun rimomna thlangtom vanpitna hamhmoel boeih pompuina tah\nthlangboeih kah zalpo nah, duengtlangna, roepremna roek kah a kungpui la a om dong ah\nkhaw ti saeh:\nThlanghing hamhmoel cina bangla nawtsap napawt he thlangtom boeih kah singyoe te aka\nphaekung ka thae koek khoboe rhamlang la acoeng sak thai dong ah khaw ti saeh, alangya\nla thuikhan thaina, alangya la bawkthaina, rhalrih na neh khodaeng patang khang na khui\nlam ka loh loeih tih khosak omthenna diklai phueng na thai ham la, thlangtom boeih loh\nmah kah ngaihna asang koek la aphong coeng dong ah khaw ti saeh;\nThlangtom boeih loh atuengta mueh la hnaemtaekna, ukkna, thaekhana na neh ahnukhit ah\nacoeng thai pawt dong ah lungpok haica neh caemthohna a om na pawt ham, thlanghing\nhamhmoel na te upadi neh dawndah paham la angoe dong akhaw tisaeh;\nRamtung khat neh khat roeprem cala tukkai na u thae, pomsangna ham la bisai ham a om\ndong ah khaw tisaeh;\nUN roihui boeih loh mahkah hamhmoel boeih te khaw, thlanghing rimom na khaw saeh huta\ntungpa hamhmoel vanpitna khaw saeh, ka hinyah na ni tila koekthoek ah apom phoei bal ah\nthlanghing khosak aroeng na neh a aomthen na atang aroeng na ham ol akam coeng dong\nkhaw ti saeh;\nUN roihui boeih loh UN neh bongyong u tih thlanghing hamhmoel cina khaw saeh, akungsut\nyalpona hamhmoel khaw tisaeh, diklai pum ah avaina thai ham tha ka paek ni ti la ol\nakam coeng dong ah khaw tisaeh:\nTe dongah\nUNO ngoltun na loh\nRamtom thlanghing hamhmoel cayol he thlangboeih neh buping boeih loh thinkolungbuei ah\nakhoem doe ah tekah hamhmoel neh yalpona he ahinyah na u hamla ringtuk doe ah tha\nkahuel uhni tina khaw tiseh; UN roihui cana neh tikah ramtung khui kah khoram kah\npilnam boeih loh, tikah hamhmoel na te acoeng thai khui ah bit bit avai thai na hamla\nramkhui ramvoel ah tha kahuel uhni tilam khaw tiseh, amaengtaeng tih ramtom thlanghing\nhamhmoel olhoena cayol te ramtom boeih, thlangtom boeih, vanpit cala abi na u thai ham\nla, hoe la om.\nCaboelna\nBoel-1."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "21b3a3fa318e2284541231b0377d9c68",
            "Index": 1,
            "Label": "2",
            "Size": [
                595.0,
                842.0
            ],
            "Text": "Thlangboeih he rhimomna, vanpitna, yalpona hamhmoel ka tawn thlang la cuun la ng’om u.\nThlanghing he athae-then paekboe thaina neh yakming thaina moeiboe ka tawn thlang la\nn’om u dong ah khat neh khat lungvat na neh thloehlan voekhlak u thae ham om.\nBoel-2.\nThlang boeih loh thlanghing hamhoel cayol dong kah hnosaithai na neh yalpona hamhmoel\nboeih he apang ham om. Thlangphun, vuen yong, huta-tungpa, ol, nainganyae poekna,\natloetloe poekna, ramtung neh tukkaina, khosak na neh thawtna kong, khuehtawn koeva,\nkhuilam ben neh atloe tloe dong ah paek boe na om boel saeh.\nTecoengah, thlangkhat kho asak nah ramtung tpt khoram khat kah nainganyae dong ah mai\na, ukna hmuen dong mai a, ramtung khat neh khat tukkai na dong mai a, thlang khat\nkhosak na hmuen dong ah mai a, ramtung khat te amah ngaihloei ah a uk ram la aom mai a,\ntpt UNO loh adawndah ramtung la aom mai a, tpt amah poek ah rakthuem ka uk u ramtung la\naom mai a, tlam te amah poek ah boeih ka uk u pawh ram la ka om mai a khat neh khat\nlaklo ah paekboe na om boel saeh.\nBoel-3.\nThlanghing boeih uca khaw sasueng cala ngaihloei ah hingthaina hamhmoel atawn.\nBoel-4.\nUca khaw sal la tpt salbang la tuihhno tuihba ham om pawh. Upadi kah voel ah sal na te\nhnopai bangla yoih na neh laina khang pa ni.\nBoel-5\nMebang thlang khaw a thlanghing coengna yah na pamueh la khoh tih hnaemtaek thaekha na\nmah pawh.\nBoel-6\n[missing]\nBoel-7\nMebang thlangkhaw, me roek akhaw upadi hmai ah thlanghing coengna hamhmoel te pom pa\nham om.\nBoel-8\nThlang boeih upadi hmai ah paekboe mueh la vanpit cala dawndah ham om. He kah olhoena\nkah angaih na he aek tih paekboena sai na neh, tlamte saiham cahoeh na lam ka loh\naloeih na ham dawndah na khaw vanpit cala apang ni.\nBoel-9\nMebang thlangkhaw upadi ning mueh la tukna, khohna neh ramvoel la haekna om mah pawh.\nBoel-10\nU ca khaw hamhmoel cana neh taham paek na so ah oltloek vaengah mai a, tholh na so ah\nlaitloek vaeng ah mai a, thlangboeih laithui yung loh khat ben khat bang haa roi mueh\nla rangpui hmai ah duengtlang cala laithui tih laitloekna te vanpit ca la apang ham om."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d7a9ddd02e9ce07f7c26512baa2f588d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Boel-11\nRangpui hmai a upadi ning la laithui vaeng ah tholh pael nate tholh tangtang ti la lai\natloek hlan khui tah tholhpael thlang te tholhpawh ti la poek thai na hamhmoel a tawn.\nTe bang laithui vaeng ah tholhpael thlang te, te kah lai thui na ah oeltaih thaina\nhamhmoel paek tangtae la om.\nThlangkhat te ramtung upadi ning lam mai a, ramtom upadi ning lam mai a, lai la ka\ncoeng pawh bibi na tpt bibi na pawt ning la tholh pael pawt ham. Tecoeng ah saitholh li\nvaeng kah paek tueng dantat na lak ah alen bet dan paek pawt ham.\nBoel-12\nMebang thlang\nimlo, caa pat\nnate khaw aso\nna kui lam ka\nkhaw mahngaih ah dingsuek la khosak na ah khaw ti saeh, mah imkhuiko, mah\nca na so ah upadi ning mueh la rolrak thai pawh. Tecoeng ah mah kah rimom\nben kah bangla thuithet mah pawh. Thlangtom tebang rolrakna neh thuithet\nloh upadi ning la dawndah thai na hamhmoel atawn.\nBoel-13\nThlangtom boeih ramtung ramri khui ah ngaihloei ah puen u thai, kho asak thai hamhmoel\natawn.\nThlangtom boeih mah khosakna ramtung lam ka loh, ramtung tloe lam ka loh puen thai na\nhamhmoel atawn coeng ah mah ramla mael thaina ham hmoel atawn.\nBoel-14\nThlangtom boeih hnaemtaekna lam ka loh loeih na ham ramtung tloe ah dingsuek cala\nraehba thai na hamhmoel atawn.\nNainganyae neh tukkai mueh saitholh khui long mai a, UNO kah mengteng na, poek na neh\nkalh saitholh khui long mai a, aka coeng tholh cana dong ah aka soeng tholhpael na so\nah aso kah hamhmoel te hno na thai pawh.\nBoel-15\nThlangtom boeih ramtung khat kah khosa ca la coeng thai.\nUpadi ning mueh la ucakhaw amah ramtung kah khosa ca la coeng na te bawt pa sak thai\npawh. Ramtung tloe kah khosaca tloe la coeng na te khaw hnoel pa thai pawh.\nBoel-16\nKum ka cuep tangtae huta tungpa roek te thlangphun dong mai a, khosaca coeng na dong\nmai a, bawk na dong mai a paengnael tih pinyen mueh la yuva sak na neh imkhuiko pai\nthai na hamhmoel atawn. Tikah huta neh tungpa ayuva roi vaeng a mai a, apaek u roi\nvaeng amai a, kuttukna, yu loh vasak na neh ka van u hamhmoel te a dang tueng ni.\nCadong neh hula te amah mih kongaih na bangla ngaih loei ah yu loh va asak thai.\nImkhuiko khat he thlanghing khuiping khat kah akungsut la om. Tikah imkhuiko te\nthlanghing khuiping neh baran kah dawndah na adang ham om.\nBoel-17\nThlangtom boeih amah bueng mai a, thlangtloe nen maia bok u tih hnopai cina te atawn"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "72f143deb44fdf43153bc6039c876f16",
            "Index": 3,
            "Label": "4",
            "Size": [
                595.0,
                842.0
            ],
            "Text": "thaina hamhmoel atawn. Upadi ning mueh la mebang thlang long khaw hnopai tawn thaina\nhamhmoel bawt pa sak thai pawh.\n[missing]\nBoel-18\nThlangtom boeih ngaihloei ah khopoek thai na neh phueng thaina, ngaihloei ah pom tih\npaithai na neh ngaihloei ah bawk thai na om. Tikah hamhmoel te mah kah bawk na tpt\noengna te ngaihloei ah puentak thai bueng mueh la amah bueng mai a, thlangtloe nab bok\nu tih mai a, rangpui boeih kah hmai ah mai a, ahuep lam mai a, mah kah bawk nate tpt\noengna te ngaihloei ah cangpui thai, bawk thai nate ahno thaina hamhmoel thum.\nBoel-19\nThlangtom boeih ngaihloei ah khopoek tih ngaihloei ah phong thaina hamhmoel atawn.\nTekah hamhmoel dong ah rolrakna om mueh la ngaihloei ah khopoek thai na thum bueng mueh\nla ramri cina loh kanghalh mueh la olthangkali neh khopoek nate cangthaina, pomthaina\nneh raekra thaina hil ah thum.\nBoel-20\nThlangtom boeih ngaihloei ah suepsuep tingtun thaina neh buping phueng thaina hamhmoel\natawn.\nMebang thlang khaw buping khui ah athama la kun sak phung pawh.\nBoel-21\nThlangtom boeih mahkah ramtung ukna khui ah mah roe mai a, langya la atuek laipai long\nmai a patoeng thum tih bi thai na hamhmoel atawn.\nThlangtom boeih mah ramtung kah baran bibii ah kun thai na hamhmoel vanpit la adang u\nni.\nPilnam kah ngaihna he ukna anaa kah akungsut la om ni. Te ngaihna te tue tang boel ve\ntih tuekna neh tueng sak ni. Tuekna ah thlangtom boeih mek paek thai ni. Te tuekna ah\nahuep la mek paek na nen mai a, tebang ne ka van u mekpaek phung nen maia sai ham om.\nBoel-22\nThlangtom boeih thlanghing khuiping kah roihui khat la aom dong\nsasuengna hamhmoel atawn buengmueh la nainganyae tangna nen mai\nna nen mai a, ramtung takuem kah constitution nen mai a, diklai\nnen mai a, tikah thlang kah rim om na neh moeiboe aroeng na ham\nneh singyoe hamhmoel boei ahno na thai.\nah athaethen ah\na, ramtom kah bongyong\nkhui kah phuting koeva\nangoe economic, social\nBoel-23\nThlangtom boeih bibi na ham mai a, mah kah bungkhut na bi ngaihloei ah tuek vaeng ah\nmai a, tuengta ca la bibi na hmuen ah bi thai na ham mai a, bibi khueh pawt thlangla\ncoeng na lam ka loh dawndah na dang thai na hamhmoel om.\nThlangtom boeih bi pakhat so ah aphu khaw avanpit la adang ham om.\nBi ka bi thlang boeih he amah neh a imkhuiko rimom cala khosak thai ham tuengta ca neh\nngaaikhuek cala bi tih thapang khaw adang ham om. Angoe atah, atloe long khaw bomcemna"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "03d4369e8a46216c7ba5f46057e15a32",
            "Index": 4,
            "Label": "5",
            "Size": [
                595.0,
                842.0
            ],
            "Text": "n ate adang thaina om.\nThlangtom boeih amah hoikhangna dawndah na ham la bibithlang buping cina phueng tih\nthumthaina hamhmoel atawn.\nBoel-24\nThlangtom boeih atingtawk la boelrai tangtae bibi tue, thapang neh angoengaih bangla\nahmoel tangtae duem tue, bi hoeptue apang thai.\nBoel-25\nThlangtom boeih amah neh a imkhui kho taksa neh lungbui thinko sading cala kho n’sak\nthai naham caakooh, puei naak, imlo, tuisi bomna neh thlanghing ka ngoekoi bomna boeih\nn’dangthai la om ni. Tebueng muehla bi a om pawtvaeng a khaw tisaeh, sa a ding pawt\nvaeng a khaw tisaeh, kut kho a soep patvaeng a khaw tisaeh, nu hmaila a om vaeng a khaw\ntisaeh, patong hamca vaeng a khaw tisaeh, mah kut kho loh cawi pawt tih bungkhutna long\nim m’ming pawt vaeng a khaw tisaeh, ngaimong sasueng cala khosak thaina hamhmoel\natawn.\nCa ka cuun manu cana neh camoe cana he athen cala sawtlet dawndah tih bomcen na adang\nthai. Upadi ningla yuvasak na nen mai a, a tloe longim nen mai a cuun la ka om camoe\nboeih te vanpit cala sawtlet dawndah na dangthai la om ni.\nBoel-26\nThlangtom boeih cacang thaina hamhmoel atawn u. Ayol bik tangli hil ah ayoe la cang\nthai. Tangli hilte cangsak roeroe ham om. Seh ben neh bungkhut naben cuithoemna cang na\nhe thlangboeih loh acang thai.\nCuihthoemna cang vaeng ah thlanghing moeiboe athen la aroeng naham ben neh, thlanghing\nhamhmoel neh yalpo na (fundamental freedom) ben hinyah na thai ham cangpui ni. Ram\nboeih, thlangphun boeih tpt bawkna buping boeih laklo ah kodo na neh yakming uthae doe\nah pawlnaeng thai na pomsang paham buengmueh la United Nations loh ralmongna\nkhoembaelna ah colhtat thai na ham hil ah acang pui ni.\nCunkung manu napa boeih loh acana loh acang ham koi cuihthoemna te atuek pa ham om ni.\nBoel-27\nThlangtom boeih mah khuiping kah singyoe moeiboe neh khosak na ah thum thaina, arts ah\nomthen bawn thaina, science ben ah hnothai phuengthaina neh a hoeikhangna pang thaina\nah ngaihloei ah thum thai.\nThlangtom boeih he science ben kah hnosai na dong kah, arts ben sai nadong kah adang\nkoi hoeikhang na te dawndah thaina hamhmoel a tawn.\nBoel-28\nThlangtom boeih he kah olhoena na khui kah ka thum hamhmoel neh yalpona te khat neh\nkhat tukkaina-sawtletna,ramtom ah hno na thai.\nBoel-29\nMah kah moeiboe asoep cala, ngaihloei ah aroeng thai na khuiping pakhat ham thlang\nboeih loh taham n’tawn."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b6f05d00c649bb36bbe472b44e1a05c2",
            "Index": 5,
            "Label": "6",
            "Size": [
                595.0,
                842.0
            ],
            "Text": "Thlangboeih loh Mah kah yalpona hamhmoel te hno na vaeng ah, thlangtloe kah hamhmoel\nneh yalpona te hinyah doe ah yakmingpui thai na ham mai a, democracy ka hno na\nthlanghing khuiping ah moeiboe buengmueh la, khoram ralmongna ham neh pilnam hoeikhang\nna ham, duengtlang cala khosak thai na ham mai a, upadi nen bueng ni ari among n’suem\npa thai.\nTe kah hamhmoel neh yalpona te mebang hno ham khaw, UN kah maengtaeng na neh mai a,\nkungsut ol ninglam(principle) nen mai a akalh la hno na mah pawh.\nBoel-30\nHe kah hoena cayol khui kah hamhmoel neh yalpona te poci na ham taeng tih ramtung khat\nham mai a, thlang roiat ham mai a, thlangkhat bueng ham mai a bithai na hamhmoel om ti\nlam mai a, mah roeroe loh bi ham hamhmoel om ti lam mai a atloe la thloep hno na mah\npawh."
        }
    }
}

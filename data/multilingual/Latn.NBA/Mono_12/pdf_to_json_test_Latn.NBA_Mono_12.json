{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469544,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "VWAMBULULO VWA CIFUTI VWA VILINGA VYA VANU\nMu matangwa likumi a ngonde ya nzimbi ya mwa ka wa kanunu na vita vitanu na viwana na makumi\nawana na myaka itanu na itatu, (1948) ca kuxokolola nzango ya mucitatu ya cikungulukilo ca voxe\nca mafuti akulipanda kana (Nacoes Unidas) ambulwile, mu nzango ya Chaillot, ku Paris,\nkwambulula ca voxe ca vilinga vya vanu. Mu kuca litangwa na limo a ngonde ya nzimbi ya mwaka wa\nkanunu na vita vitanu na viwana na makumi awana na myaka itanu na itatu (1948), cikungulukilo\nca voxe ca UNESCO calingile vutavesi vuje vukevwo vwatanekeyele vulemu vwa vwambululo vwa voxe\nku vyoxe vipangi vya kusungamesa.\nVUPUTUKILO\nKusinganyeka ngwetu kutanekeyesa vulemu vwa kama ku voxe vapandama ku vuxoko vwa vanu co vwoxe\nvulemu vwavo mumo co keti vya kwaasa kujeneka vinapu vya nibangelo lya kulimanena, lya vwako ca\nna ciyulo mu lifuti.\nKusinganyeka ngwetu kukala ye kundzimba co na kayengu ca vulemu vwa vanu vwatwalele ku vulemu\nvwa kuviisa vije vikanena litoto lya vanu co nawa na kutatamena ca lifuti limo kuje vanu\nvakapwa kwaasa kulyendekela mu cizango co na vutava, vakuliyo vola ku vuxonde, co na kayando,\nvavilingile ngwe vikevyo vyakama manene ku manyonga ce vanu.\nKusinganeka ngwetu ca kama kutakama kwaamesa vusamba vwa vusepa mukati kamafuti.\nKusinganyenga ngwetu mu mukanda vanu vamu mafuti akulipandakana valingile nawa litavelo lyavo\nku vulemu vwa mbangelo vwa vanu, na lutsimo ca kutsima ca munu ku mbunga, na kupwisa mumo\nvulemu vwa vanu, co na vanakazi co vije vivendeka na kulitavele kuzeyesa kutwala ku lutwe ca\nmbunga co na kutunga vwino vwa vuvwa vwa mwonyo mu kulimanena kwa kama.\nKusinganyeka ngwetu mafuti amaato valyakeleko mu kukolesa mu vukwasi vwa kusungamesa kwa mafuti\nakulinunga, kasingimiko ka voxe co vukale vwaya ye vwa vulemu vwa vanu co na vujovole vwa\nvutanku.\nKusinganyeka ngwetu ciwano cimo ca voxe ca vusungame co na vulimanene vukevwo vwapwa vwa kama\nlinga valitavele mwoxe mwoxe eci cipangi.\nCiwano ca voxe cilinga vwavuno vwambwililo vwa mbunga vwa vulemu vwa vanu ngwe linyonga lya\nvoxe mu kweta ku vanu voxe co na ku mafuti oxe linga ngwe voxe vanu co na vyoxe vikungulwilo\nvya vavusamba, njili na vwambulwilo ovu simbu yoxe mu mbunge, vakwatesa na nzili akati ka\nlilongeso co na kulongesa, na kwaamesa kasingimiko kevi visungameso ca na vwovole co na\nkukwatesa akati ka visiteko vya kutwala ku lutwe vya vusungamo vwa lifuti lyetu co nawa lya mu\nmafuti, tanekeyesi co na kupangesa ku vyoxe co ca simbu yoxe kwesekesa ku vanu va ku mafuti\nakulyatako ngwe na mu mafuti apandama kuvwako vwavo :\nLIXIKO LYA MBANGELO\nVanu voxe vakasemuka mu cizango co mumo lika mu vulemu co kulimanena. Vakevo vakala na mangana\nco na mbunge co vana pande kulinga vamo na vakwavo na mbunge ya vuna yina.\nLIXIKO LYA MUCIVALI\nUmo na umo aasa kukala na vumwene vwoxe co na kulinga mwanaxakela vya kwambulula mu vulolo\nvuvanaxolola, kaesi katonde na kamo kayi, mbangelo mbangelo ka muyati, ka cikova, ka cifwa, ka\nlilimi, ka vukulaelo, ka manyonga oxe akwavo, ka cikota ca cisemwa, ka vufuko ka kusemuka indi\nka lyoxe likwavo linyonga lyapandamako.\nAkwavo nawa kaapandele kulinga na kamo katonde kayi ka kundama kamo katonde kayi ka kundama ku\nmukanda wa maxiko wa vungaji, ya munzango ya kusompela indi ya ku mafuti mu lifuti lyetu indi\nya mutombela wa lifuti ku mumu uje wakusemukila muje lifuti, uje lije lifuti indi mutambela\nwakwo upwe wakulimanena, waakati, keti walika lyendi indi ya kutumina kuvakwavo ku woxe owo wa\nvumwene.\nLIXIKO LYA MUCITATU\nNaumo wa yayi apwa mu vundungo nambe cyuti; vundungo indi kulandesa ca vandungo vyapwa mukati\nkavyo vyoxe mumolika mu cifwa ca vyo.\nLIXIKO LYA MUCIWANA\nNaumo wayi apwa wakuyandesa, nambu lika kumupwisa na kumumwesa tuyando, twa tuvi indi tuje\nkutwapandele.\nLIXIKO LYA MUCITANU\nUmo na umo ali na vulemu vwa cizivukiso cendi ku mwela yoxe ya kalenyeso kendi ya kuje",
            "Image": "beda3de8212287cbc111832e7d7c9862"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kwapangela.\nLIXIKO LYA MUCITANU NA LIMO\nVoxe vapwa vamolika kutwa ku maxiko co vakala na kalememeso na katonde kayi ku vumolika vwa\nlifwa kukuvanyunga ku lixiko. Voxe vapwa mumolika kukalemeso ka kuvanyunga ku vuxonde vwa\nkatonde vuje vuviisa vwambulula vwa vulolo co vutundisa koxe katombo na kuje kutepesa.\nLIXIKO LYA MUCITANU NA AVALI\nUmo na umo ali na vulemu vwa vipangi vya mupande kuli vindzango vya kusompela vya mu mu lifuti\nvije vinatela kusompa milonga ya kulitondela livenya na kusevuka kalemeso kakama kaje va\nmwanene ku nzango ya kusompela indi ku maxiko.\nLIXIKO LYA MUCITANU NA ATATU\nNaumo wayayi napande ku mukwata ngoco, kumuxoko indi ku muximuna mu lifuti lyendi.\nLIXIKO LYA MUCITANU NA AWANA\nMunu umo na umo ali na kalemeso, kupwisila mumo, ku vuje vuve vwendi vupwe vwa kutanekeya mwa\nmuvwa muvwa co yakuzivuka ku mbunga yoxe ku nzango ya kusompela ya kulimanena keti ya kuzivuka,\nije itongola, impwe ya vulemu vwendi co cakumuzangesa ikeye, cipwe ca kama ku vyoxe vya\nkumuxuma ku vyuma vya ku mutsiisa vya kulingiwa mu kumusompesa ikeye.\nLIXIKO LYA MULIKUMI\nMunu woxe wakukuma kulinga vuvi vumo wapwa wakumona wa kala kundzimba noo ngwe vuvi vwendi\nvukapwa vwa kutanekeya mu simbu ya kumusompesa ije vwoxe vukwasi vwa kupwisamo mu kumwoyela\nvunapwiled kuli ikeye vwa kuzikila.\nNaumo wayi akapwa wakuxuma mulonga ku vuvi indi ku vukonekelo vuje mu simbu ije wa vulingile,\nembwe kuvupu vuvi vumo mukutwala ku kalemeso ka mu lifuti indi ka mukaye koxe kupwa mumolika,\nketi kukapwe vukundiko vwa kuxuma mulonga wa kama uje unapandele kulinga mu simbu ije walingile\nvuje vuvi.\nLIXIKO LYA MULIKUMI NA LIMO\nNaumo wayi akayandiwa vivwezelelo vya kumbilumuna ku mwenyo wendi wamupandama, wa vavuxoko\nvendi, njivo yendi indi muvutalo vwendi nambu ku vuseteko vwa kasingimiko kendi co na vulemu\nvwendi.\nLIXIKO LYA MULIKUMI NA AVALI\nNaumo wayi amona kayando ka vivwezelelo vwa kutengulula ku mwonyo wendi wamupandama vavuxoko\nvwendi, njuvo yendi indi vutavelo nambu ku vuseteko vwa kasingimiko kendi.\nMunu woxe ali na vulemu kukumunyunga kwa lixiko kutwa ku vitengululo indi ku vyesekeso vyaco.\nLIXIKO LYA MULIKUMI NA ATATU\nMunu woxewo aasa kwendangana mu cizango co na kwangula kuje nazange kutanga mukati kalifuti.\nMunu woxewo aasa kutunda mu lifuti lyoxe na kuzanga vyendi, na kwiluka mu lifuti lyendi.\nLIXIKO LYA MULIKUMI NA AWANA\nMukati ka kwendangana, munu woxewo aasa ya kutonda kwa kuvanda co na vukwasi vwa kuvuvandelo ku\nmafuti eka.\nLIXIKO LYA MULIKUMI NA ATANU\nMunu woxe ali na vulemu vwa cisemukila cendi.\nNaumo wayi napande ku mutengulula vulenu vwa mupanda na vwa cisemukila cendi, nambu ku\nmutundisa vulemu vwa cisemwa cendi.\nLIXIKO LYA MULIKUMI NA ATANU NA LIMO\nKutunda a simbu ya myaka yakuxomboka munalume na munakazi kukwesi na katonde kamo ka muyati, ku\nvusemukilo indi ku mutambela umo wa lifuti, citava kwaasa kulixombola co na kulinga vuxoko.\nVakevo vali na vulemu vumolika mu myaka ya vulo co na muje mukulyandununa.\nVulo vupwa vwa kumanesa lika na cizango co na linyonga na cizango ca vaxombola va kulutwe.\nVuxoko vwapwa cuma cimo ca cisemwa co cakama manene ku mbunga co cakala na vulemu vwa",
            "Image": "c01e0988ba356ab8917ea8a6adc93303"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kunyungisa mbunga co na vungulu.\nLIXIKO LYA MULIKUMI NA ATANU NA AVALI\nMunu woxe nambu lika mu mbunga imo, aasa kupwa na vyendi.\nNaumo wayi napande ku mukwisa kujeneka kupwa na vyendi.\nLIXIKO LYA MULIKUMI NA ATANU NA ATATU\nMunu woxe ali na vukule vwa kusinganyeka, mana co na vukalaelo .\nLIXIKO LYA MULIKUMI NA ATANU NA AWANA\nMunu woxewo ali na vulemu vwa vukule na vusungameso vwa manyonga co na kulyendekela mu cizango.\nLIXIKO LYA MAKUMI AVALI\nMunu woxe ali vukule vwa cikungulukilo co na vupandakano vwa ciyulo.\nNaumo wayi aasa kumusindiya na kulinga vupandakano vumo.\nLIXIKO LYA MAKUMI AVALI NA LIMO\nMunu woxe ali na vulemu vwa kulyaka ku vupandame ku cikota ca vi\u00f1ganda vya mbunga vya mu lifuti\nlyendi, cipwe ca kulizangela cipwe ca mukati-kati ca vakale o vakutongola mu vulika.\nMunu woxe ali na vulemu vwa kukala, na kupwisa mumolika, vipangi vya mbunga vya mu lifuti\nlyendi.\nCipango ca vwingi capwa cuma ca kama ca vutumi vwa vumwene vwa voxe; eci cizango capande\nkucendeka mu kwangula ca mpundu na ku cilinga mu visimbu vyoxe mu kwangula kwa vanu voxe ca\nkulipwa co na kwangula ca kuxwekesa, indi kutonda mwa kulinga ya kulipwa na kunyunga\nkasingimiko ka kwangula.\nLIXIKO LYA MAKUMI AVALI NA AVALI\nMunu woxe, simbu napu mwato wa civunga, ali na vulemu vwa kumumyunga ku mbunga, vukevwo vwakala\nmu kuvuwana mu kasingimiko ka kumwononokesa mu vulemu vwa vunkondi, vwa mbunga, co vwa cisemwa\nvwa kujeneka ku vulemu vwendi co vwa kulimanena ku vukame vwa vukame vwendi, ku kandelela ku\nndzili ya lifuti co na ku vukwasi vwa mafuti oxe, kumona mukulinga mwa kusungamesa co na vupite\nvwa mu lifuti na lifuti.\nLIXIKO LYA MAKUMI AVALI NA ATATU\nMunu woxe ali na vulemu vwa kukala na vipangi, mu cizango cendi ca kwangula vipangi vyendi,\nvukwai vumolika co vwa kuvwaelela ku vipangi co nawa kutwala mu kujeneka vipangi.\nVoxe vanu vali na vulemu, kukwesi katonde, ku fweteo ya kupwisa amulika ku vipangi vimolika.\nWoxe uje apanga ali na vulemu ku fweto ya kupwisa na kuvwaelela kumukalesa muje ikeye na\nvavuxoko vwendi vukulaelo vumo kwesekesa ku vulemu vwa munu co na kwamesa, ngwe cinapande, ca\nvyoxe vingila vya vukwasi vyapandama ku mbenga.\nMunu woxe ali na vulemu vwa kulinga, na vakwavo, vinzango co na kulipandakanesa ku vinzango vya\nkwamena ku vinzango vyavo.\nLIXIKO LYA MAKUMI AVALI NA AWANA\nMunu woxe ali na vulemu vwa kupumula co na kusenga co ya kwesekesa mu cinapanda na\nkupwisisisamo ku simbu ya vipangi co na ku vipamulo vya kufwete visimbu na visimbu.\nLIXIKO LYA MAKUMI AVALI NA ATANU\nMunu woxe ali na vulemu akati kakupwisamo ku mwonyo linga alikwatese ku vulikangule.\nMukusena na mu vwanike citava kumukwaseka co na vukwasi vwa nawa-nawa. Vanike voxe vakusemukila\nmu kati ka vuxombole indi kunima ya vuxombole, vali na vulemu vwa vukwasi vwa kuvanyunga\nvumolika ku mbunga.\nNa ku vutondzi, na vuntuluwe, ku vukulumu indi ku vikwavo vya kuzimbalesa mukati kavilinga\nvyendi na vufuko mu kwita kwa visimbu vya ciyulo cindi ca kulizangela.\nLIXIKO LYA MAKUMI AVALI NA ATANU NA LIMO\nMunu woxe ali na vulemu vwa kumulongesa. Lilongeso linapande kupwa lya vwana, nambe vene mu",
            "Image": "41b89ab00aa0f3faf366aa0ab5c17b82"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kutwala mu lilongeso lya akatikati co lya kupwisamo. Lilongeso lya akati kati lyapwa lya\nkusindiya.\nLilongeso lya vungangula linapande kupwa kwoxe; vulemu vwa kulilongesa vwa kulutwe vunapande\nkuvuxokolola vwoxe-vwoxe vulipwe mumo ku vavoxe mu vunapandela.\nLilongeso linapande kumoneka mpundu mu kusemuka kwa vuwanga vwa vumu co ndzili ya kalemeso\nkavulemu vwa munu co na vulimanene vwa kama. Ikeye napande kwecela kuzivukisa, kutumaoxe co na\nvivunga vyoxe vya miyati indi vya kukulaela Njambi, ngwe nawa na kutwala ku lutwe kwa vipangi\nca mafuti akulinunga linga vakwatese ciyulo.\nVayixe vali, ku vukwasi, vulemu vwa kwangula cifwa ca lilongeso ca kwaana ku vanike vavo.\nLIXIKO LYA MAKUMI AVALI NA ATANU NA AVALI\nMunu woxe ali na vulemu vwakupandamako na kulinga mu cizango ku mwonyo wa vipangi vya mbunga,\nya kukala na vulemu vwa vungangula co na kulyaka kutwala vipangi ku lutwe vya vungangula co na\nku fweto ije ikatundu ku vikevyo.\nMunu kumunu ali na vulemu vwa kunyunga vilinga vya vivwa vya vitenga na kulinga vyoxe vipangi\nvya kulima na vungangula vwa kulilongesa kusoneka indi vungangula vuje vwatundi kuli ikeye\nvene.\nLIXIKO LYA MAKUMI AVALI NA ATANU NA ATATU\nMunu woxe ali na vulemu vuje vatumina, mu manyonga a mbunga co na manyonga a mafuti oxe a\nmukaye, lixiko limo ngacije ngwe vulemu co na kulimanena kwa kwambulula ku vulolo vuno\nvanendeka mu mukanda linga mukemwo munapande kuwana vyoxe vya kulinga.\nLIXIKO LYA MAKUMI AVALI NA ATANU NA AWANA\nMunu ali na vilinga linga ku mbunga ya limanena lika lyayo vene ku kutwala ku lutwe vunu vwavo\nngwe vunapu vwa vusunga.\nMu simbu ya vipangi vya vulemu vwa vo co na vuvwa kulimanena, umo na umo wapwa lika walyaka mu\nvulika vwa kulinga ku lixiko ca vulika na kumona na kukwata vuzivukiso co na kavumbi ka vulemu\nco na kulimanena ya vikwavo co mukati ka ku vwaesa vusunga vwa kusindiya vwa mukanwa, vwa\nvutuvwa kukala kwa voxe mu civunga ca kulilingila.\nOvu vulemu na vulimanene kuvwasa, kuvulinga mu cimo cayi, kulinga na kusevuka ku vilinga e na\nku vutukilo ca mafuti akulivunga.\nLIXIKO LYA MAKUMI ATATU\nNacimo cikala mwa muvwa ca vulolo ca vwambululo vwa cili citava cipwe ca vwambululo vwa cili\ncitava cipwe ca kwambulula ngwe kulikolavyo kuli lifuti limo, civenga cimo indi umo munu vulemu\nvumo vwoxevwo vya kulyakalo ku vimo vipangi indi vya kulitavela kulinga vumo vulinge vimoniya\nna kuviisa vulemu co na vulimanene vuje ano vuli vwa kwambulula.",
            "Image": "021cf285a4ae9b65749e105cfb4fdd29"
        }
    }
}

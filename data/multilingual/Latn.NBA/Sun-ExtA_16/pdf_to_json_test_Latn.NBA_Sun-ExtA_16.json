{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469664,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "VWAMBULULO VWA CIFUTI VWA VILINGA VYA VANU\nMu matangwa likumi a ngonde ya nzimbi ya mwa ka wa kanunu na vita vitanu na viwana na\nmakumi awana na myaka itanu na itatu, (1948) ca kuxokolola nzango ya mucitatu ya\ncikungulukilo ca voxe ca mafuti akulipanda kana (Nacoes Unidas) ambulwile, mu nzango ya\nChaillot, ku Paris, kwambulula ca voxe ca vilinga vya vanu. Mu kuca litangwa na limo a\nngonde ya nzimbi ya mwaka wa kanunu na vita vitanu na viwana na makumi awana na myaka\nitanu na itatu (1948), cikungulukilo ca voxe ca UNESCO calingile vutavesi vuje vukevwo\nvwatanekeyele vulemu vwa vwambululo vwa voxe ku vyoxe vipangi vya kusungamesa.\nVUPUTUKILO\nKusinganyeka ngwetu kutanekeyesa vulemu vwa kama ku voxe vapandama ku vuxoko vwa vanu\nco vwoxe vulemu vwavo mumo co keti vya kwaasa kujeneka vinapu vya nibangelo lya\nkulimanena, lya vwako ca na ciyulo mu lifuti.\nKusinganyeka ngwetu kukala ye kundzimba co na kayengu ca vulemu vwa vanu vwatwalele ku\nvulemu vwa kuviisa vije vikanena litoto lya vanu co nawa na kutatamena ca lifuti limo\nkuje vanu vakapwa kwaasa kulyendekela mu cizango co na vutava, vakuliyo vola ku\nvuxonde, co na kayando, vavilingile ngwe vikevyo vyakama manene ku manyonga ce vanu.\nKusinganeka ngwetu ca kama kutakama kwaamesa vusamba vwa vusepa mukati kamafuti.\nKusinganyenga ngwetu mu mukanda vanu vamu mafuti akulipandakana valingile nawa litavelo\nlyavo ku vulemu vwa mbangelo vwa vanu, na lutsimo ca kutsima ca munu ku mbunga, na\nkupwisa mumo vulemu vwa vanu, co na vanakazi co vije vivendeka na kulitavele kuzeyesa\nkutwala ku lutwe ca mbunga co na kutunga vwino vwa vuvwa vwa mwonyo mu kulimanena kwa\nkama.\nKusinganyeka ngwetu mafuti amaato valyakeleko mu kukolesa mu vukwasi vwa kusungamesa\nkwa mafuti akulinunga, kasingimiko ka voxe co vukale vwaya ye vwa vulemu vwa vanu co na\nvujovole vwa vutanku.\nKusinganyeka ngwetu ciwano cimo ca voxe ca vusungame co na vulimanene vukevwo vwapwa\nvwa kama linga valitavele mwoxe mwoxe eci cipangi.\nCiwano ca voxe cilinga vwavuno vwambwililo vwa mbunga vwa vulemu vwa vanu ngwe linyonga\nlya voxe mu kweta ku vanu voxe co na ku mafuti oxe linga ngwe voxe vanu co na vyoxe\nvikungulwilo vya vavusamba, njili na vwambulwilo ovu simbu yoxe mu mbunge, vakwatesa na\nnzili akati ka lilongeso co na kulongesa, na kwaamesa kasingimiko kevi visungameso ca\nna vwovole co na kukwatesa akati ka visiteko vya kutwala ku lutwe vya vusungamo vwa\nlifuti lyetu co nawa lya mu mafuti, tanekeyesi co na kupangesa ku vyoxe co ca simbu\nyoxe kwesekesa ku vanu va ku mafuti akulyatako ngwe na mu mafuti apandama kuvwako vwavo\n:\nLIXIKO LYA MBANGELO\nVanu voxe vakasemuka mu cizango co mumo lika mu vulemu co kulimanena. Vakevo vakala na\nmangana co na mbunge co vana pande kulinga vamo na vakwavo na mbunge ya vuna yina.\nLIXIKO LYA MUCIVALI\nUmo na umo aasa kukala na vumwene vwoxe co na kulinga mwanaxakela vya kwambulula mu\nvulolo vuvanaxolola, kaesi katonde na kamo kayi, mbangelo mbangelo ka muyati, ka\ncikova, ka cifwa, ka lilimi, ka vukulaelo, ka manyonga oxe akwavo, ka cikota ca",
            "Image": "945eb56290daf860387d6f0d94fb3861"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "cisemwa, ka vufuko ka kusemuka indi ka lyoxe likwavo linyonga lyapandamako.\nAkwavo nawa kaapandele kulinga na kamo katonde kayi ka kundama kamo katonde kayi ka\nkundama ku mukanda wa maxiko wa vungaji, ya munzango ya kusompela indi ya ku mafuti mu\nlifuti lyetu indi ya mutombela wa lifuti ku mumu uje wakusemukila muje lifuti, uje lije\nlifuti indi mutambela wakwo upwe wakulimanena, waakati, keti walika lyendi indi ya\nkutumina kuvakwavo ku woxe owo wa vumwene.\nLIXIKO LYA MUCITATU\nNaumo wa yayi apwa mu vundungo nambe cyuti; vundungo indi kulandesa ca vandungo vyapwa\nmukati kavyo vyoxe mumolika mu cifwa ca vyo.\nLIXIKO LYA MUCIWANA\nNaumo wayi apwa wakuyandesa, nambu lika kumupwisa na kumumwesa tuyando, twa tuvi indi\ntuje kutwapandele.\nLIXIKO LYA MUCITANU\nUmo na umo ali na vulemu vwa cizivukiso cendi ku mwela yoxe ya kalenyeso kendi ya kuje\nkwapangela.\nLIXIKO LYA MUCITANU NA LIMO\nVoxe vapwa vamolika kutwa ku maxiko co vakala na kalememeso na katonde kayi ku vumolika\nvwa lifwa kukuvanyunga ku lixiko. Voxe vapwa mumolika kukalemeso ka kuvanyunga ku\nvuxonde vwa katonde vuje vuviisa vwambulula vwa vulolo co vutundisa koxe katombo na\nkuje kutepesa.\nLIXIKO LYA MUCITANU NA AVALI\nUmo na umo ali na vulemu vwa vipangi vya mupande kuli vindzango vya kusompela vya mu mu\nlifuti vije vinatela kusompa milonga ya kulitondela livenya na kusevuka kalemeso kakama\nkaje va mwanene ku nzango ya kusompela indi ku maxiko.\nLIXIKO LYA MUCITANU NA ATATU\nNaumo wayayi napande ku mukwata ngoco, kumuxoko indi ku muximuna mu lifuti lyendi.\nLIXIKO LYA MUCITANU NA AWANA\nMunu umo na umo ali na kalemeso, kupwisila mumo, ku vuje vuve vwendi vupwe vwa\nkutanekeya mwa muvwa muvwa co yakuzivuka ku mbunga yoxe ku nzango ya kusompela ya\nkulimanena keti ya kuzivuka, ije itongola, impwe ya vulemu vwendi co cakumuzangesa\nikeye, cipwe ca kama ku vyoxe vya kumuxuma ku vyuma vya ku mutsiisa vya kulingiwa mu\nkumusompesa ikeye.\nLIXIKO LYA MULIKUMI\nMunu woxe wakukuma kulinga vuvi vumo wapwa wakumona wa kala kundzimba noo ngwe vuvi\nvwendi vukapwa vwa kutanekeya mu simbu ya kumusompesa ije vwoxe vukwasi vwa kupwisamo\nmu kumwoyela vunapwiled kuli ikeye vwa kuzikila.\nNaumo wayi akapwa wakuxuma mulonga ku vuvi indi ku vukonekelo vuje mu simbu ije wa\nvulingile, embwe kuvupu vuvi vumo mukutwala ku kalemeso ka mu lifuti indi ka mukaye\nkoxe kupwa mumolika, keti kukapwe vukundiko vwa kuxuma mulonga wa kama uje unapandele",
            "Image": "86fc48aad48498f300bc50c7db5c543b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kulinga mu simbu ije walingile vuje vuvi.\nLIXIKO LYA MULIKUMI NA LIMO\nNaumo wayi akayandiwa vivwezelelo vya kumbilumuna ku mwenyo wendi wamupandama, wa\nvavuxoko vendi, njivo yendi indi muvutalo vwendi nambu ku vuseteko vwa kasingimiko\nkendi co na vulemu vwendi.\nLIXIKO LYA MULIKUMI NA AVALI\nNaumo wayi amona kayando ka vivwezelelo vwa kutengulula ku mwonyo wendi wamupandama\nvavuxoko vwendi, njuvo yendi indi vutavelo nambu ku vuseteko vwa kasingimiko kendi.\nMunu woxe ali na vulemu kukumunyunga kwa lixiko kutwa ku vitengululo indi ku vyesekeso\nvyaco.\nLIXIKO LYA MULIKUMI NA ATATU\nMunu woxewo aasa kwendangana mu cizango co na kwangula kuje nazange kutanga mukati\nkalifuti.\nMunu woxewo aasa kutunda mu lifuti lyoxe na kuzanga vyendi, na kwiluka mu lifuti\nlyendi.\nLIXIKO LYA MULIKUMI NA AWANA\nMukati ka kwendangana, munu woxewo aasa ya kutonda kwa kuvanda co na vukwasi vwa\nkuvuvandelo ku mafuti eka.\nLIXIKO LYA MULIKUMI NA ATANU\nMunu woxe ali na vulemu vwa cisemukila cendi.\nNaumo wayi napande ku mutengulula vulenu vwa mupanda na vwa cisemukila cendi, nambu ku\nmutundisa vulemu vwa cisemwa cendi.\nLIXIKO LYA MULIKUMI NA ATANU NA LIMO\nKutunda a simbu ya myaka yakuxomboka munalume na munakazi kukwesi na katonde kamo ka\nmuyati, ku vusemukilo indi ku mutambela umo wa lifuti, citava kwaasa kulixombola co na\nkulinga vuxoko. Vakevo vali na vulemu vumolika mu myaka ya vulo co na muje\nmukulyandununa.\nVulo vupwa vwa kumanesa lika na cizango co na linyonga na cizango ca vaxombola va\nkulutwe.\nVuxoko vwapwa cuma cimo ca cisemwa co cakama manene ku mbunga co cakala na vulemu vwa\nkunyungisa mbunga co na vungulu.\nLIXIKO LYA MULIKUMI NA ATANU NA AVALI\nMunu woxe nambu lika mu mbunga imo, aasa kupwa na vyendi.\nNaumo wayi napande ku mukwisa kujeneka kupwa na vyendi.\nLIXIKO LYA MULIKUMI NA ATANU NA ATATU",
            "Image": "7271fb49c5ccf0a4baf2aecf23e12d29"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Munu woxe ali na vukule vwa kusinganyeka, mana co na vukalaelo .\nLIXIKO LYA MULIKUMI NA ATANU NA AWANA\nMunu woxewo ali na vulemu vwa vukule na vusungameso vwa manyonga co na kulyendekela mu\ncizango.\nLIXIKO LYA MAKUMI AVALI\nMunu woxe ali vukule vwa cikungulukilo co na vupandakano vwa ciyulo.\nNaumo wayi aasa kumusindiya na kulinga vupandakano vumo.\nLIXIKO LYA MAKUMI AVALI NA LIMO\nMunu woxe ali na vulemu vwa kulyaka ku vupandame ku cikota ca vi\u00f1ganda vya mbunga vya\nmu lifuti lyendi, cipwe ca kulizangela cipwe ca mukati-kati ca vakale o vakutongola mu\nvulika.\nMunu woxe ali na vulemu vwa kukala, na kupwisa mumolika, vipangi vya mbunga vya mu\nlifuti lyendi.\nCipango ca vwingi capwa cuma ca kama ca vutumi vwa vumwene vwa voxe; eci cizango\ncapande kucendeka mu kwangula ca mpundu na ku cilinga mu visimbu vyoxe mu kwangula kwa\nvanu voxe ca kulipwa co na kwangula ca kuxwekesa, indi kutonda mwa kulinga ya kulipwa\nna kunyunga kasingimiko ka kwangula.\nLIXIKO LYA MAKUMI AVALI NA AVALI\nMunu woxe, simbu napu mwato wa civunga, ali na vulemu vwa kumumyunga ku mbunga, vukevwo\nvwakala mu kuvuwana mu kasingimiko ka kumwononokesa mu vulemu vwa vunkondi, vwa mbunga,\nco vwa cisemwa vwa kujeneka ku vulemu vwendi co vwa kulimanena ku vukame vwa vukame\nvwendi, ku kandelela ku ndzili ya lifuti co na ku vukwasi vwa mafuti oxe, kumona\nmukulinga mwa kusungamesa co na vupite vwa mu lifuti na lifuti.\nLIXIKO LYA MAKUMI AVALI NA ATATU\nMunu woxe ali na vulemu vwa kukala na vipangi, mu cizango cendi ca kwangula vipangi\nvyendi, vukwai vumolika co vwa kuvwaelela ku vipangi co nawa kutwala mu kujeneka\nvipangi.\nVoxe vanu vali na vulemu, kukwesi katonde, ku fweteo ya kupwisa amulika ku vipangi\nvimolika.\nWoxe uje apanga ali na vulemu ku fweto ya kupwisa na kuvwaelela kumukalesa muje ikeye\nna vavuxoko vwendi vukulaelo vumo kwesekesa ku vulemu vwa munu co na kwamesa, ngwe\ncinapande, ca vyoxe vingila vya vukwasi vyapandama ku mbenga.\nMunu woxe ali na vulemu vwa kulinga, na vakwavo, vinzango co na kulipandakanesa ku\nvinzango vya kwamena ku vinzango vyavo.\nLIXIKO LYA MAKUMI AVALI NA AWANA\nMunu woxe ali na vulemu vwa kupumula co na kusenga co ya kwesekesa mu cinapanda na\nkupwisisisamo ku simbu ya vipangi co na ku vipamulo vya kufwete visimbu na visimbu.\nLIXIKO LYA MAKUMI AVALI NA ATANU",
            "Image": "4ebfe1172e0d435a672fbc0c19903563"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Munu woxe ali na vulemu akati kakupwisamo ku mwonyo linga alikwatese ku vulikangule.\nMukusena na mu vwanike citava kumukwaseka co na vukwasi vwa nawa-nawa. Vanike voxe\nvakusemukila mu kati ka vuxombole indi kunima ya vuxombole, vali na vulemu vwa vukwasi\nvwa kuvanyunga vumolika ku mbunga.\nNa ku vutondzi, na vuntuluwe, ku vukulumu indi ku vikwavo vya kuzimbalesa mukati\nkavilinga vyendi na vufuko mu kwita kwa visimbu vya ciyulo cindi ca kulizangela.\nLIXIKO LYA MAKUMI AVALI NA ATANU NA LIMO\nMunu woxe ali na vulemu vwa kumulongesa. Lilongeso linapande kupwa lya vwana, nambe\nvene mu kutwala mu lilongeso lya akatikati co lya kupwisamo. Lilongeso lya akati kati\nlyapwa lya kusindiya.\nLilongeso lya vungangula linapande kupwa kwoxe; vulemu vwa kulilongesa vwa kulutwe\nvunapande kuvuxokolola vwoxe-vwoxe vulipwe mumo ku vavoxe mu vunapandela.\nLilongeso linapande kumoneka mpundu mu kusemuka kwa vuwanga vwa vumu co ndzili ya\nkalemeso kavulemu vwa munu co na vulimanene vwa kama. Ikeye napande kwecela kuzivukisa,\nkutumaoxe co na vivunga vyoxe vya miyati indi vya kukulaela Njambi, ngwe nawa na\nkutwala ku lutwe kwa vipangi ca mafuti akulinunga linga vakwatese ciyulo.\nVayixe vali, ku vukwasi, vulemu vwa kwangula cifwa ca lilongeso ca kwaana ku vanike\nvavo.\nLIXIKO LYA MAKUMI AVALI NA ATANU NA AVALI\nMunu woxe ali na vulemu vwakupandamako na kulinga mu cizango ku mwonyo wa vipangi vya\nmbunga, ya kukala na vulemu vwa vungangula co na kulyaka kutwala vipangi ku lutwe vya\nvungangula co na ku fweto ije ikatundu ku vikevyo.\nMunu kumunu ali na vulemu vwa kunyunga vilinga vya vivwa vya vitenga na kulinga vyoxe\nvipangi vya kulima na vungangula vwa kulilongesa kusoneka indi vungangula vuje vwatundi\nkuli ikeye vene.\nLIXIKO LYA MAKUMI AVALI NA ATANU NA ATATU\nMunu woxe ali na vulemu vuje vatumina, mu manyonga a mbunga co na manyonga a mafuti oxe\na mukaye, lixiko limo ngacije ngwe vulemu co na kulimanena kwa kwambulula ku vulolo\nvuno vanendeka mu mukanda linga mukemwo munapande kuwana vyoxe vya kulinga.\nLIXIKO LYA MAKUMI AVALI NA ATANU NA AWANA\nMunu ali na vilinga linga ku mbunga ya limanena lika lyayo vene ku kutwala ku lutwe\nvunu vwavo ngwe vunapu vwa vusunga.\nMu simbu ya vipangi vya vulemu vwa vo co na vuvwa kulimanena, umo na umo wapwa lika\nwalyaka mu vulika vwa kulinga ku lixiko ca vulika na kumona na kukwata vuzivukiso co na\nkavumbi ka vulemu co na kulimanena ya vikwavo co mukati ka ku vwaesa vusunga vwa\nkusindiya vwa mukanwa, vwa vutuvwa kukala kwa voxe mu civunga ca kulilingila.\nOvu vulemu na vulimanene kuvwasa, kuvulinga mu cimo cayi, kulinga na kusevuka ku\nvilinga e na ku vutukilo ca mafuti akulivunga.\nLIXIKO LYA MAKUMI ATATU",
            "Image": "618943b1469ecf480d13434e177be58e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Nacimo cikala mwa muvwa ca vulolo ca vwambululo vwa cili citava cipwe ca vwambululo vwa\ncili citava cipwe ca kwambulula ngwe kulikolavyo kuli lifuti limo, civenga cimo indi\numo munu vulemu vumo vwoxevwo vya kulyakalo ku vimo vipangi indi vya kulitavela kulinga\nvumo vulinge vimoniya na kuviisa vulemu co na vulimanene vuje ano vuli vwa kwambulula.",
            "Image": "65cfc9b6ed0a9a1863dfefb07790e50a"
        }
    }
}

{
    "MetaData": {
        "Author": null,
        "Creation_Date": 1581469561,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c9a7aa5782cf42f3a99efe8f27d3e480",
            "Index": 0,
            "Label": "1",
            "Size": [
                595.0,
                842.0
            ],
            "Text": "VWAMBULULO VWA CIFUTI VWA VILINGA VYA VANU\nMu matangwa likumi a ngonde ya nzimbi ya mwa ka wa kanunu na vita vitanu\nna viwana na makumi awana na myaka itanu na itatu, (1948) ca kuxokolola\nnzango ya mucitatu ya cikungulukilo ca voxe ca mafuti akulipanda kana\n(Nacoes Unidas) ambulwile, mu nzango ya Chaillot, ku Paris, kwambulula\nca voxe ca vilinga vya vanu. Mu kuca litangwa na limo a ngonde ya nzimbi\nya mwaka wa kanunu na vita vitanu na viwana na makumi awana na myaka\nitanu na itatu (1948), cikungulukilo ca voxe ca UNESCO calingile\nvutavesi vuje vukevwo vwatanekeyele vulemu vwa vwambululo vwa voxe ku\nvyoxe vipangi vya kusungamesa.\nVUPUTUKILO\nKusinganyeka ngwetu kutanekeyesa vulemu vwa kama ku voxe vapandama ku\nvuxoko vwa vanu co vwoxe vulemu vwavo mumo co keti vya kwaasa kujeneka\nvinapu vya nibangelo lya kulimanena, lya vwako ca na ciyulo mu lifuti.\nKusinganyeka ngwetu kukala ye kundzimba co na kayengu ca vulemu vwa vanu\nvwatwalele ku vulemu vwa kuviisa vije vikanena litoto lya vanu co nawa\nna kutatamena ca lifuti limo kuje vanu vakapwa kwaasa kulyendekela mu\ncizango co na vutava, vakuliyo vola ku vuxonde, co na kayando,\nvavilingile ngwe vikevyo vyakama manene ku manyonga ce vanu.\nKusinganeka ngwetu ca kama kutakama kwaamesa vusamba vwa vusepa mukati\nkamafuti.\nKusinganyenga ngwetu mu mukanda vanu vamu mafuti akulipandakana\nvalingile nawa litavelo lyavo ku vulemu vwa mbangelo vwa vanu, na\nlutsimo ca kutsima ca munu ku mbunga, na kupwisa mumo vulemu vwa vanu,\nco na vanakazi co vije vivendeka na kulitavele kuzeyesa kutwala ku lutwe\nca mbunga co na kutunga vwino vwa vuvwa vwa mwonyo mu kulimanena kwa\nkama.\nKusinganyeka ngwetu mafuti amaato valyakeleko mu kukolesa mu vukwasi vwa\nkusungamesa kwa mafuti akulinunga, kasingimiko ka voxe co vukale vwaya\nye vwa vulemu vwa vanu co na vujovole vwa vutanku.\nKusinganyeka ngwetu ciwano cimo ca voxe ca vusungame co na vulimanene\nvukevwo vwapwa vwa kama linga valitavele mwoxe mwoxe eci cipangi.\nCiwano ca voxe cilinga vwavuno vwambwililo vwa mbunga vwa vulemu vwa\nvanu ngwe linyonga lya voxe mu kweta ku vanu voxe co na ku mafuti oxe\nlinga ngwe voxe vanu co na vyoxe vikungulwilo vya vavusamba, njili na\nvwambulwilo ovu simbu yoxe mu mbunge, vakwatesa na nzili akati ka\nlilongeso co na kulongesa, na kwaamesa kasingimiko kevi visungameso ca\nna vwovole co na kukwatesa akati ka visiteko vya kutwala ku lutwe vya\nvusungamo vwa lifuti lyetu co nawa lya mu mafuti, tanekeyesi co na\nkupangesa ku vyoxe co ca simbu yoxe kwesekesa ku vanu va ku mafuti\nakulyatako ngwe na mu mafuti apandama kuvwako vwavo :\nLIXIKO LYA MBANGELO\nVanu voxe vakasemuka mu cizango co mumo lika mu vulemu co kulimanena.\nVakevo vakala na mangana co na mbunge co vana pande kulinga vamo na"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "45031070599c737b8d74b37301bb3482",
            "Index": 1,
            "Label": "2",
            "Size": [
                595.0,
                842.0
            ],
            "Text": "vakwavo na mbunge ya vuna yina.\nLIXIKO LYA MUCIVALI\nUmo na umo aasa kukala na vumwene vwoxe co na kulinga mwanaxakela vya\nkwambulula mu vulolo vuvanaxolola, kaesi katonde na kamo kayi, mbangelo\nmbangelo ka muyati, ka cikova, ka cifwa, ka lilimi, ka vukulaelo, ka\nmanyonga oxe akwavo, ka cikota ca cisemwa, ka vufuko ka kusemuka indi ka\nlyoxe likwavo linyonga lyapandamako.\nAkwavo nawa kaapandele kulinga na kamo katonde kayi ka kundama kamo\nkatonde kayi ka kundama ku mukanda wa maxiko wa vungaji, ya munzango ya\nkusompela indi ya ku mafuti mu lifuti lyetu indi ya mutombela wa lifuti\nku mumu uje wakusemukila muje lifuti, uje lije lifuti indi mutambela\nwakwo upwe wakulimanena, waakati, keti walika lyendi indi ya kutumina\nkuvakwavo ku woxe owo wa vumwene.\nLIXIKO LYA MUCITATU\nNaumo wa yayi apwa mu vundungo nambe cyuti; vundungo indi kulandesa ca\nvandungo vyapwa mukati kavyo vyoxe mumolika mu cifwa ca vyo.\nLIXIKO LYA MUCIWANA\nNaumo wayi apwa wakuyandesa, nambu lika kumupwisa na kumumwesa tuyando,\ntwa tuvi indi tuje kutwapandele.\nLIXIKO LYA MUCITANU\nUmo na umo ali na vulemu vwa cizivukiso cendi ku mwela yoxe ya kalenyeso\nkendi ya kuje kwapangela.\nLIXIKO LYA MUCITANU NA LIMO\nVoxe vapwa vamolika kutwa ku maxiko co vakala na kalememeso na katonde\nkayi ku vumolika vwa lifwa kukuvanyunga ku lixiko. Voxe vapwa mumolika\nkukalemeso ka kuvanyunga ku vuxonde vwa katonde vuje vuviisa vwambulula\nvwa vulolo co vutundisa koxe katombo na kuje kutepesa.\nLIXIKO LYA MUCITANU NA AVALI\nUmo na umo ali na vulemu vwa vipangi vya mupande kuli vindzango vya\nkusompela vya mu mu lifuti vije vinatela kusompa milonga ya kulitondela\nlivenya na kusevuka kalemeso kakama kaje va mwanene ku nzango ya\nkusompela indi ku maxiko.\nLIXIKO LYA MUCITANU NA ATATU\nNaumo wayayi napande ku mukwata ngoco, kumuxoko indi ku muximuna mu\nlifuti lyendi.\nLIXIKO LYA MUCITANU NA AWANA\nMunu umo na umo ali na kalemeso, kupwisila mumo, ku vuje vuve vwendi\nvupwe vwa kutanekeya mwa muvwa muvwa co yakuzivuka ku mbunga yoxe ku\nnzango ya kusompela ya kulimanena keti ya kuzivuka, ije itongola, impwe\nya vulemu vwendi co cakumuzangesa ikeye, cipwe ca kama ku vyoxe vya"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4c541ebf42148d8879aafb368a5cf5b4",
            "Index": 2,
            "Label": "3",
            "Size": [
                595.0,
                842.0
            ],
            "Text": "kumuxuma ku vyuma vya ku mutsiisa vya kulingiwa mu kumusompesa ikeye.\nLIXIKO LYA MULIKUMI\nMunu woxe wakukuma kulinga vuvi vumo wapwa wakumona wa kala kundzimba\nnoo ngwe vuvi vwendi vukapwa vwa kutanekeya mu simbu ya kumusompesa ije\nvwoxe vukwasi vwa kupwisamo mu kumwoyela vunapwiled kuli ikeye vwa\nkuzikila.\nNaumo wayi akapwa wakuxuma mulonga ku vuvi indi ku vukonekelo vuje mu\nsimbu ije wa vulingile, embwe kuvupu vuvi vumo mukutwala ku kalemeso ka\nmu lifuti indi ka mukaye koxe kupwa mumolika, keti kukapwe vukundiko vwa\nkuxuma mulonga wa kama uje unapandele kulinga mu simbu ije walingile\nvuje vuvi.\nLIXIKO LYA MULIKUMI NA LIMO\nNaumo wayi akayandiwa vivwezelelo vya kumbilumuna ku mwenyo wendi\nwamupandama, wa vavuxoko vendi, njivo yendi indi muvutalo vwendi nambu\nku vuseteko vwa kasingimiko kendi co na vulemu vwendi.\nLIXIKO LYA MULIKUMI NA AVALI\nNaumo wayi amona kayando ka vivwezelelo vwa kutengulula ku mwonyo wendi\nwamupandama vavuxoko vwendi, njuvo yendi indi vutavelo nambu ku vuseteko\nvwa kasingimiko kendi.\nMunu woxe ali na vulemu kukumunyunga kwa lixiko kutwa ku vitengululo\nindi ku vyesekeso vyaco.\nLIXIKO LYA MULIKUMI NA ATATU\nMunu woxewo aasa kwendangana mu cizango co na kwangula kuje nazange\nkutanga mukati kalifuti.\nMunu woxewo aasa kutunda mu lifuti lyoxe na kuzanga vyendi, na kwiluka\nmu lifuti lyendi.\nLIXIKO LYA MULIKUMI NA AWANA\nMukati ka kwendangana, munu woxewo aasa ya kutonda kwa kuvanda co na\nvukwasi vwa kuvuvandelo ku mafuti eka.\nLIXIKO LYA MULIKUMI NA ATANU\nMunu woxe ali na vulemu vwa cisemukila cendi.\nNaumo wayi napande ku mutengulula vulenu vwa mupanda na vwa cisemukila\ncendi, nambu ku mutundisa vulemu vwa cisemwa cendi.\nLIXIKO LYA MULIKUMI NA ATANU NA LIMO\nKutunda a simbu ya myaka yakuxomboka munalume na munakazi kukwesi na\nkatonde kamo ka muyati, ku vusemukilo indi ku mutambela umo wa lifuti,\ncitava kwaasa kulixombola co na kulinga vuxoko. Vakevo vali na vulemu\nvumolika mu myaka ya vulo co na muje mukulyandununa."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1e61d3da97dd9c6fa49931f570f75f59",
            "Index": 3,
            "Label": "4",
            "Size": [
                595.0,
                842.0
            ],
            "Text": "Vulo vupwa vwa kumanesa lika na cizango co na linyonga na cizango ca\nvaxombola va kulutwe.\nVuxoko vwapwa cuma cimo ca cisemwa co cakama manene ku mbunga co cakala\nna vulemu vwa kunyungisa mbunga co na vungulu.\nLIXIKO LYA MULIKUMI NA ATANU NA AVALI\nMunu woxe nambu lika mu mbunga imo, aasa kupwa na vyendi.\nNaumo wayi napande ku mukwisa kujeneka kupwa na vyendi.\nLIXIKO LYA MULIKUMI NA ATANU NA ATATU\nMunu woxe ali na vukule vwa kusinganyeka, mana co na vukalaelo .\nLIXIKO LYA MULIKUMI NA ATANU NA AWANA\nMunu woxewo ali na vulemu vwa vukule na vusungameso vwa manyonga co na\nkulyendekela mu cizango.\nLIXIKO LYA MAKUMI AVALI\nMunu woxe ali vukule vwa cikungulukilo co na vupandakano vwa ciyulo.\nNaumo wayi aasa kumusindiya na kulinga vupandakano vumo.\nLIXIKO LYA MAKUMI AVALI NA LIMO\nMunu woxe ali na vulemu vwa kulyaka ku vupandame ku cikota ca vi√±ganda\nvya mbunga vya mu lifuti lyendi, cipwe ca kulizangela cipwe ca mukati-\nkati ca vakale o vakutongola mu vulika.\nMunu woxe ali na vulemu vwa kukala, na kupwisa mumolika, vipangi vya\nmbunga vya mu lifuti lyendi.\nCipango ca vwingi capwa cuma ca kama ca vutumi vwa vumwene vwa voxe; eci\ncizango capande kucendeka mu kwangula ca mpundu na ku cilinga mu visimbu\nvyoxe mu kwangula kwa vanu voxe ca kulipwa co na kwangula ca kuxwekesa,\nindi kutonda mwa kulinga ya kulipwa na kunyunga kasingimiko ka kwangula.\nLIXIKO LYA MAKUMI AVALI NA AVALI\nMunu woxe, simbu napu mwato wa civunga, ali na vulemu vwa kumumyunga ku\nmbunga, vukevwo vwakala mu kuvuwana mu kasingimiko ka kumwononokesa mu\nvulemu vwa vunkondi, vwa mbunga, co vwa cisemwa vwa kujeneka ku vulemu\nvwendi co vwa kulimanena ku vukame vwa vukame vwendi, ku kandelela ku\nndzili ya lifuti co na ku vukwasi vwa mafuti oxe, kumona mukulinga mwa\nkusungamesa co na vupite vwa mu lifuti na lifuti.\nLIXIKO LYA MAKUMI AVALI NA ATATU\nMunu woxe ali na vulemu vwa kukala na vipangi, mu cizango cendi ca\nkwangula vipangi vyendi, vukwai vumolika co vwa kuvwaelela ku vipangi co\nnawa kutwala mu kujeneka vipangi.\nVoxe vanu vali na vulemu, kukwesi katonde, ku fweteo ya kupwisa amulika"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "cc13006ad6eb0b3dd73eedfe02a6ae1d",
            "Index": 4,
            "Label": "5",
            "Size": [
                595.0,
                842.0
            ],
            "Text": "ku vipangi vimolika.\nWoxe uje apanga ali na vulemu ku fweto ya kupwisa na kuvwaelela\nkumukalesa muje ikeye na vavuxoko vwendi vukulaelo vumo kwesekesa ku\nvulemu vwa munu co na kwamesa, ngwe cinapande, ca vyoxe vingila vya\nvukwasi vyapandama ku mbenga.\nMunu woxe ali na vulemu vwa kulinga, na vakwavo, vinzango co na\nkulipandakanesa ku vinzango vya kwamena ku vinzango vyavo.\nLIXIKO LYA MAKUMI AVALI NA AWANA\nMunu woxe ali na vulemu vwa kupumula co na kusenga co ya kwesekesa mu\ncinapanda na kupwisisisamo ku simbu ya vipangi co na ku vipamulo vya\nkufwete visimbu na visimbu.\nLIXIKO LYA MAKUMI AVALI NA ATANU\nMunu woxe ali na vulemu akati kakupwisamo ku mwonyo linga alikwatese ku\nvulikangule.\nMukusena na mu vwanike citava kumukwaseka co na vukwasi vwa nawa-nawa.\nVanike voxe vakusemukila mu kati ka vuxombole indi kunima ya vuxombole,\nvali na vulemu vwa vukwasi vwa kuvanyunga vumolika ku mbunga.\nNa ku vutondzi, na vuntuluwe, ku vukulumu indi ku vikwavo vya\nkuzimbalesa mukati kavilinga vyendi na vufuko mu kwita kwa visimbu vya\nciyulo cindi ca kulizangela.\nLIXIKO LYA MAKUMI AVALI NA ATANU NA LIMO\nMunu woxe ali na vulemu vwa kumulongesa. Lilongeso linapande kupwa lya\nvwana, nambe vene mu kutwala mu lilongeso lya akatikati co lya\nkupwisamo. Lilongeso lya akati kati lyapwa lya kusindiya.\nLilongeso lya vungangula linapande kupwa kwoxe; vulemu vwa kulilongesa\nvwa kulutwe vunapande kuvuxokolola vwoxe-vwoxe vulipwe mumo ku vavoxe mu\nvunapandela.\nLilongeso linapande kumoneka mpundu mu kusemuka kwa vuwanga vwa vumu co\nndzili ya kalemeso kavulemu vwa munu co na vulimanene vwa kama. Ikeye\nnapande kwecela kuzivukisa, kutumaoxe co na vivunga vyoxe vya miyati\nindi vya kukulaela Njambi, ngwe nawa na kutwala ku lutwe kwa vipangi ca\nmafuti akulinunga linga vakwatese ciyulo.\nVayixe vali, ku vukwasi, vulemu vwa kwangula cifwa ca lilongeso ca\nkwaana ku vanike vavo.\nLIXIKO LYA MAKUMI AVALI NA ATANU NA AVALI\nMunu woxe ali na vulemu vwakupandamako na kulinga mu cizango ku mwonyo\nwa vipangi vya mbunga, ya kukala na vulemu vwa vungangula co na kulyaka\nkutwala vipangi ku lutwe vya vungangula co na ku fweto ije ikatundu ku\nvikevyo.\nMunu kumunu ali na vulemu vwa kunyunga vilinga vya vivwa vya vitenga na"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "23209799932340fb969d078d224c7b85",
            "Index": 5,
            "Label": "6",
            "Size": [
                595.0,
                842.0
            ],
            "Text": "kulinga vyoxe vipangi vya kulima na vungangula vwa kulilongesa kusoneka\nindi vungangula vuje vwatundi kuli ikeye vene.\nLIXIKO LYA MAKUMI AVALI NA ATANU NA ATATU\nMunu woxe ali na vulemu vuje vatumina, mu manyonga a mbunga co na\nmanyonga a mafuti oxe a mukaye, lixiko limo ngacije ngwe vulemu co na\nkulimanena kwa kwambulula ku vulolo vuno vanendeka mu mukanda linga\nmukemwo munapande kuwana vyoxe vya kulinga.\nLIXIKO LYA MAKUMI AVALI NA ATANU NA AWANA\nMunu ali na vilinga linga ku mbunga ya limanena lika lyayo vene ku\nkutwala ku lutwe vunu vwavo ngwe vunapu vwa vusunga.\nMu simbu ya vipangi vya vulemu vwa vo co na vuvwa kulimanena, umo na umo\nwapwa lika walyaka mu vulika vwa kulinga ku lixiko ca vulika na kumona\nna kukwata vuzivukiso co na kavumbi ka vulemu co na kulimanena ya\nvikwavo co mukati ka ku vwaesa vusunga vwa kusindiya vwa mukanwa, vwa\nvutuvwa kukala kwa voxe mu civunga ca kulilingila.\nOvu vulemu na vulimanene kuvwasa, kuvulinga mu cimo cayi, kulinga na\nkusevuka ku vilinga e na ku vutukilo ca mafuti akulivunga.\nLIXIKO LYA MAKUMI ATATU\nNacimo cikala mwa muvwa ca vulolo ca vwambululo vwa cili citava cipwe ca\nvwambululo vwa cili citava cipwe ca kwambulula ngwe kulikolavyo kuli\nlifuti limo, civenga cimo indi umo munu vulemu vumo vwoxevwo vya\nkulyakalo ku vimo vipangi indi vya kulitavela kulinga vumo vulinge\nvimoniya na kuviisa vulemu co na vulimanene vuje ano vuli vwa\nkwambulula."
        }
    }
}

{
    "MetaData": {
        "Author": null,
        "Creation_Date": 1581469616,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0c18aead4d1a9a2275fae1fdc9c6cd89",
            "Index": 0,
            "Label": "1",
            "Size": [
                595.0,
                842.0
            ],
            "Text": "VWAMBULULO VWA CIFUTI VWA VILINGA VYA VANU\nMu matangwa likumi a ngonde ya nzimbi ya mwa ka wa kanunu na vita vitanu na\nviwana na makumi awana na myaka itanu na itatu, (1948) ca kuxokolola nzango ya\nmucitatu ya cikungulukilo ca voxe ca mafuti akulipanda kana (Nacoes Unidas)\nambulwile, mu nzango ya Chaillot, ku Paris, kwambulula ca voxe ca vilinga vya vanu.\nMu kuca litangwa na limo a ngonde ya nzimbi ya mwaka wa kanunu na vita vitanu na\nviwana na makumi awana na myaka itanu na itatu (1948), cikungulukilo ca voxe ca\nUNESCO calingile vutavesi vuje vukevwo vwatanekeyele vulemu vwa vwambululo\nvwa voxe ku vyoxe vipangi vya kusungamesa.\nVUPUTUKILO\nKusinganyeka ngwetu kutanekeyesa vulemu vwa kama ku voxe vapandama ku vuxoko\nvwa vanu co vwoxe vulemu vwavo mumo co keti vya kwaasa kujeneka vinapu vya\nnibangelo lya kulimanena, lya vwako ca na ciyulo mu lifuti.\nKusinganyeka ngwetu kukala ye kundzimba co na kayengu ca vulemu vwa vanu\nvwatwalele ku vulemu vwa kuviisa vije vikanena litoto lya vanu co nawa na\nkutatamena ca lifuti limo kuje vanu vakapwa kwaasa kulyendekela mu cizango co na\nvutava, vakuliyo vola ku vuxonde, co na kayando, vavilingile ngwe vikevyo vyakama\nmanene ku manyonga ce vanu.\nKusinganeka ngwetu ca kama kutakama kwaamesa vusamba vwa vusepa mukati\nkamafuti.\nKusinganyenga ngwetu mu mukanda vanu vamu mafuti akulipandakana valingile\nnawa litavelo lyavo ku vulemu vwa mbangelo vwa vanu, na lutsimo ca kutsima ca\nmunu ku mbunga, na kupwisa mumo vulemu vwa vanu, co na vanakazi co vije\nvivendeka na kulitavele kuzeyesa kutwala ku lutwe ca mbunga co na kutunga vwino\nvwa vuvwa vwa mwonyo mu kulimanena kwa kama.\nKusinganyeka ngwetu mafuti amaato valyakeleko mu kukolesa mu vukwasi vwa\nkusungamesa kwa mafuti akulinunga, kasingimiko ka voxe co vukale vwaya ye vwa\nvulemu vwa vanu co na vujovole vwa vutanku.\nKusinganyeka ngwetu ciwano cimo ca voxe ca vusungame co na vulimanene vukevwo\nvwapwa vwa kama linga valitavele mwoxe mwoxe eci cipangi.\nCiwano ca voxe cilinga vwavuno vwambwililo vwa mbunga vwa vulemu vwa vanu\nngwe linyonga lya voxe mu kweta ku vanu voxe co na ku mafuti oxe linga ngwe voxe\nvanu co na vyoxe vikungulwilo vya vavusamba, njili na vwambulwilo ovu simbu yoxe\nmu mbunge, vakwatesa na nzili akati ka lilongeso co na kulongesa, na kwaamesa\nkasingimiko kevi visungameso ca na vwovole co na kukwatesa akati ka visiteko vya\nkutwala ku lutwe vya vusungamo vwa lifuti lyetu co nawa lya mu mafuti, tanekeyesi\nco na kupangesa ku vyoxe co ca simbu yoxe kwesekesa ku vanu va ku mafuti\nakulyatako ngwe na mu mafuti apandama kuvwako vwavo :\nLIXIKO LYA MBANGELO\nVanu voxe vakasemuka mu cizango co mumo lika mu vulemu co kulimanena. Vakevo\nvakala na mangana co na mbunge co vana pande kulinga vamo na vakwavo na\nmbunge ya vuna yina.\nLIXIKO LYA MUCIVALI"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "cf56abcaa9453cf0ff4c4a9b7d9657dd",
            "Index": 1,
            "Label": "2",
            "Size": [
                595.0,
                842.0
            ],
            "Text": "Umo na umo aasa kukala na vumwene vwoxe co na kulinga mwanaxakela vya\nkwambulula mu vulolo vuvanaxolola, kaesi katonde na kamo kayi, mbangelo\nmbangelo ka muyati, ka cikova, ka cifwa, ka lilimi, ka vukulaelo, ka manyonga oxe\nakwavo, ka cikota ca cisemwa, ka vufuko ka kusemuka indi ka lyoxe likwavo linyonga\nlyapandamako.\nAkwavo nawa kaapandele kulinga na kamo katonde kayi ka kundama kamo katonde\nkayi ka kundama ku mukanda wa maxiko wa vungaji, ya munzango ya kusompela indi\nya ku mafuti mu lifuti lyetu indi ya mutombela wa lifuti ku mumu uje wakusemukila\nmuje lifuti, uje lije lifuti indi mutambela wakwo upwe wakulimanena, waakati, keti\nwalika lyendi indi ya kutumina kuvakwavo ku woxe owo wa vumwene.\nLIXIKO LYA MUCITATU\nNaumo wa yayi apwa mu vundungo nambe cyuti; vundungo indi kulandesa ca\nvandungo vyapwa mukati kavyo vyoxe mumolika mu cifwa ca vyo.\nLIXIKO LYA MUCIWANA\nNaumo wayi apwa wakuyandesa, nambu lika kumupwisa na kumumwesa tuyando,\ntwa tuvi indi tuje kutwapandele.\nLIXIKO LYA MUCITANU\nUmo na umo ali na vulemu vwa cizivukiso cendi ku mwela yoxe ya kalenyeso kendi ya\nkuje kwapangela.\nLIXIKO LYA MUCITANU NA LIMO\nVoxe vapwa vamolika kutwa ku maxiko co vakala na kalememeso na katonde kayi ku\nvumolika vwa lifwa kukuvanyunga ku lixiko. Voxe vapwa mumolika kukalemeso ka\nkuvanyunga ku vuxonde vwa katonde vuje vuviisa vwambulula vwa vulolo co\nvutundisa koxe katombo na kuje kutepesa.\nLIXIKO LYA MUCITANU NA AVALI\nUmo na umo ali na vulemu vwa vipangi vya mupande kuli vindzango vya kusompela\nvya mu mu lifuti vije vinatela kusompa milonga ya kulitondela livenya na kusevuka\nkalemeso kakama kaje va mwanene ku nzango ya kusompela indi ku maxiko.\nLIXIKO LYA MUCITANU NA ATATU\nNaumo wayayi napande ku mukwata ngoco, kumuxoko indi ku muximuna mu lifuti\nlyendi.\nLIXIKO LYA MUCITANU NA AWANA\nMunu umo na umo ali na kalemeso, kupwisila mumo, ku vuje vuve vwendi vupwe vwa\nkutanekeya mwa muvwa muvwa co yakuzivuka ku mbunga yoxe ku nzango ya\nkusompela ya kulimanena keti ya kuzivuka, ije itongola, impwe ya vulemu vwendi co\ncakumuzangesa ikeye, cipwe ca kama ku vyoxe vya kumuxuma ku vyuma vya ku\nmutsiisa vya kulingiwa mu kumusompesa ikeye.\nLIXIKO LYA MULIKUMI\nMunu woxe wakukuma kulinga vuvi vumo wapwa wakumona wa kala kundzimba noo\nngwe vuvi vwendi vukapwa vwa kutanekeya mu simbu ya kumusompesa ije vwoxe"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f9afeef40d78058a9a200dc58fb62e5f",
            "Index": 2,
            "Label": "3",
            "Size": [
                595.0,
                842.0
            ],
            "Text": "vukwasi vwa kupwisamo mu kumwoyela vunapwiled kuli ikeye vwa kuzikila.\nNaumo wayi akapwa wakuxuma mulonga ku vuvi indi ku vukonekelo vuje mu simbu\nije wa vulingile, embwe kuvupu vuvi vumo mukutwala ku kalemeso ka mu lifuti indi\nka mukaye koxe kupwa mumolika, keti kukapwe vukundiko vwa kuxuma mulonga wa\nkama uje unapandele kulinga mu simbu ije walingile vuje vuvi.\nLIXIKO LYA MULIKUMI NA LIMO\nNaumo wayi akayandiwa vivwezelelo vya kumbilumuna ku mwenyo wendi\nwamupandama, wa vavuxoko vendi, njivo yendi indi muvutalo vwendi nambu ku\nvuseteko vwa kasingimiko kendi co na vulemu vwendi.\nLIXIKO LYA MULIKUMI NA AVALI\nNaumo wayi amona kayando ka vivwezelelo vwa kutengulula ku mwonyo wendi\nwamupandama vavuxoko vwendi, njuvo yendi indi vutavelo nambu ku vuseteko vwa\nkasingimiko kendi.\nMunu woxe ali na vulemu kukumunyunga kwa lixiko kutwa ku vitengululo indi ku\nvyesekeso vyaco.\nLIXIKO LYA MULIKUMI NA ATATU\nMunu woxewo aasa kwendangana mu cizango co na kwangula kuje nazange kutanga\nmukati kalifuti.\nMunu woxewo aasa kutunda mu lifuti lyoxe na kuzanga vyendi, na kwiluka mu lifuti\nlyendi.\nLIXIKO LYA MULIKUMI NA AWANA\nMukati ka kwendangana, munu woxewo aasa ya kutonda kwa kuvanda co na vukwasi\nvwa kuvuvandelo ku mafuti eka.\nLIXIKO LYA MULIKUMI NA ATANU\nMunu woxe ali na vulemu vwa cisemukila cendi.\nNaumo wayi napande ku mutengulula vulenu vwa mupanda na vwa cisemukila cendi,\nnambu ku mutundisa vulemu vwa cisemwa cendi.\nLIXIKO LYA MULIKUMI NA ATANU NA LIMO\nKutunda a simbu ya myaka yakuxomboka munalume na munakazi kukwesi na\nkatonde kamo ka muyati, ku vusemukilo indi ku mutambela umo wa lifuti, citava\nkwaasa kulixombola co na kulinga vuxoko. Vakevo vali na vulemu vumolika mu myaka\nya vulo co na muje mukulyandununa.\nVulo vupwa vwa kumanesa lika na cizango co na linyonga na cizango ca vaxombola va\nkulutwe.\nVuxoko vwapwa cuma cimo ca cisemwa co cakama manene ku mbunga co cakala na\nvulemu vwa kunyungisa mbunga co na vungulu.\nLIXIKO LYA MULIKUMI NA ATANU NA AVALI"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5e9da0819d3eecb76d43325965e13fb3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Munu woxe nambu lika mu mbunga imo, aasa kupwa na vyendi.\nNaumo wayi napande ku mukwisa kujeneka kupwa na vyendi.\nLIXIKO LYA MULIKUMI NA ATANU NA ATATU\nMunu woxe ali na vukule vwa kusinganyeka, mana co na vukalaelo .\nLIXIKO LYA MULIKUMI NA ATANU NA AWANA\nMunu woxewo ali na vulemu vwa vukule na vusungameso vwa manyonga co na\nkulyendekela mu cizango.\nLIXIKO LYA MAKUMI AVALI\nMunu woxe ali vukule vwa cikungulukilo co na vupandakano vwa ciyulo.\nNaumo wayi aasa kumusindiya na kulinga vupandakano vumo.\nLIXIKO LYA MAKUMI AVALI NA LIMO\nMunu woxe ali na vulemu vwa kulyaka ku vupandame ku cikota ca vi√±ganda vya\nmbunga vya mu lifuti lyendi, cipwe ca kulizangela cipwe ca mukati-kati ca vakale o\nvakutongola mu vulika.\nMunu woxe ali na vulemu vwa kukala, na kupwisa mumolika, vipangi vya mbunga vya\nmu lifuti lyendi.\nCipango ca vwingi capwa cuma ca kama ca vutumi vwa vumwene vwa voxe; eci\ncizango capande kucendeka mu kwangula ca mpundu na ku cilinga mu visimbu vyoxe\nmu kwangula kwa vanu voxe ca kulipwa co na kwangula ca kuxwekesa, indi kutonda\nmwa kulinga ya kulipwa na kunyunga kasingimiko ka kwangula.\nLIXIKO LYA MAKUMI AVALI NA AVALI\nMunu woxe, simbu napu mwato wa civunga, ali na vulemu vwa kumumyunga ku\nmbunga, vukevwo vwakala mu kuvuwana mu kasingimiko ka kumwononokesa mu\nvulemu vwa vunkondi, vwa mbunga, co vwa cisemwa vwa kujeneka ku vulemu vwendi\nco vwa kulimanena ku vukame vwa vukame vwendi, ku kandelela ku ndzili ya lifuti co\nna ku vukwasi vwa mafuti oxe, kumona mukulinga mwa kusungamesa co na vupite\nvwa mu lifuti na lifuti.\nLIXIKO LYA MAKUMI AVALI NA ATATU\nMunu woxe ali na vulemu vwa kukala na vipangi, mu cizango cendi ca kwangula\nvipangi vyendi, vukwai vumolika co vwa kuvwaelela ku vipangi co nawa kutwala mu\nkujeneka vipangi.\nVoxe vanu vali na vulemu, kukwesi katonde, ku fweteo ya kupwisa amulika ku vipangi\nvimolika.\nWoxe uje apanga ali na vulemu ku fweto ya kupwisa na kuvwaelela kumukalesa muje\nikeye na vavuxoko vwendi vukulaelo vumo kwesekesa ku vulemu vwa munu co na\nkwamesa, ngwe cinapande, ca vyoxe vingila vya vukwasi vyapandama ku mbenga.\nMunu woxe ali na vulemu vwa kulinga, na vakwavo, vinzango co na kulipandakanesa\nku vinzango vya kwamena ku vinzango vyavo."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1c75a169abcd91bfb436c4f5cc5bd5d9",
            "Index": 4,
            "Label": "5",
            "Size": [
                595.0,
                842.0
            ],
            "Text": "LIXIKO LYA MAKUMI AVALI NA AWANA\nMunu woxe ali na vulemu vwa kupumula co na kusenga co ya kwesekesa mu\ncinapanda na kupwisisisamo ku simbu ya vipangi co na ku vipamulo vya kufwete\nvisimbu na visimbu.\nLIXIKO LYA MAKUMI AVALI NA ATANU\nMunu woxe ali na vulemu akati kakupwisamo ku mwonyo linga alikwatese ku\nvulikangule.\nMukusena na mu vwanike citava kumukwaseka co na vukwasi vwa nawa-nawa.\nVanike voxe vakusemukila mu kati ka vuxombole indi kunima ya vuxombole, vali na\nvulemu vwa vukwasi vwa kuvanyunga vumolika ku mbunga.\nNa ku vutondzi, na vuntuluwe, ku vukulumu indi ku vikwavo vya kuzimbalesa mukati\nkavilinga vyendi na vufuko mu kwita kwa visimbu vya ciyulo cindi ca kulizangela.\nLIXIKO LYA MAKUMI AVALI NA ATANU NA LIMO\nMunu woxe ali na vulemu vwa kumulongesa. Lilongeso linapande kupwa lya vwana,\nnambe vene mu kutwala mu lilongeso lya akatikati co lya kupwisamo. Lilongeso lya\nakati kati lyapwa lya kusindiya.\nLilongeso lya vungangula linapande kupwa kwoxe; vulemu vwa kulilongesa vwa\nkulutwe vunapande kuvuxokolola vwoxe-vwoxe vulipwe mumo ku vavoxe mu\nvunapandela.\nLilongeso linapande kumoneka mpundu mu kusemuka kwa vuwanga vwa vumu co\nndzili ya kalemeso kavulemu vwa munu co na vulimanene vwa kama. Ikeye napande\nkwecela kuzivukisa, kutumaoxe co na vivunga vyoxe vya miyati indi vya kukulaela\nNjambi, ngwe nawa na kutwala ku lutwe kwa vipangi ca mafuti akulinunga linga\nvakwatese ciyulo.\nVayixe vali, ku vukwasi, vulemu vwa kwangula cifwa ca lilongeso ca kwaana ku\nvanike vavo.\nLIXIKO LYA MAKUMI AVALI NA ATANU NA AVALI\nMunu woxe ali na vulemu vwakupandamako na kulinga mu cizango ku mwonyo wa\nvipangi vya mbunga, ya kukala na vulemu vwa vungangula co na kulyaka kutwala\nvipangi ku lutwe vya vungangula co na ku fweto ije ikatundu ku vikevyo.\nMunu kumunu ali na vulemu vwa kunyunga vilinga vya vivwa vya vitenga na kulinga\nvyoxe vipangi vya kulima na vungangula vwa kulilongesa kusoneka indi vungangula\nvuje vwatundi kuli ikeye vene.\nLIXIKO LYA MAKUMI AVALI NA ATANU NA ATATU\nMunu woxe ali na vulemu vuje vatumina, mu manyonga a mbunga co na manyonga a\nmafuti oxe a mukaye, lixiko limo ngacije ngwe vulemu co na kulimanena kwa\nkwambulula ku vulolo vuno vanendeka mu mukanda linga mukemwo munapande\nkuwana vyoxe vya kulinga.\nLIXIKO LYA MAKUMI AVALI NA ATANU NA AWANA\nMunu ali na vilinga linga ku mbunga ya limanena lika lyayo vene ku kutwala ku lutwe"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "44d706362e5a256fc0fa68f6232c5c46",
            "Index": 5,
            "Label": "6",
            "Size": [
                595.0,
                842.0
            ],
            "Text": "vunu vwavo ngwe vunapu vwa vusunga.\nMu simbu ya vipangi vya vulemu vwa vo co na vuvwa kulimanena, umo na umo\nwapwa lika walyaka mu vulika vwa kulinga ku lixiko ca vulika na kumona na kukwata\nvuzivukiso co na kavumbi ka vulemu co na kulimanena ya vikwavo co mukati ka ku\nvwaesa vusunga vwa kusindiya vwa mukanwa, vwa vutuvwa kukala kwa voxe mu\ncivunga ca kulilingila.\nOvu vulemu na vulimanene kuvwasa, kuvulinga mu cimo cayi, kulinga na kusevuka ku\nvilinga e na ku vutukilo ca mafuti akulivunga.\nLIXIKO LYA MAKUMI ATATU\nNacimo cikala mwa muvwa ca vulolo ca vwambululo vwa cili citava cipwe ca\nvwambululo vwa cili citava cipwe ca kwambulula ngwe kulikolavyo kuli lifuti limo,\ncivenga cimo indi umo munu vulemu vumo vwoxevwo vya kulyakalo ku vimo vipangi\nindi vya kulitavela kulinga vumo vulinge vimoniya na kuviisa vulemu co na\nvulimanene vuje ano vuli vwa kwambulula."
        }
    }
}

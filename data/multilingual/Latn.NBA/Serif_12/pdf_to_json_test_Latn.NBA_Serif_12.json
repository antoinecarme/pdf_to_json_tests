{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469597,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "VWAMBULULO VWA CIFUTI VWA VILINGA VYA VANU\nMu matangwa likumi a ngonde ya nzimbi ya mwa ka wa kanunu na vita vitanu na viwana na makumi awana na\nmyaka itanu na itatu, (1948) ca kuxokolola nzango ya mucitatu ya cikungulukilo ca voxe ca mafuti akulipanda\nkana (Nacoes Unidas) ambulwile, mu nzango ya Chaillot, ku Paris, kwambulula ca voxe ca vilinga vya vanu. Mu\nkuca litangwa na limo a ngonde ya nzimbi ya mwaka wa kanunu na vita vitanu na viwana na makumi awana na\nmyaka itanu na itatu (1948), cikungulukilo ca voxe ca UNESCO calingile vutavesi vuje vukevwo vwatanekeyele\nvulemu vwa vwambululo vwa voxe ku vyoxe vipangi vya kusungamesa.\nVUPUTUKILO\nKusinganyeka ngwetu kutanekeyesa vulemu vwa kama ku voxe vapandama ku vuxoko vwa vanu co vwoxe\nvulemu vwavo mumo co keti vya kwaasa kujeneka vinapu vya nibangelo lya kulimanena, lya vwako ca na ciyulo\nmu lifuti.\nKusinganyeka ngwetu kukala ye kundzimba co na kayengu ca vulemu vwa vanu vwatwalele ku vulemu vwa\nkuviisa vije vikanena litoto lya vanu co nawa na kutatamena ca lifuti limo kuje vanu vakapwa kwaasa\nkulyendekela mu cizango co na vutava, vakuliyo vola ku vuxonde, co na kayando, vavilingile ngwe vikevyo\nvyakama manene ku manyonga ce vanu.\nKusinganeka ngwetu ca kama kutakama kwaamesa vusamba vwa vusepa mukati kamafuti.\nKusinganyenga ngwetu mu mukanda vanu vamu mafuti akulipandakana valingile nawa litavelo lyavo ku vulemu\nvwa mbangelo vwa vanu, na lutsimo ca kutsima ca munu ku mbunga, na kupwisa mumo vulemu vwa vanu, co na\nvanakazi co vije vivendeka na kulitavele kuzeyesa kutwala ku lutwe ca mbunga co na kutunga vwino vwa vuvwa\nvwa mwonyo mu kulimanena kwa kama.\nKusinganyeka ngwetu mafuti amaato valyakeleko mu kukolesa mu vukwasi vwa kusungamesa kwa mafuti\nakulinunga, kasingimiko ka voxe co vukale vwaya ye vwa vulemu vwa vanu co na vujovole vwa vutanku.\nKusinganyeka ngwetu ciwano cimo ca voxe ca vusungame co na vulimanene vukevwo vwapwa vwa kama linga\nvalitavele mwoxe mwoxe eci cipangi.\nCiwano ca voxe cilinga vwavuno vwambwililo vwa mbunga vwa vulemu vwa vanu ngwe linyonga lya voxe mu\nkweta ku vanu voxe co na ku mafuti oxe linga ngwe voxe vanu co na vyoxe vikungulwilo vya vavusamba, njili na\nvwambulwilo ovu simbu yoxe mu mbunge, vakwatesa na nzili akati ka lilongeso co na kulongesa, na kwaamesa\nkasingimiko kevi visungameso ca na vwovole co na kukwatesa akati ka visiteko vya kutwala ku lutwe vya\nvusungamo vwa lifuti lyetu co nawa lya mu mafuti, tanekeyesi co na kupangesa ku vyoxe co ca simbu yoxe\nkwesekesa ku vanu va ku mafuti akulyatako ngwe na mu mafuti apandama kuvwako vwavo :\nLIXIKO LYA MBANGELO\nVanu voxe vakasemuka mu cizango co mumo lika mu vulemu co kulimanena. Vakevo vakala na mangana co na\nmbunge co vana pande kulinga vamo na vakwavo na mbunge ya vuna yina.\nLIXIKO LYA MUCIVALI\nUmo na umo aasa kukala na vumwene vwoxe co na kulinga mwanaxakela vya kwambulula mu vulolo\nvuvanaxolola, kaesi katonde na kamo kayi, mbangelo mbangelo ka muyati, ka cikova, ka cifwa, ka lilimi, ka\nvukulaelo, ka manyonga oxe akwavo, ka cikota ca cisemwa, ka vufuko ka kusemuka indi ka lyoxe likwavo\nlinyonga lyapandamako.\nAkwavo nawa kaapandele kulinga na kamo katonde kayi ka kundama kamo katonde kayi ka kundama ku\nmukanda wa maxiko wa vungaji, ya munzango ya kusompela indi ya ku mafuti mu lifuti lyetu indi ya mutombela\nwa lifuti ku mumu uje wakusemukila muje lifuti, uje lije lifuti indi mutambela wakwo upwe wakulimanena,\nwaakati, keti walika lyendi indi ya kutumina kuvakwavo ku woxe owo wa vumwene.\nLIXIKO LYA MUCITATU\nNaumo wa yayi apwa mu vundungo nambe cyuti; vundungo indi kulandesa ca vandungo vyapwa mukati kavyo\nvyoxe mumolika mu cifwa ca vyo.\nLIXIKO LYA MUCIWANA\nNaumo wayi apwa wakuyandesa, nambu lika kumupwisa na kumumwesa tuyando, twa tuvi indi tuje\nkutwapandele.\nLIXIKO LYA MUCITANU\nUmo na umo ali na vulemu vwa cizivukiso cendi ku mwela yoxe ya kalenyeso kendi ya kuje kwapangela.\nLIXIKO LYA MUCITANU NA LIMO\nVoxe vapwa vamolika kutwa ku maxiko co vakala na kalememeso na katonde kayi ku vumolika vwa lifwa",
            "Image": "e733f256a7807f790b73f7e2280be768"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "kukuvanyunga ku lixiko. Voxe vapwa mumolika kukalemeso ka kuvanyunga ku vuxonde vwa katonde vuje vuviisa\nvwambulula vwa vulolo co vutundisa koxe katombo na kuje kutepesa.\nLIXIKO LYA MUCITANU NA AVALI\nUmo na umo ali na vulemu vwa vipangi vya mupande kuli vindzango vya kusompela vya mu mu lifuti vije\nvinatela kusompa milonga ya kulitondela livenya na kusevuka kalemeso kakama kaje va mwanene ku nzango ya\nkusompela indi ku maxiko.\nLIXIKO LYA MUCITANU NA ATATU\nNaumo wayayi napande ku mukwata ngoco, kumuxoko indi ku muximuna mu lifuti lyendi.\nLIXIKO LYA MUCITANU NA AWANA\nMunu umo na umo ali na kalemeso, kupwisila mumo, ku vuje vuve vwendi vupwe vwa kutanekeya mwa muvwa\nmuvwa co yakuzivuka ku mbunga yoxe ku nzango ya kusompela ya kulimanena keti ya kuzivuka, ije itongola,\nimpwe ya vulemu vwendi co cakumuzangesa ikeye, cipwe ca kama ku vyoxe vya kumuxuma ku vyuma vya ku\nmutsiisa vya kulingiwa mu kumusompesa ikeye.\nLIXIKO LYA MULIKUMI\nMunu woxe wakukuma kulinga vuvi vumo wapwa wakumona wa kala kundzimba noo ngwe vuvi vwendi vukapwa\nvwa kutanekeya mu simbu ya kumusompesa ije vwoxe vukwasi vwa kupwisamo mu kumwoyela vunapwiled kuli\nikeye vwa kuzikila.\nNaumo wayi akapwa wakuxuma mulonga ku vuvi indi ku vukonekelo vuje mu simbu ije wa vulingile, embwe\nkuvupu vuvi vumo mukutwala ku kalemeso ka mu lifuti indi ka mukaye koxe kupwa mumolika, keti kukapwe\nvukundiko vwa kuxuma mulonga wa kama uje unapandele kulinga mu simbu ije walingile vuje vuvi.\nLIXIKO LYA MULIKUMI NA LIMO\nNaumo wayi akayandiwa vivwezelelo vya kumbilumuna ku mwenyo wendi wamupandama, wa vavuxoko vendi,\nnjivo yendi indi muvutalo vwendi nambu ku vuseteko vwa kasingimiko kendi co na vulemu vwendi.\nLIXIKO LYA MULIKUMI NA AVALI\nNaumo wayi amona kayando ka vivwezelelo vwa kutengulula ku mwonyo wendi wamupandama vavuxoko\nvwendi, njuvo yendi indi vutavelo nambu ku vuseteko vwa kasingimiko kendi.\nMunu woxe ali na vulemu kukumunyunga kwa lixiko kutwa ku vitengululo indi ku vyesekeso vyaco.\nLIXIKO LYA MULIKUMI NA ATATU\nMunu woxewo aasa kwendangana mu cizango co na kwangula kuje nazange kutanga mukati kalifuti.\nMunu woxewo aasa kutunda mu lifuti lyoxe na kuzanga vyendi, na kwiluka mu lifuti lyendi.\nLIXIKO LYA MULIKUMI NA AWANA\nMukati ka kwendangana, munu woxewo aasa ya kutonda kwa kuvanda co na vukwasi vwa kuvuvandelo ku\nmafuti eka.\nLIXIKO LYA MULIKUMI NA ATANU\nMunu woxe ali na vulemu vwa cisemukila cendi.\nNaumo wayi napande ku mutengulula vulenu vwa mupanda na vwa cisemukila cendi, nambu ku mutundisa\nvulemu vwa cisemwa cendi.\nLIXIKO LYA MULIKUMI NA ATANU NA LIMO\nKutunda a simbu ya myaka yakuxomboka munalume na munakazi kukwesi na katonde kamo ka muyati, ku\nvusemukilo indi ku mutambela umo wa lifuti, citava kwaasa kulixombola co na kulinga vuxoko. Vakevo vali na\nvulemu vumolika mu myaka ya vulo co na muje mukulyandununa.\nVulo vupwa vwa kumanesa lika na cizango co na linyonga na cizango ca vaxombola va kulutwe.\nVuxoko vwapwa cuma cimo ca cisemwa co cakama manene ku mbunga co cakala na vulemu vwa kunyungisa\nmbunga co na vungulu.\nLIXIKO LYA MULIKUMI NA ATANU NA AVALI\nMunu woxe nambu lika mu mbunga imo, aasa kupwa na vyendi.\nNaumo wayi napande ku mukwisa kujeneka kupwa na vyendi.",
            "Image": "192f359bcdc36c626fc8b5069fae7f66"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "LIXIKO LYA MULIKUMI NA ATANU NA ATATU\nMunu woxe ali na vukule vwa kusinganyeka, mana co na vukalaelo .\nLIXIKO LYA MULIKUMI NA ATANU NA AWANA\nMunu woxewo ali na vulemu vwa vukule na vusungameso vwa manyonga co na kulyendekela mu cizango.\nLIXIKO LYA MAKUMI AVALI\nMunu woxe ali vukule vwa cikungulukilo co na vupandakano vwa ciyulo.\nNaumo wayi aasa kumusindiya na kulinga vupandakano vumo.\nLIXIKO LYA MAKUMI AVALI NA LIMO\nMunu woxe ali na vulemu vwa kulyaka ku vupandame ku cikota ca vi√±ganda vya mbunga vya mu lifuti lyendi,\ncipwe ca kulizangela cipwe ca mukati-kati ca vakale o vakutongola mu vulika.\nMunu woxe ali na vulemu vwa kukala, na kupwisa mumolika, vipangi vya mbunga vya mu lifuti lyendi.\nCipango ca vwingi capwa cuma ca kama ca vutumi vwa vumwene vwa voxe; eci cizango capande kucendeka mu\nkwangula ca mpundu na ku cilinga mu visimbu vyoxe mu kwangula kwa vanu voxe ca kulipwa co na kwangula\nca kuxwekesa, indi kutonda mwa kulinga ya kulipwa na kunyunga kasingimiko ka kwangula.\nLIXIKO LYA MAKUMI AVALI NA AVALI\nMunu woxe, simbu napu mwato wa civunga, ali na vulemu vwa kumumyunga ku mbunga, vukevwo vwakala mu\nkuvuwana mu kasingimiko ka kumwononokesa mu vulemu vwa vunkondi, vwa mbunga, co vwa cisemwa vwa\nkujeneka ku vulemu vwendi co vwa kulimanena ku vukame vwa vukame vwendi, ku kandelela ku ndzili ya lifuti\nco na ku vukwasi vwa mafuti oxe, kumona mukulinga mwa kusungamesa co na vupite vwa mu lifuti na lifuti.\nLIXIKO LYA MAKUMI AVALI NA ATATU\nMunu woxe ali na vulemu vwa kukala na vipangi, mu cizango cendi ca kwangula vipangi vyendi, vukwai\nvumolika co vwa kuvwaelela ku vipangi co nawa kutwala mu kujeneka vipangi.\nVoxe vanu vali na vulemu, kukwesi katonde, ku fweteo ya kupwisa amulika ku vipangi vimolika.\nWoxe uje apanga ali na vulemu ku fweto ya kupwisa na kuvwaelela kumukalesa muje ikeye na vavuxoko vwendi\nvukulaelo vumo kwesekesa ku vulemu vwa munu co na kwamesa, ngwe cinapande, ca vyoxe vingila vya vukwasi\nvyapandama ku mbenga.\nMunu woxe ali na vulemu vwa kulinga, na vakwavo, vinzango co na kulipandakanesa ku vinzango vya kwamena\nku vinzango vyavo.\nLIXIKO LYA MAKUMI AVALI NA AWANA\nMunu woxe ali na vulemu vwa kupumula co na kusenga co ya kwesekesa mu cinapanda na kupwisisisamo ku\nsimbu ya vipangi co na ku vipamulo vya kufwete visimbu na visimbu.\nLIXIKO LYA MAKUMI AVALI NA ATANU\nMunu woxe ali na vulemu akati kakupwisamo ku mwonyo linga alikwatese ku vulikangule.\nMukusena na mu vwanike citava kumukwaseka co na vukwasi vwa nawa-nawa. Vanike voxe vakusemukila mu\nkati ka vuxombole indi kunima ya vuxombole, vali na vulemu vwa vukwasi vwa kuvanyunga vumolika ku\nmbunga.\nNa ku vutondzi, na vuntuluwe, ku vukulumu indi ku vikwavo vya kuzimbalesa mukati kavilinga vyendi na vufuko\nmu kwita kwa visimbu vya ciyulo cindi ca kulizangela.\nLIXIKO LYA MAKUMI AVALI NA ATANU NA LIMO\nMunu woxe ali na vulemu vwa kumulongesa. Lilongeso linapande kupwa lya vwana, nambe vene mu kutwala mu\nlilongeso lya akatikati co lya kupwisamo. Lilongeso lya akati kati lyapwa lya kusindiya.\nLilongeso lya vungangula linapande kupwa kwoxe; vulemu vwa kulilongesa vwa kulutwe vunapande\nkuvuxokolola vwoxe-vwoxe vulipwe mumo ku vavoxe mu vunapandela.\nLilongeso linapande kumoneka mpundu mu kusemuka kwa vuwanga vwa vumu co ndzili ya kalemeso kavulemu\nvwa munu co na vulimanene vwa kama. Ikeye napande kwecela kuzivukisa, kutumaoxe co na vivunga vyoxe vya\nmiyati indi vya kukulaela Njambi, ngwe nawa na kutwala ku lutwe kwa vipangi ca mafuti akulinunga linga\nvakwatese ciyulo.\nVayixe vali, ku vukwasi, vulemu vwa kwangula cifwa ca lilongeso ca kwaana ku vanike vavo.",
            "Image": "61f09b94c5ccce53741c06c27d9c15bd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "LIXIKO LYA MAKUMI AVALI NA ATANU NA AVALI\nMunu woxe ali na vulemu vwakupandamako na kulinga mu cizango ku mwonyo wa vipangi vya mbunga, ya\nkukala na vulemu vwa vungangula co na kulyaka kutwala vipangi ku lutwe vya vungangula co na ku fweto ije\nikatundu ku vikevyo.\nMunu kumunu ali na vulemu vwa kunyunga vilinga vya vivwa vya vitenga na kulinga vyoxe vipangi vya kulima\nna vungangula vwa kulilongesa kusoneka indi vungangula vuje vwatundi kuli ikeye vene.\nLIXIKO LYA MAKUMI AVALI NA ATANU NA ATATU\nMunu woxe ali na vulemu vuje vatumina, mu manyonga a mbunga co na manyonga a mafuti oxe a mukaye, lixiko\nlimo ngacije ngwe vulemu co na kulimanena kwa kwambulula ku vulolo vuno vanendeka mu mukanda linga\nmukemwo munapande kuwana vyoxe vya kulinga.\nLIXIKO LYA MAKUMI AVALI NA ATANU NA AWANA\nMunu ali na vilinga linga ku mbunga ya limanena lika lyayo vene ku kutwala ku lutwe vunu vwavo ngwe vunapu\nvwa vusunga.\nMu simbu ya vipangi vya vulemu vwa vo co na vuvwa kulimanena, umo na umo wapwa lika walyaka mu vulika\nvwa kulinga ku lixiko ca vulika na kumona na kukwata vuzivukiso co na kavumbi ka vulemu co na kulimanena ya\nvikwavo co mukati ka ku vwaesa vusunga vwa kusindiya vwa mukanwa, vwa vutuvwa kukala kwa voxe mu\ncivunga ca kulilingila.\nOvu vulemu na vulimanene kuvwasa, kuvulinga mu cimo cayi, kulinga na kusevuka ku vilinga e na ku vutukilo ca\nmafuti akulivunga.\nLIXIKO LYA MAKUMI ATATU\nNacimo cikala mwa muvwa ca vulolo ca vwambululo vwa cili citava cipwe ca vwambululo vwa cili citava cipwe\nca kwambulula ngwe kulikolavyo kuli lifuti limo, civenga cimo indi umo munu vulemu vumo vwoxevwo vya\nkulyakalo ku vimo vipangi indi vya kulitavela kulinga vumo vulinge vimoniya na kuviisa vulemu co na\nvulimanene vuje ano vuli vwa kwambulula.",
            "Image": "c8ca40b26710e700370dec7b8285f677"
        }
    }
}

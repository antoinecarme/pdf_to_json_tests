{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467763,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "\u00c3DUNIYA KULU B\u0186R\u0186 DAAMA BEIYANIYOM\nSENNI ZIIGO\nKa simma nna buricinit\u025br\u025b ka n b\u0254r\u0254 \u014bw\u025bn\u025b iyaali bei nna daama duuri ka b\u0254r\u0254 f\u0254 su hini\nka ho\u014bu n s\u025b ya bara b\u0254\u014b\u0254 duuri nna laakari kaniyom \u00e3duniya kuna,\nKa simma nna ka b\u0254r\u0254 daama duuri bara h\u025bi f\u0254 ka sariya hima a ma c\u025bruma ka b\u0254r\u0254 m\u0254rani\nnna tilaasi guruje nna m\u025biyom b\u025br\u025bk\u025bt\u025b nna kw\u025bn\u025b b\u0254r\u0254 futu,\nKa simma nna naan\u025b ka \u00e3duniya zamaa sariya ny\u00e2 dam daama duuri ga buricinit\u025br\u025b nna b\u0254r\u0254\njirima b\u0254\u014b\u0254 nna kw\u025bn\u025b daama ka a gono weib\u0254r\u0254 nna harub\u0254r\u0254 ciyom af\u0254 gonouom kuna,\nKa simma nna ka bin\u025b a hima g\u0254 r\u0254kasin\u025b h\u025bnn\u0254 ma gono ganna nna ganna \u014bmaaniyo binni n\nh\u00e3nu kulu m\u0254\u0254jin\u025b kweiyom dir\u0254u ga,\nKa simma nna ka \u00e3duniya zamaa diya mariga beeri, tabataniyom m\u025b\u025bfo ceejiyom ka n baa\n\u00e3duniya ganna zamaa kulu ma t\u0254 daama duuri hini ga nna a zaamani safu \u014bwaani \u014bwaani ka\nn damyom nna daama duuri ko ga a jirimani ko beiyom t\u0254nt\u0254ni ceeji a b\u0254\u014b\u0254,\nKa simma nna ka \u00e3duniya zamaa marga beeri tutu ka n\u014bayo ba m\u025b\u025b cin\u025byo kulu cii kawa b\u0254r\u0254\n\u014bw\u025bn\u025b \u00e3duniya daama duuri hini ga,\nKa simma nna ka m\u025b\u025bcin\u025byo cimaniyo ya ba nam daama duuri gweiyo ma dira dei-dei,\n\u00e3duniya zamaa marig\u00e3 beiyani b\u0254r\u0254 \u014bw\u025bn\u025b daama duuri \u00e3dininya kuna gwei cirici ka a hima\nzaamani an kokari k\u01ce ci t\u025b\u025bnt\u025b n \u014bmaar\u025b ba mani za couyom hini kuna beiyom ceejiyom, ga,\nb\u0254r\u0254 kulu ma m\u025b\u025b cin\u025b di ci a \u014bw\u025bn\u025b ganna zamaayom kulu m\u0254 ma duwa ka geeri tila cirici\nw\u0254 ga. Za ganna \u014bmaani \u014bmaaniyom kuna hali an to \u00e3duniya zama kulu.\nASARIYA SINTE (1)\nAduniya kuna n gu ibuna damayo h\u025bi n\u0254 dei-dei nn daama nna n burucinit\u025br\u025b f\u0254, n lasabu\nnna laakari ya nam nn m\u0254 huro c\u025br\u025b kuna nyanze t\u025br\u025b b\u0254\u014b\u0254\u0254.\nASARIYA HINKANT\u0190 (2)\nBaa m\u025bi hima a ma gonna daama nna b\u0254\u014b\u0254\u0254 m\u025biyom za\u014ba ka daama bei beiyaniyom m\u025b\u025b cin\u025b na\na siriyani dimi fis\u0254u yo ma sii. A sii nna n ma ci w\u0254 n\u0254 gaa kwaar\u025b w\u0254 n\u0254 gaa bii w\u0254 n\u0254\nweib\u0254r\u0254 w\u0254 n\u0254 harub\u0254r\u0254.\nA sii nna cin\u025b fis\u0254uyom; a sii nna adiini fis\u0254uyom a bin\u025b sii nna siyasa fis\u0254uyom.\nASARIYA HINZANT\u0190 (3)\nB\u0254r\u0254 kulu gonna hunayom nna b\u0254\u014b\u0254\u0254 m\u025biyom nna b\u0254\u014b\u0254\u0254 naan\u025byom daama.\nASARIYA TAACINT\u0190 (4)\nB\u0254r\u0254 f\u0254 na hima an ci b\u0254r\u0254 f\u0254 s\u025b tam dee bin\u025b n ma m\u0254\u0254riya b\u025br\u025bk\u025bt\u025b. A ganna n\u0254 n ho\u014bu\ntamt\u025br\u025b nna m\u0254\u0254riyayom b\u025br\u025bk\u025bt\u025b ba hini f\u0254 ga.\nASARIYA GUNT\u0190 (5)\nN su b\u0254r\u0254 f\u0254 wahalani, n su ga c\u025b\u025bnani n bin\u025b su ga kamani.",
            "Image": "35007b9680d3ba019ba93ccb7384041c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ASARIYA IDDUNT\u0190 (6)\nSariya ganna baa mani b\u0254r\u0254 gono a hima an saria ganna.\nASARIYA IYENT\u0190 (7)\nIri kulu af\u0254 sariya m\u0254jin\u025b ya n\u0254 bin\u025b sariya di gu iri kulu c\u025bruma.\nASARIYA AIYAAKUNT\u0190 (8)\nBatum\u025b gono bam\u025bi s\u025b \u0256\u025b\u025b b\u0254r\u0254 na sariya daali n ma c\u025b\u025b goosi sariyayo di m\u0254jin\u025b ka yii ko\nbeiyom.\nASARIYA \u0190GANT\u0190 (9)\nHini sii b\u0254r\u0254 f\u0254 s\u025b a ma hacin\u025b dii ka daabu \u0254u a ma g\u025bi, dee bin\u025b a ma kaa kwaara ka na\ncii taalif\u0254 b\u0254\u014b\u0254.\nASARIYA WEINT\u0190 (10)\nHini gono bam\u025bi s\u025b an goosi c\u025b; goosi ka a ba hini ka a n\u0254 cimi \u0254u a ma t\u00e3garani a daama\nnna a tilasi b\u0254\u0303\u014b\u0254.\nASARIYA WEICINIF\u0186NT\u0190 (11)\nBa n taali damyom nga se goosi ma a ciba n faaba kw\u025b yo m\u0254jin\u025b n ma du ka n ci taali\nkw\u025b.\nA sii na n ma b\u0254r\u0254 n\u0254 taali daa f\u0254 b\u0254\u014b\u0254 ka sariya dom na a jisi. Ya n\u0254 bin\u025b h\u00e3\u014ba\ngunguyom ka a bisa sasariya sii. Sariya zaka ya hima h\u00e3\u014ba gunguyom.\nASARIYA WEICINI HINKANT\u0190 (12)\nB\u0254r\u0254 f\u0254 su m\u025b\u025b dam b\u0254r\u0254 fuu senni kuna b\u025br\u025bk\u025bt\u025b. Ya n\u0254 bin\u025b b\u0254r\u0254 f\u0254 sii nna a ma ha\u014basin\u025b\njirima zobu. Sariya bam\u025bi c\u025bruma nna alaamari za\u014ba yayo.\nASARIYA WEICINI HINZANT\u0190 (13)\nDaama gono bam\u025bi s\u025b a ma kwei nu\u014bu ka a baa kulu.\nA ma g\u0254r\u0254 kwaara ka a sawayom a s\u025b a ma tunu saa ka a bin\u025b baa.\nASARIYA WEICINI TAACINT\u0190 (14)\nBam\u025bi ka sanani na n gaari n kwaara kuna daama gono n s\u025b n ma gana kwaara \u014bwaani ka\nhini ceeji n ma n ta yoo.\nDaama di su go n daabu dee a bara nna b\u0254r\u0254 wii \u0254u bin\u025b daa b\u025br\u025bk\u025bt\u025b f\u0254 yo ka \u00e3duniya\nzamaa mariga beeri ho\u014bu.\nASARIYA WEICINI GUNT\u0190 (15)\nBam\u025bi kulu hima a ma gonna dimi.\nN su hini ka ho\u014bu b\u0254r\u0254 s\u025b a dimi takii b\u0254\u014b\u0254.\nAsariya weicini idunt\u025b (16)",
            "Image": "a963e3b9078be2d91cf3e9c5dc085c74"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dee b\u0254r\u0254 k\u01ce t\u0254 balaga a sii nna ma dimi nna adiini fis\u0254u wei nna haru s\u025b domi daama f\u0254\ndi n\u0254 n kulu gonna za n hiije waati hali n fefeiyom saa.\nN su hini ka hiije h\u0254u ka a na ci nna n b\u0254r\u0254 hinka kulu bakasin\u025b.\nIyaali ya bara zaamani safu ci cirici a ganna n\u0254 gominanti ga a c\u025bruma.\nAsariya weicini iyent\u025b (17)\nBam\u025bi, n b\u0254\u014b\u0254\u030c f\u0254 n\u0254, noo zamaa n\u0254, daama gono w\u0254 gonna duuri.\nA sii n ma b\u0254r\u0254 ga\u014ba a duuri takii b\u0254\u014b\u0254.\nAsariya weicini iyaakunt\u025b (18)\nBam\u025bi kulu gonna daama lasabu, ga, diayom kuna nna adiini ganayom ga n bin\u025b ba hini ka\nbaaru n b\u0254\u014b\u0254 f\u0254 \u0254u noo zamaa ko ga loo za\u014ba ka a sawa noo s\u025b.\nAsariya weicini \u025bgant\u025b (19)\nBam\u025bi kulu gonna lasabu nna senni daama. A s\u025b ganna n\u0254 b\u0254r\u0254 su ba h\u025bif\u0254 senni \u0254u lasabu\nko dirigoyom h\u025bi ka a bin\u025b ba senni kulu hini ka sei ba mani.\nAsariya warankant\u025b (20)\nBam\u025bi kulu gonna kummayom nna igwe kuna gonoyom daama.\nN su b\u0254r\u0254 tilasi igw\u025b f\u0254 kuna wuroyom.\nAsariya waranka cinif\u0254nt\u025b (21)\nBam\u025bi gonna daama a ma wuro a kwaara senni kuna a b\u0254\u014b\u0254 \u0254u a barani ka a fis\u0254u.\nBam\u025bi kulu af\u0254 b\u0254\u014b\u0254 gonna daama a ma gwei t\u025b a kwaara gominanti s\u025b.\nH\u025bi ka zamaa zaa ya bara kwaara yiiko. Zaayom di mo bara ka nna a t\u025bt\u025b biri.\nAsariya waranka cini hinkant\u025b (22)\nNi ka kulu n gono zamaa kuna hima n\u0254 n ma gonna zamaa di naan\u025b daama. A ma du k\u01d2 bara n\nbukaata m\u01d2 biyayom zaa almani nna taadayo daama duuri hini ga h\u025biyo w\u0254 kulu nna kwaara\nzaama gaabi nna bin\u025b g\u0254r\u0254 ka sin\u025b h\u025binn\u0254 kwarayo \u014bw\u025bn\u025b alkawali hini ga. Ka simma nna\nza\u014ba ka m\u025bt\u025b yaasi kwaara f\u0254 f\u0254 na \u014bw\u025bn\u025b almani siriyani.\nAsariya waranka cini hinzant\u025b (23)\nBam\u025bi gonna daama a ma gwei ka \u01ce baa fis\u0254u. Ya n\u0254 bin\u025b n ga a c\u025bruma nna gwei za\u014b\u025bi.\nBam\u025bi munaafinsi baasi gonna gwei ka n t\u025b banayom daama.\nNi ka n gwei t\u025b kulu gonna banayom dei-dei daama ka a ba t\u0254 ni n ma n \u014bw\u025bn\u025b iyaali k\u0254t\u0254\nnna b\u025b\u025br\u025b b\u0254\u014b\u0254.\nBam\u025bi gonna daama a ma gweiteeriyo zogi taayom igw\u025b safu jisi a bin\u025b ba hini ka a b\u0254\u014b\u0254\ndam a f\u0254 \u014bwaani ku na a b\u0254\u014b\u0254 bukaata fansayom ganna.\nAsariya waranka cini taacint\u025b (24)",
            "Image": "be8912656ce0f515307e92eb92ee6310"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Bam\u025bi gonna gwei hinanzobu nna h\u0254\u0254r\u025b daama gwei k\u025biyaniyom zaka nna gwei hinanzobu kuna\nbanayom saa nna saa.\nAsariya waranka cini gunt\u025b (25)\nBam\u025bi gonna jisiri daama ka a ba hini ko ga \u014bw\u025bn\u025b alaafia nna a iyaali kulu c\u025bruma nna,\nzaa \u014bwaari, taaf\u025b, fuu nna baabuyom. Dee a bara sariti ya du ni \u0254u bin\u025b gwei ya sara\nmusiiba ya na n zeeri, zeen\u025b n\u0254, dee bin\u025b arooba f\u0254 ka a na ci n saabu a bara tilasi n\nma duwa t\u025b\u025b mako daama.\nWei kunu kweiyo, koo \u014bw\u025b\u025brayo gonna t\u025b\u025bmako nna kulayom daama. Koo kulu ka nna h\u025bi hiije\nb\u0254\u014b\u0254, ka du ka nam n\u014ba ka n h\u025bi hiije si b\u0254\u014b\u0254 nn kulu gonna kulayom daama.\nAsariya waranka cini idunt\u025b (26)\nBam\u025bi gonna couyom daama. Couyom di ma du ka bara tilasi faala b\u0254\u014b\u0254 za coubugu c\u025b\u025bn\u025b ka\nkwei sasa want\u025byo kamm\u025b gwei dendeniyom coubugu n\u014ba c\u025br\u025b hima n ma feeri bamani. Coubugu\nbeeri n ma n\u014ba feeri nu\u014bu ka a hima.\nCouyom di ma bara h\u025bif\u0254 ka a m\u0254\u0254 feeriyom nna jiri ma nufi daama duuri hini ga a ma ci\nsaabu suuru nna kwaasit\u025br\u025b ma t\u025b\u025b dimiyo nna adiiniyo binni laakari kaniyom nna wadaata\nma t\u025b bam\u025bi s\u025b.\nNyaa nna baab\u025b gonna daama n ma couyo ka n baa fis\u0254u n k\u00f5yo s\u025b.\nAsariya waranka cini iyent\u025b (27)\nB\u0254r\u0254 kulu gonna daama a ma wuro a dimi taada kuna ka a hukumsi.\nBam\u025bi gonna daama taadayo kuna a ma a kaayom taago liiba \u014bwaa; tila kaayom n\u0254, \u0254u h\u0254\u0254r\u025b\ntaag\u0254.\nAsariya waranka cini iyaakunt\u025b (28)\nB\u0254r\u0254 kulu gonna daama a ma t\u025b h\u025bi ka kwaara nna kwaara binni, nu\u014bu birijiyom ma si.\nLaakari kaniyom nna b\u0254\u014b\u0254 m\u025biyom mo gono za\u014ba ka nna beiyani b\u0254r\u0254 \u00e3duniya daama tila kuna\na ma duka bara m\u0254\u0254riyant\u025b.\nAsariya waranka cini \u025bgant\u025b (29)\nB\u0254r\u0254 gonna tilasiyo zamani ka kuna a gono. Zamani di ka kuna a f\u0254l\u0254nku b\u0254r\u0254 t\u025br\u025b nna a\njirima hini ka t\u025b.\nA daama nna a b\u0254\u014b\u0254 m\u025biyom looyom kuna n\u0254 sariya tikit\u025b a s\u025b a ma duwa ko b\u0254r\u0254 cinniyo\ndaama nna n b\u0254\u014b\u0254 m\u025biyom bei n s\u025b. Mac\u025br\u025bs\u025b mo gono bam\u025bi s\u025b.\nN su ba hini ka daama nna b\u0254\u014b\u0254 m\u025biyo di loo ka na cii za\u014ba ka yaasi \u00e3duniyakwaara\ndiyayo marigayom na a jisi.\nAsariya waranzant\u025b (30)\nBeiyaniyom w\u0254 looyom ga siriya f\u0254 sii ka a ba nam kwaara f\u0254 su safu f\u0254 dee bin\u025b b\u0254r\u0254 ma\ntunu ka k\u0254\u0254n\u025b ko ceeji g\u00e3nna zamaa ma daama duuri nna b\u0254\u014b\u0254 m\u025biyom di ka n dam tila kuna\nsaabu.",
            "Image": "cc96739d6c3b5a6ae432d570e39d5bc2"
        }
    }
}

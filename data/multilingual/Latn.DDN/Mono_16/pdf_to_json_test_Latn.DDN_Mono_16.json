{
    "MetaData": {
        "Author": null,
        "Creation_Date": 1581467683,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6d40508869de009eaeb57f57d92ad596",
            "Index": 0,
            "Label": "1",
            "Size": [
                595.0,
                842.0
            ],
            "Text": "ÃDUNIYA KULU BƆRƆ DAAMA BEIYANIYOM\nSENNI ZIIGO\nKa simma nna buricinitɛrɛ ka n bɔrɔ ŋwɛnɛ iyaali bei nna daama duuri ka\nbɔrɔ fɔ su hini ka hoŋu n sɛ ya bara bɔŋɔ duuri nna laakari kaniyom\nãduniya kuna,\nKa simma nna ka bɔrɔ daama duuri bara hɛi fɔ ka sariya hima a ma cɛruma\nka bɔrɔ mɔrani nna tilaasi guruje nna mɛiyom bɛrɛkɛtɛ nna kwɛnɛ bɔrɔ\nfutu,\nKa simma nna naanɛ ka ãduniya zamaa sariya nyâ dam daama duuri ga\nburicinitɛrɛ nna bɔrɔ jirima bɔŋɔ nna kwɛnɛ daama ka a gono weibɔrɔ nna\nharubɔrɔ ciyom afɔ gonouom kuna,\nKa simma nna ka binɛ a hima gɔ rɔkasinɛ hɛnnɔ ma gono ganna nna ganna\nŋmaaniyo binni n hãnu kulu mɔɔjinɛ kweiyom dirɔu ga,\nKa simma nna ka ãduniya zamaa diya mariga beeri, tabataniyom mɛɛfo\nceejiyom ka n baa ãduniya ganna zamaa kulu ma tɔ daama duuri hini ga nna\na zaamani safu ŋwaani ŋwaani ka n damyom nna daama duuri ko ga a\njirimani ko beiyom tɔntɔni ceeji a bɔŋɔ,\nKa simma nna ka ãduniya zamaa marga beeri tutu ka nŋayo ba mɛɛ cinɛyo\nkulu cii kawa bɔrɔ ŋwɛnɛ ãduniya daama duuri hini ga,\nKa simma nna ka mɛɛcinɛyo cimaniyo ya ba nam daama duuri gweiyo ma dira\ndei-dei,\nãduniya zamaa marigã beiyani bɔrɔ ŋwɛnɛ daama duuri ãdininya kuna gwei\ncirici ka a hima zaamani an kokari kǎ ci tɛɛntɛ n ŋmaarɛ ba mani za\ncouyom hini kuna beiyom ceejiyom, ga, bɔrɔ kulu ma mɛɛ cinɛ di ci a\nŋwɛnɛ ganna zamaayom kulu mɔ ma duwa ka geeri tila cirici wɔ ga. Za\nganna ŋmaani ŋmaaniyom kuna hali an to ãduniya zama kulu.\nASARIYA SINTE (1)\nAduniya kuna n gu ibuna damayo hɛi nɔ dei-dei nn daama nna n\nburucinitɛrɛ fɔ, n lasabu nna laakari ya nam nn mɔ huro cɛrɛ kuna nyanze\ntɛrɛ bɔŋɔɔ.\nASARIYA HINKANTƐ (2)\nBaa mɛi hima a ma gonna daama nna bɔŋɔɔ mɛiyom zaŋa ka daama bei\nbeiyaniyom mɛɛ cinɛ na a siriyani dimi fisɔu yo ma sii. A sii nna n ma\nci wɔ nɔ gaa kwaarɛ wɔ nɔ gaa bii wɔ nɔ weibɔrɔ wɔ nɔ harubɔrɔ.\nA sii nna cinɛ fisɔuyom; a sii nna adiini fisɔuyom a binɛ sii nna siyasa\nfisɔuyom.\nASARIYA HINZANTƐ (3)\nBɔrɔ kulu gonna hunayom nna bɔŋɔɔ mɛiyom nna bɔŋɔɔ naanɛyom daama.\nASARIYA TAACINTƐ (4)"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "026561c5f942084ef4918f8bfbee091d",
            "Index": 1,
            "Label": "2",
            "Size": [
                595.0,
                842.0
            ],
            "Text": "Bɔrɔ fɔ na hima an ci bɔrɔ fɔ sɛ tam dee binɛ n ma mɔɔriya bɛrɛkɛtɛ. A\nganna nɔ n hoŋu tamtɛrɛ nna mɔɔriyayom bɛrɛkɛtɛ ba hini fɔ ga.\nASARIYA GUNTƐ (5)\nN su bɔrɔ fɔ wahalani, n su ga cɛɛnani n binɛ su ga kamani.\nASARIYA IDDUNTƐ (6)\nSariya ganna baa mani bɔrɔ gono a hima an saria ganna.\nASARIYA IYENTƐ (7)\nIri kulu afɔ sariya mɔjinɛ ya nɔ binɛ sariya di gu iri kulu cɛruma.\nASARIYA AIYAAKUNTƐ (8)\nBatumɛ gono bamɛi sɛ ɖɛɛ bɔrɔ na sariya daali n ma cɛɛ goosi sariyayo di\nmɔjinɛ ka yii ko beiyom.\nASARIYA ƐGANTƐ (9)\nHini sii bɔrɔ fɔ sɛ a ma hacinɛ dii ka daabu ɔu a ma gɛi, dee binɛ a ma\nkaa kwaara ka na cii taalifɔ bɔŋɔ.\nASARIYA WEINTƐ (10)\nHini gono bamɛi sɛ an goosi cɛ; goosi ka a ba hini ka a nɔ cimi ɔu a ma\ntãgarani a daama nna a tilasi bɔ̃\nŋɔ.\nASARIYA WEICINIFƆNTƐ (11)\nBa n taali damyom nga se goosi ma a ciba n faaba kwɛ yo mɔjinɛ n ma du\nka n ci taali kwɛ.\nA sii na n ma bɔrɔ nɔ taali daa fɔ bɔŋɔ ka sariya dom na a jisi. Ya nɔ\nbinɛ hãŋa gunguyom ka a bisa sasariya sii. Sariya zaka ya hima hãŋa\ngunguyom.\nASARIYA WEICINI HINKANTƐ (12)\nBɔrɔ fɔ su mɛɛ dam bɔrɔ fuu senni kuna bɛrɛkɛtɛ. Ya nɔ binɛ bɔrɔ fɔ sii\nnna a ma haŋasinɛ jirima zobu. Sariya bamɛi cɛruma nna alaamari zaŋa\nyayo.\nASARIYA WEICINI HINZANTƐ (13)\nDaama gono bamɛi sɛ a ma kwei nuŋu ka a baa kulu.\nA ma gɔrɔ kwaara ka a sawayom a sɛ a ma tunu saa ka a binɛ baa.\nASARIYA WEICINI TAACINTƐ (14)\nBamɛi ka sanani na n gaari n kwaara kuna daama gono n sɛ n ma gana\nkwaara ŋwaani ka hini ceeji n ma n ta yoo.\nDaama di su go n daabu dee a bara nna bɔrɔ wii ɔu binɛ daa bɛrɛkɛtɛ fɔ"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c7888b5e25c8c5c4b4b4d3276fff32fb",
            "Index": 2,
            "Label": "3",
            "Size": [
                595.0,
                842.0
            ],
            "Text": "yo ka ãduniya zamaa mariga beeri hoŋu.\nASARIYA WEICINI GUNTƐ (15)\nBamɛi kulu hima a ma gonna dimi.\nN su hini ka hoŋu bɔrɔ sɛ a dimi takii bɔŋɔ.\nAsariya weicini iduntɛ (16)\nDee bɔrɔ kǎ tɔ balaga a sii nna ma dimi nna adiini fisɔu wei nna haru sɛ\ndomi daama fɔ di nɔ n kulu gonna za n hiije waati hali n fefeiyom saa.\nN su hini ka hiije hɔu ka a na ci nna n bɔrɔ hinka kulu bakasinɛ.\nIyaali ya bara zaamani safu ci cirici a ganna nɔ gominanti ga a cɛruma.\nAsariya weicini iyentɛ (17)\nBamɛi, n bɔŋɔ̌ fɔ nɔ, noo zamaa nɔ, daama gono wɔ gonna duuri.\nA sii n ma bɔrɔ gaŋa a duuri takii bɔŋɔ.\nAsariya weicini iyaakuntɛ (18)\nBamɛi kulu gonna daama lasabu, ga, diayom kuna nna adiini ganayom ga n\nbinɛ ba hini ka baaru n bɔŋɔ fɔ ɔu noo zamaa ko ga loo zaŋa ka a sawa\nnoo sɛ.\nAsariya weicini ɛgantɛ (19)\nBamɛi kulu gonna lasabu nna senni daama. A sɛ ganna nɔ bɔrɔ su ba hɛifɔ\nsenni ɔu lasabu ko dirigoyom hɛi ka a binɛ ba senni kulu hini ka sei ba\nmani.\nAsariya warankantɛ (20)\nBamɛi kulu gonna kummayom nna igwe kuna gonoyom daama.\nN su bɔrɔ tilasi igwɛ fɔ kuna wuroyom.\nAsariya waranka cinifɔntɛ (21)\nBamɛi gonna daama a ma wuro a kwaara senni kuna a bɔŋɔ ɔu a barani ka a\nfisɔu.\nBamɛi kulu afɔ bɔŋɔ gonna daama a ma gwei tɛ a kwaara gominanti sɛ.\nHɛi ka zamaa zaa ya bara kwaara yiiko. Zaayom di mo bara ka nna a tɛtɛ\nbiri.\nAsariya waranka cini hinkantɛ (22)\nNi ka kulu n gono zamaa kuna hima nɔ n\nma du kǒ bara n bukaata mǒ biyayom zaa\nhini ga hɛiyo wɔ kulu nna kwaara zaama\nhɛinnɔ kwarayo ŋwɛnɛ alkawali hini ga.\nma gonna zamaa di naanɛ daama. A\nalmani nna taadayo daama duuri\ngaabi nna binɛ gɔrɔ ka sinɛ\nKa simma nna zaŋa ka mɛtɛ yaasi"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "07482e1aec69f025538d3d820c439854",
            "Index": 3,
            "Label": "4",
            "Size": [
                595.0,
                842.0
            ],
            "Text": "kwaara fɔ fɔ na ŋwɛnɛ almani siriyani.\nAsariya waranka cini hinzantɛ (23)\nBamɛi gonna daama a ma gwei ka ǎ baa fisɔu. Ya nɔ binɛ n ga a cɛruma nna\ngwei zaŋɛi.\nBamɛi munaafinsi baasi gonna gwei ka n tɛ banayom daama.\nNi ka n gwei tɛ kulu gonna banayom dei-dei daama ka a ba tɔ ni n ma n\nŋwɛnɛ iyaali kɔtɔ nna bɛɛrɛ bɔŋɔ.\nBamɛi gonna daama a ma gweiteeriyo zogi taayom igwɛ safu jisi a binɛ ba\nhini ka a bɔŋɔ dam a fɔ ŋwaani ku na a bɔŋɔ bukaata fansayom ganna.\nAsariya waranka cini taacintɛ (24)\nBamɛi gonna gwei hinanzobu nna hɔɔrɛ daama gwei kɛiyaniyom zaka nna gwei\nhinanzobu kuna banayom saa nna saa.\nAsariya waranka cini guntɛ (25)\nBamɛi gonna jisiri daama ka a ba hini ko ga ŋwɛnɛ alaafia nna a iyaali\nkulu cɛruma nna, zaa ŋwaari, taafɛ, fuu nna baabuyom. Dee a bara sariti\nya du ni ɔu binɛ gwei ya sara musiiba ya na n zeeri, zeenɛ nɔ, dee binɛ\narooba fɔ ka a na ci n saabu a bara tilasi n ma duwa tɛɛ mako daama.\nWei kunu kweiyo, koo ŋwɛɛrayo gonna tɛɛmako nna kulayom daama. Koo kulu\nka nna hɛi hiije bɔŋɔ, ka du ka nam nŋa ka n hɛi hiije si bɔŋɔ nn kulu\ngonna kulayom daama.\nAsariya waranka cini iduntɛ (26)\nBamɛi gonna couyom daama. Couyom di ma du ka bara tilasi faala bɔŋɔ za\ncoubugu cɛɛnɛ ka kwei sasa wantɛyo kammɛ gwei dendeniyom coubugu nŋa\ncɛrɛ hima n ma feeri bamani. Coubugu beeri n ma nŋa feeri nuŋu ka a\nhima.\nCouyom di ma bara hɛifɔ ka a mɔɔ feeriyom nna jiri ma nufi daama duuri\nhini ga a ma ci saabu suuru nna kwaasitɛrɛ ma tɛɛ dimiyo nna adiiniyo\nbinni laakari kaniyom nna wadaata ma tɛ bamɛi sɛ.\nNyaa nna baabɛ gonna daama n ma couyo ka n baa fisɔu n kõyo sɛ.\nAsariya waranka cini iyentɛ (27)\nBɔrɔ kulu gonna daama a ma wuro a dimi taada kuna ka a hukumsi.\nBamɛi gonna daama taadayo kuna a ma a kaayom taago liiba ŋwaa; tila\nkaayom nɔ, ɔu hɔɔrɛ taagɔ.\nAsariya waranka cini iyaakuntɛ (28)\nBɔrɔ kulu gonna daama a ma tɛ hɛi ka kwaara nna kwaara binni, nuŋu\nbirijiyom ma si. Laakari kaniyom nna bɔŋɔ mɛiyom mo gono zaŋa ka nna\nbeiyani bɔrɔ ãduniya daama tila kuna a ma duka bara mɔɔriyantɛ."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b5f66ca87805d9edcb1f5815dab3360a",
            "Index": 4,
            "Label": "5",
            "Size": [
                595.0,
                842.0
            ],
            "Text": "Asariya waranka cini ɛgantɛ (29)\nBɔrɔ gonna tilasiyo zamani ka kuna a gono. Zamani di ka kuna a fɔlɔnku\nbɔrɔ tɛrɛ nna a jirima hini ka tɛ.\nA daama nna a bɔŋɔ mɛiyom looyom kuna nɔ sariya tikitɛ a sɛ a ma duwa ko\nbɔrɔ cinniyo daama nna n bɔŋɔ mɛiyom bei n sɛ. Macɛrɛsɛ mo gono bamɛi\nsɛ.\nN su ba hini ka daama nna bɔŋɔ mɛiyo di loo ka na cii zaŋa ka yaasi\nãduniyakwaara diyayo marigayom na a jisi.\nAsariya waranzantɛ (30)\nBeiyaniyom wɔ looyom ga siriya fɔ sii ka a ba nam kwaara fɔ su safu fɔ\ndee binɛ bɔrɔ ma tunu ka kɔɔnɛ ko ceeji gãnna zamaa ma daama duuri nna\nbɔŋɔ mɛiyom di ka n dam tila kuna saabu."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468905,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "Адам Укуктарынын Жалпы Декларациясы\nБириккен Улуттар Уюмунун Башкы Ассамблеясында 1948‐жылдын 10‐декабрында кабыл алынган.\nПРЕАМБУЛА\nАдамзат үй‐бүлөсүнүн бардык мүчөлөрүнөтаандык болгон жогорку беделди жана алардын бирдей жана\nажырагыс укуктарын таануу эркиндиктин, адилеттү үлүктүн жана жалпы тынчтыктын негизи болуп\nсанала тургандыгын эске алуу менен; жана\nадам укуктарын этибарга албоо жана жеккөрүү адамзатынын абийирин козгогон жырткычтык\nактыларга алып келгендигин жана адамдар сөз эркиндиги менен ынанымга ээ болгон, эчнерседен\nкоркпогон жана эч нерсеге муктаж болбогон дүйнөнүтүзүү адамдардын эң жогорку умтулуусу\nкатарыжарыялангандыгын эске алуу менен; жана\nадам акыркы арга катары зомбулукка жана эзүүгү каршы күтүрүлүүгө аргасыз блбошун камсыз кылуу\nмаксатында адам укуктары мыйзамдын күчү менен корголууга тийиш экендигин эске алуу менен;\nжана\nэлдердин ортосундагы достук мамилелерди өнүктүрүүгө көмөктөшүү зарыл экендигин эске алуу\nменен; жана\nБириккен Улуттардын элдери Уставда адамдардын негизги укуктарына, адам инсанынын\nбеделине жана баркына, эркектер менен аялдардын тең укуктуулугуна ишенгендиктерин\nырасташкандыктарын жана толук эркиндикке чыгуу менен катар социалдыкпрогресске жана\nтурмуш шартты жакшыртууга көмөктө шүүнү чечишкендигин эске алуу менен; жана\nБириккен Улуттар Уюму менен кызматташууда мүчө‐мамлекеттер адам укуктары менен негизги\nэркиндиктерди жалпы урматтоого жана салым кошууга милдеттенгендигин эске алуу менен; жана\nушул укуктардын жана эркиндиктердин мүнөзүн жалпы түшүнүү ушул милдеттенмелерди толук\nаткаруу үчүн зор мааниге ээ экендигин эске алуу менен,\nГенералдык Ассамблея\nадам укуктарынын ушул Жалпы Декларациясын ар бир адам жана коомдун ар бир органы ушул\nДекларацияны дайыма эске алып, агартуу жана билим берүү жолу менен ушул укуктарды жана\nэркиндиктерди урматтоого жана улуттук жана эларалык прогрессивдүү иш‐чаралар аркылуу\nУюмга мүчө болгон мамлекеттердин элдеринин арасында, ошондой эле алардын юрисдикциясында\nтурган аймактын элдеринин арасында алардын жалпы жана толук таанылышын жана ишке\nашырылышын камсыз кылууга көмөктөшүү алуутулуу үчүн бардык элдер менен мамлекеттер аткарууга\nдалалаттанууга тийиш болгон милдеткатары жарыялайт.\n1‐статья\nБардык адамдар өз беделинде жана укуктарында эркин жана тең укуктуу болуп жаралат. Алардын\nаң‐сезими менен абийири бар жана бири‐бирине бир туугандык мамилекылууга тийиш.\n2‐статья\nАр бир адам расасына, терисинин түсүнө , жынысына, тилине, динине, саясий же башка\nынанымдарына, улуттук же социалдык негизине, мүлкүнө, тек‐жайынаже башка абалынын\nайырмачылыктарына карабастан, ушул Декларация аркылуу жарыяланган бардык укуктар менен\nэркиндиктерге ээ болууга тийиш.\nАндан тышкары, адам жашаган аймактын көз каранды эместигине, көзөмөлгө алынгандыгына, өзүн‐өзү\nбашкарбагандыгына же эгемендигиндеги кандайдыр‐бир чектөө лө ргө карабастан алөлкөнүнже\nаймактын саясий, укуктукже эларалык статусунун негизинде эчкандай айырмачылыктар болууга\nтийиш эмес.\n3‐статья\nАр бир адам жашоого, эркиндикке жана жеке кол тийбестикке укуктуу.\n4‐статья\nЭч ким кулчулукта же эрксиз абалда болууга тийиш эмес; кулчулук менен кул сатуучулуктун\nбардык түрлөрүнө тыюу салынат.\n5‐статья\nЭч ким кыйноолорго же ырайымсыз, адамкерчиликсиз же анын беделин түшүрүүчү мамилеге жана\nжазалоого дуушар болбоого тийиш.\n6‐статья\nКайсы гана жерде болбосун ар бир адам өзүнүн укукка ээ субъект экендигинин таанылышына\nукуктуу.\n7‐статья\nБардык адамдар мыйзам алдында тең жана эч кандай айырмалоосуз мыйзам тарабынан бирдей\nкорголууга укуктуу. Бардык адамдар ушул Декларацияны бузган дискриминациялоонун бардык\nтүрлөрүнөн жана мындай дискриминациялоого чакырган бардык тукуруулардан бирдей корголууга\nукуктуу.\n8‐статья\nАр бир адам, ага конституция жана мыйзам тарабынан берилген негизги укуктары бузулган\nучурларда компетентүү улуттук соттор тарабынан укуктарын толук калыбына келтирүү укугуна\nээ.\n9‐статья\nЭч ким ээнбаштык менен камакка алынууга, кармалууга же куугунтукталууга тийиш эмес.\n10‐статья\nАр бир адам өз укуктары менен милдеттенмелерин аныктоо үчүн жана ага коюлган кылмыш\nжоопкерчилигинин негиздү үлүгүн аныктоо үчүн толук тең диктин негизинде анын иши маалымдуу\nтүрдө жана көз каранды эмес жана калыс сот тарабынан жана адилеттү үлүктүн бардык талаптарын\nсактоо менен каралышына жетишү үгөукуктуу.\n11‐статья\nКылмыш жасады деп күнөөлөнгөн ар бир адам анын күнөөсү мыйзамдуу тартипте соттук маалымдуу\nтериштирүү жолу менен белгиленмейинче күнөөсүз деп эсептелү үгө укуктуу, муну менен бирге ага\nкоргонуу үчүн бардык мүмкүнчүлүктөр камсыз кылынат.\nКандайдыр‐бир кылмыш жасалган учурда ал улуттук мыйзамдар же эларалык укукбоюнча кылмыш",
            "Image": "930504419b67c3a45d25af4466b68050"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "иши болуп саналбаган бардык кылмыштык аракеттерди жасагандыгы же аракетсиздиги үчүнэч ким\nжазаланууга тийиш эмес. Кылмыш жасалган кезде колдонулушу мүмкүн болгондон дагы оор жаза\nколдонулушу мүмкүн эмес.\n12‐статья\nЭч ким анын жеке жана үй‐бүлөлүк турмушуна ээнбаштык менен кийлигишү үгө, анын турак жайынын\nкол тийбестигине, анын кат‐кабарларынын жашыруундугуна жеанын намысына жана кадыр‐\nбаркына ээнбаштык менен кол салууга дуушар болушу мү мкү н эмес. Ар бир адам мындай\nкийлигишүү дөн же ушундай кол салуудан мыйзам тарабынан корголууга укуктуу.\n13‐статья\nАр бир адам ар бир мамлекеттин чегинде ээн‐эркин жүрүүгө жана өзүнө жашай турган жер тандап\nалууга укуктуу.\nАр бир адам өз өлкөсүн кошуп алганда, бардык өлкөдөн чыгып кетүүгө, жана өз өлкөсүнө кайтып келүүгө\nукуктуу.\n14‐статья\nАр бир адам куугунтукка алынганда башка өлкөлөрдөн баш калкалоо издө ө гө жана аны\nпайдаланууга укуктуу.\nБул укук чындыгында саясий эмес кылмыш же Бириккен Улуттар Уюмунун максаттары менен\nпринциптерине карама‐каршы келген иш кылгандыгы үчүн куугунтукталган учурда\nпайдаланылышы мүмкүн эмес.\n15‐статья\nАр бир адам граждандык алууга укуктуу.\nЭч ким өз граждандыгынан же өз граждандыгын өзгөртүү укугунан ээнбаштык менен ажыратылбайт.\n16‐статья\nБойго жеткен эркектер жана аялдар расалык, улуттук же диндик белгилери боюнча эч кандай\nчектөөлөрсүз никеге туруп жана үй‐бүлөкүтүүгө укуктуу. Алар никеге турганда, никеде болгон\nучурда жана аны бузуу учурунда бирдей укуктарга ээ.\nНикеге туруп жаткан эки тараптын тең эркин жана толук макулдугу менен гана нике түзүлүшү\nмүмкүн.\nүй‐бү лө коомдун табигый жана негизги уюткусу болуп саналат жана коом менен мамлекет\nтарабынан корголууга укуктуу.\n17‐статья\nАр бир адам жеке өзү, ошондой эле башка бирө өлөр менен бирге мүлккө ээ болууга укуктуу.\nЭч ким өз мүлкүнөн ээнбаштык менен ажыратылууга тийиш эмес.\nАта‐энелер өздөрүнүн жаш балдарына билим берүү жолун таң дап алууда негизги укукка ээ.\n18‐статья\nАр бир адам ой, ыйман, дин эркиндиктерине укуктуу; бул укук өз динин же ынанымын эркинче\nөзгөртүүнү жана жеке өзү, ошондой эле башкалар менен бирге каалаган динин тутуу же ынануу\nэркиндигин эл менен бирге же жеке өзүнчө динди үйрөнүүнү, кудайга сыйынууну жана диндик\nжөрөлгөлүү ырасымдарды аткарууну камтыйт.\n19‐статья\nАр бир адам ынанымда болуу эркиндигине жана аны эркин билдирүү укугуна ээ; бул укук өз\nынанымында тоскоолсуз бекем турууну жана мамлекеттик чек араларга карабастан маалыматты\nжана идеяларды кандай гана болбосун каражаттар менен издөө, кабыл алуу жана таратуу\nэркиндигин камтыйт.\n20‐статья\nАр бир адам тынч чогулуштар менен ассоциациялар эркиндигине укуктуу.\nЭч ким мажбурлоо менен кандайдыр‐бир асссоциацияга кирүүгө тийиш эмес.\n21‐статья\nАр бир адам өз өлкөсүн түздөн‐түз же эркин түрдө шайланган өкүлдө р аркылуу башкарууга катышууга\nукуктуу.\nАр бир адам өз өлкө сүндө мамлекеттик кызматка бирдей жетишүү укугуна ээ.\nЭлдин эрки өкмөттүк бийликтин негизи болууга тийиш; бул эрк мезгил‐мезгили менен өткөрүлүп\nтурган жана жасалмаланбаган шайлоолордон билинү үгө тийиш, ал шайлоолор жалпы жана бирдей\nшайлоо укуктары болгондо, жашыруун добуш берүү жолу менен же добуш берүүнүн эркиндигин\nкамсыз кылган башка ар кандай формалары аркылуу жүргүзүлүүгө тийиш.\n22‐статья\nКоомдун мүчөсү катары ар бир адам социалдык жактан камсыз болууга жана өзүнүн кадыр‐баркын\nсактоо жана инсандыгынын эркин өнүгүшүүчүн зарыл болгон экономикалык, социалдык жана маданий\nтармактардагы укуктарга улуттук күч‐аракеттер менен эларалык кызматташтыктар аркылуу\nжана ар бир мамлекеттин структурасы менен ресурстарына ылайык ээ болууга укуктуу.\n23‐статья\nАр бир адам эмгектенү үгө, ишти эркин таң дап алууга, эмгектин адилеттүү жана ылайыктуу\nшарттарына ээ болууга жана жумушсуздуктан корголууга укуктуу.\nАр бир адам кандайдыр‐бир кемсинтү үлөрсүз бирдей эмгекүчүн бирдей акы алууга укуктуу.\nАр бир иштеген адам анын өзү жана үй‐бүлөсүүчүн адамдын татыктуу жашоосун камсыз кыла турган\nадилеттүү жана канааттандыраарлык, ошондой эле зарыл болгондо, социалдык камсыз кылуунун\nбашка каражаттары менен толуктала турган акы алууга укуктуу.\nАр бир адам кесипчилик союздарды түзүүгө жана өз таламдарын коргоо үчүн кесипчилик союздарга\nкирүүгө укуктуу.\n24‐статья\nАр бир адам эс алууга жана бош убакытка ээ болууга укуктуу, анын ичине жумуш күнүн акылга\nсыярлык чектөө жана акы төлөнүүчү мезгил‐мезгили менен отпуск алуу укугу кирет.",
            "Image": "8438e7107129460eadcbdd2fa2369a7f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "25‐статья\nАр бир адам тамак‐ашты, кийим‐кечени, турак жайды, медициналык тейлөөнү жана зарыл социалдык\nжактан тейлөөнү кошуп алганда өзүнүн жана үй‐бүлөсүнүн ден соолугу менен жыргалчылыгын камсыз\nкылуу үчүн зарыл болгон турмуштук деңгээлге укуктуу жана жумушсуз болуп калганда, ооруп,\nмайып болуп, жесир калганда, карыганда же өзүнө байланыштуу болбогон себептер менен жан\nсактоо каражаттарынан айрылганда камсыз болууга укуктуу.\nЭнелик жана балалык өзгөчө камкордук көрүүгө жана жардам алууга укук бере. Никеден же никесиз\nтөрөлгөн бардык балдар бирдей социалдык коргоодон пайдаланууга тийиш.\n26‐статья\nАр бир адам билим алууга укуктуу. Билим берүү, жок дегенде башталгыч жана жалпы билим алуу\nакысыз болууга тийиш. Башталгыч билим берүү милдеттүү болууга тийиш. Техникалык жана\nкесиптик билим жалпыга жеткиликтү ү болууга тийиш жана жогорку билим да ар бир адамдын\nжөндөмдүү лүктөрүнүн негизинде бардык үчүн бирдей жеткиликтүү болууга тийиш.\nБилим алуу адам инсанын толук өнүктүрүүгө жана адам укуктары менен негизги эркиндиктерин\nурматтоону арттырууга багытталууга тийиш. Билим алуу бардык элдердин, расалык жана диндик\nтоптордун ортосунда өз аратүшүнү шүүгө, сабырдуулукка жана достукка көмөктөшүүгө жана тынчтыкты\nсактап туруу боюнча Бириккен Улуттар Уюмунун ишмердигине көмөктөшүүгө тийиш.\n27‐статья\nАр бир адам коомдун маданий турмушуна эркин катышууга, көркөм өнөрдөн ыракат алууга, илимий\nпрогресске катышууга жана анын жыргалчылыктарынан пайдаланууга укуктуу.\nАр бир адам автору болуп эсептелген илимий, адабий же көркөм эмгектердин натыйжалары болуп\nсаналган анын моралдык жана материалдык таламдарынын корголушуна укуктуу.\n28‐статья\nАр бир адам ушул Декларацияда айтылган укуктар менен эркиндиктер толук ишке ашышы мүмкүн\nболгон социалдык жана эларалык тартипке укуктуу.\n29‐статья\nАр бир адам өзүнүн инсанынын эркин жана толук өнүгүшү мүмкүн болгон коомдун алдында милдеттүү.\nӨз укуктары менен эркиндиктерин иш жүзүнө ашырууда ар бир адам башкалардын укуктары менен\nэркиндиктерин тийиштүү түрдө таанууну жана урматтоону камсыз кылуу жана демократиялык\nкоомдо моралдын, коомдук тартиптин жана жалпы жыргалчылыктын адилеттүү талаптарын\nканааттандыруу максатында гана мыйзам тарабынан белгиленген чектө өлөргө гана дуушар\nболушу мүмкүн.\nБул укуктар менен эркиндиктерди иш жүзүнө ашыруу Бириккен Улуттар Уюмунун максаттарына\nжана принциптерине эч кандай карама‐каршы келүү гөтийиш эмес.\n30‐статья\nУшул Декларациядагы эч бир нерсе кайсы‐бир мамлекетке, адамдардын тобуна же айрым\nадамдарга ушул Декларацияда баяндалган укуктарды жана эркиндиктерди жок кылууга\nбагытталган кандайдыр‐бир иштерди жүргүзүүгө же аракеттерди жасоого укук берүү катары\nтүшүндүрүлбөшү керек.",
            "Image": "05d49ce77c528b603c47bce3349721b7"
        }
    }
}

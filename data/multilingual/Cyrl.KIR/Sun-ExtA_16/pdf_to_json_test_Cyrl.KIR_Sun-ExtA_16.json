{
    "MetaData": {
        "Author": null,
        "Creation_Date": 1581468938,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "28ca1920a105b9734f72beb112a140e6",
            "Index": 0,
            "Label": "1",
            "Size": [
                595.0,
                842.0
            ],
            "Text": "Адам Укуктарынын Жалпы Декларациясы\nБириккен Улуттар Уюмунун Башкы Ассамблеясында\n1948‐жылдын 10‐декабрында кабыл алынган.\nПРЕАМБУЛА\nАдамзат үй‐бүлөсүнүн бардык мүчөлөрүнөтаандык\nболгон жогорку беделди жана алардын бирдей\nжана ажырагыс укуктарын таануу эркиндиктин,\nадилеттү үлүктүн жана жалпы тынчтыктын негизи\nболуп санала тургандыгын эске алуу менен; жана\nадам укуктарын этибарга албоо жана жеккөрүү\nадамзатынын абийирин козгогон жырткычтык\nактыларга алып келгендигин жана адамдар сөз\nэркиндиги менен ынанымга ээ болгон, эчнерседен\nкоркпогон жана эч нерсеге муктаж болбогон\nдүйнөнүтүзүү адамдардын эң жогорку умтулуусу\nкатарыжарыялангандыгын эске алуу менен; жана\nадам акыркы арга катары зомбулукка жана эзүүгү\nкаршы күтүрүлүүгө аргасыз блбошун камсыз кылуу\nмаксатында адам укуктары мыйзамдын күчү менен\nкорголууга тийиш экендигин эске алуу менен;\nжана\nэлдердин ортосундагы достук мамилелерди\nөнүктүрүүгө көмөктөшүү зарыл экендигин эске алуу\nменен; жана\nБириккен Улуттардын элдери Уставда адамдардын\nнегизги укуктарына, адам инсанынын беделине\nжана баркына, эркектер менен аялдардын тең\nукуктуулугуна ишенгендиктерин\nырасташкандыктарын жана толук эркиндикке\nчыгуу менен катар социалдыкпрогресске жана\nтурмуш шартты жакшыртууга көмөктө шүүнү\nчечишкендигин эске алуу менен; жана\nБириккен Улуттар Уюму менен кызматташууда мүчө‐\nмамлекеттер адам укуктары менен негизги\nэркиндиктерди жалпы урматтоого жана салым\nкошууга милдеттенгендигин эске алуу менен;\nжана\nушул укуктардын жана эркиндиктердин мүнөзүн\nжалпы түшүнүү ушул милдеттенмелерди толук\nаткаруу үчүн зор мааниге ээ экендигин эске алуу\nменен,\nГенералдык Ассамблея\nадам укуктарынын ушул Жалпы Декларациясын ар\nбир адам жана коомдун ар бир органы ушул"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e7952dcb562ea5aba40eb0a18dff0bf6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Декларацияны дайыма эске алып, агартуу жана\nбилим берүү жолу менен ушул укуктарды жана\nэркиндиктерди урматтоого жана улуттук жана\nэларалык прогрессивдүү иш‐чаралар аркылуу\nУюмга мүчө болгон мамлекеттердин элдеринин\nарасында, ошондой эле алардын юрисдикциясында\nтурган аймактын элдеринин арасында алардын\nжалпы жана толук таанылышын жана ишке\nашырылышын камсыз кылууга көмөктөшүү алуутулуу\nүчүн бардык элдер менен мамлекеттер аткарууга\nдалалаттанууга тийиш болгон милдеткатары\nжарыялайт.\n1‐статья\nБардык адамдар өз беделинде жана укуктарында\nэркин жана тең укуктуу болуп жаралат. Алардын\nаң‐сезими менен абийири бар жана бири‐бирине\nбир туугандык мамилекылууга тийиш.\n2‐статья\nАр бир адам расасына, терисинин түсүнө , жынысына,\nтилине, динине, саясий же башка ынанымдарына,\nулуттук же социалдык негизине, мүлкүнө, тек‐\nжайынаже башка абалынын айырмачылыктарына\nкарабастан, ушул Декларация аркылуу\nжарыяланган бардык укуктар менен\nэркиндиктерге ээ болууга тийиш.\nАндан тышкары, адам жашаган аймактын көз\nкаранды эместигине, көзөмөлгө алынгандыгына,\nөзүн‐өзү башкарбагандыгына же эгемендигиндеги\nкандайдыр‐бир чектөө лө ргө карабастан\nалөлкөнүнже аймактын саясий, укуктукже эларалык\nстатусунун негизинде эчкандай айырмачылыктар\nболууга тийиш эмес.\n3‐статья\nАр бир адам жашоого, эркиндикке жана жеке кол\nтийбестикке укуктуу.\n4‐статья\nЭч ким кулчулукта же эрксиз абалда болууга\nтийиш эмес; кулчулук менен кул сатуучулуктун\nбардык түрлөрүнө тыюу салынат.\n5‐статья\nЭч ким кыйноолорго же ырайымсыз,\nадамкерчиликсиз же анын беделин түшүрүүчү\nмамилеге жана жазалоого дуушар болбоого тийиш.\n6‐статья"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ec605f442a25dbd5de5c583b5053e54e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Кайсы гана жерде болбосун ар бир адам өзүнүн\nукукка ээ субъект экендигинин таанылышына\nукуктуу.\n7‐статья\nБардык адамдар мыйзам алдында тең жана эч\nкандай айырмалоосуз мыйзам тарабынан бирдей\nкорголууга укуктуу. Бардык адамдар ушул\nДекларацияны бузган дискриминациялоонун\nбардык түрлөрүнөн жана мындай\nдискриминациялоого чакырган бардык\nтукуруулардан бирдей корголууга укуктуу.\n8‐статья\nАр бир адам, ага конституция жана мыйзам\nтарабынан берилген негизги укуктары бузулган\nучурларда компетентүү улуттук соттор тарабынан\nукуктарын толук калыбына келтирүү укугуна ээ.\n9‐статья\nЭч ким ээнбаштык менен камакка алынууга,\nкармалууга же куугунтукталууга тийиш эмес.\n10‐статья\nАр бир адам өз укуктары менен милдеттенмелерин\nаныктоо үчүн жана ага коюлган кылмыш\nжоопкерчилигинин негиздү үлүгүн аныктоо үчүн\nтолук тең диктин негизинде анын иши маалымдуу\nтүрдө жана көз каранды эмес жана калыс сот\nтарабынан жана адилеттү үлүктүн бардык\nталаптарын сактоо менен каралышына жетишү\nүгөукуктуу.\n11‐статья\nКылмыш жасады деп күнөөлөнгөн ар бир адам анын\nкүнөөсү мыйзамдуу тартипте соттук маалымдуу\nтериштирүү жолу менен белгиленмейинче күнөөсүз\nдеп эсептелү үгө укуктуу, муну менен бирге ага\nкоргонуу үчүн бардык мүмкүнчүлүктөр камсыз\nкылынат.\nКандайдыр‐бир кылмыш жасалган учурда ал\nулуттук мыйзамдар же эларалык укукбоюнча\nкылмыш иши болуп саналбаган бардык кылмыштык\nаракеттерди жасагандыгы же аракетсиздиги\nүчүнэч ким жазаланууга тийиш эмес. Кылмыш\nжасалган кезде колдонулушу мүмкүн болгондон\nдагы оор жаза колдонулушу мүмкүн эмес.\n12‐статья"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "191253dc5c46d3ca1e8a2cbafd5e8ad9",
            "Index": 3,
            "Label": "4",
            "Size": [
                595.0,
                842.0
            ],
            "Text": "Эч ким анын жеке жана үй‐бүлөлүк турмушуна\nээнбаштык менен кийлигишү үгө, анын турак\nжайынын кол тийбестигине, анын кат‐\nкабарларынын жашыруундугуна жеанын намысына\nжана кадыр‐баркына ээнбаштык менен кол салууга\nдуушар болушу мү мкү н эмес. Ар бир адам мындай\nкийлигишүү дөн же ушундай кол салуудан мыйзам\nтарабынан корголууга укуктуу.\n13‐статья\nАр бир адам ар бир мамлекеттин чегинде ээн‐\nэркин жүрүүгө жана өзүнө жашай турган жер тандап\nалууга укуктуу.\nАр бир адам өз өлкөсүн кошуп алганда, бардык\nөлкөдөн чыгып кетүүгө, жана өз өлкөсүнө кайтып келүүгө\nукуктуу.\n14‐статья\nАр бир адам куугунтукка алынганда башка\nөлкөлөрдөн баш калкалоо издө ө гө жана аны\nпайдаланууга укуктуу.\nБул укук чындыгында саясий эмес кылмыш же\nБириккен Улуттар Уюмунун максаттары менен\nпринциптерине карама‐каршы келген иш\nкылгандыгы үчүн куугунтукталган учурда\nпайдаланылышы мүмкүн эмес.\n15‐статья\nАр бир адам граждандык алууга укуктуу.\nЭч ким өз граждандыгынан же өз граждандыгын\nөзгөртүү укугунан ээнбаштык менен ажыратылбайт.\n16‐статья\nБойго жеткен эркектер жана аялдар расалык,\nулуттук же диндик белгилери боюнча эч кандай\nчектөөлөрсүз никеге туруп жана үй‐бүлөкүтүүгө\nукуктуу. Алар никеге турганда, никеде болгон\nучурда жана аны бузуу учурунда бирдей\nукуктарга ээ.\nНикеге туруп жаткан эки тараптын тең эркин жана\nтолук макулдугу менен гана нике түзүлүшү мүмкүн.\nүй‐бү лө коомдун табигый жана негизги уюткусу\nболуп саналат жана коом менен мамлекет\nтарабынан корголууга укуктуу.\n17‐статья"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "eee54b8c608d9243265bec0674c942db",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ар бир адам жеке өзү, ошондой эле башка бирө өлөр\nменен бирге мүлккө ээ болууга укуктуу.\nЭч ким өз мүлкүнөн ээнбаштык менен ажыратылууга\nтийиш эмес.\nАта‐энелер өздөрүнүн жаш балдарына билим берүү\nжолун таң дап алууда негизги укукка ээ.\n18‐статья\nАр бир адам ой, ыйман, дин эркиндиктерине\nукуктуу; бул укук өз динин же ынанымын эркинче\nөзгөртүүнү жана жеке өзү, ошондой эле башкалар\nменен бирге каалаган динин тутуу же ынануу\nэркиндигин эл менен бирге же жеке өзүнчө динди\nүйрөнүүнү, кудайга сыйынууну жана диндик жөрөлгөлүү\nырасымдарды аткарууну камтыйт.\n19‐статья\nАр бир адам ынанымда болуу эркиндигине жана аны\nэркин билдирүү укугуна ээ; бул укук өз ынанымында\nтоскоолсуз бекем турууну жана мамлекеттик чек\nараларга карабастан маалыматты жана идеяларды\nкандай гана болбосун каражаттар менен издөө,\nкабыл алуу жана таратуу эркиндигин камтыйт.\n20‐статья\nАр бир адам тынч чогулуштар менен\nассоциациялар эркиндигине укуктуу.\nЭч ким мажбурлоо менен кандайдыр‐бир\nасссоциацияга кирүүгө тийиш эмес.\n21‐статья\nАр бир адам өз өлкөсүн түздөн‐түз же эркин түрдө\nшайланган өкүлдө р аркылуу башкарууга катышууга\nукуктуу.\nАр бир адам өз өлкө сүндө мамлекеттик кызматка\nбирдей жетишүү укугуна ээ.\nЭлдин эрки өкмөттүк бийликтин негизи болууга\nтийиш; бул эрк мезгил‐мезгили менен өткөрүлүп\nтурган жана жасалмаланбаган шайлоолордон\nбилинү үгө тийиш, ал шайлоолор жалпы жана бирдей\nшайлоо укуктары болгондо, жашыруун добуш берүү\nжолу менен же добуш берүүнүн эркиндигин камсыз\nкылган башка ар кандай формалары аркылуу\nжүргүзүлүүгө тийиш.\n22‐статья"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4cadc9a0ea46cf4c6260338d913f0aab",
            "Index": 5,
            "Label": "6",
            "Size": [
                595.0,
                842.0
            ],
            "Text": "Коомдун мүчөсү катары ар бир адам социалдык\nжактан камсыз болууга жана өзүнүн кадыр‐баркын\nсактоо жана инсандыгынын эркин өнүгүшүүчүн зарыл\nболгон экономикалык, социалдык жана маданий\nтармактардагы укуктарга улуттук күч‐аракеттер\nменен эларалык кызматташтыктар аркылуу жана ар\nбир мамлекеттин структурасы менен\nресурстарына ылайык ээ болууга укуктуу.\n23‐статья\nАр бир адам эмгектенү үгө, ишти эркин таң дап\nалууга, эмгектин адилеттүү жана ылайыктуу\nшарттарына ээ болууга жана жумушсуздуктан\nкорголууга укуктуу.\nАр бир адам кандайдыр‐бир кемсинтү үлөрсүз\nбирдей эмгекүчүн бирдей акы алууга укуктуу.\nАр бир иштеген адам анын өзү жана үй‐бүлөсүүчүн\nадамдын татыктуу жашоосун камсыз кыла турган\nадилеттүү жана канааттандыраарлык, ошондой эле\nзарыл болгондо, социалдык камсыз кылуунун\nбашка каражаттары менен толуктала турган акы\nалууга укуктуу.\nАр бир адам кесипчилик союздарды түзүүгө жана өз\nталамдарын коргоо үчүн кесипчилик союздарга\nкирүүгө укуктуу.\n24‐статья\nАр бир адам эс алууга жана бош убакытка ээ\nболууга укуктуу, анын ичине жумуш күнүн акылга\nсыярлык чектөө жана акы төлөнүүчү мезгил‐мезгили\nменен отпуск алуу укугу кирет.\n25‐статья\nАр бир адам тамак‐ашты, кийим‐кечени, турак\nжайды, медициналык тейлөөнү жана зарыл социалдык\nжактан тейлөөнү кошуп алганда өзүнүн жана үй‐\nбүлөсүнүн ден соолугу менен жыргалчылыгын камсыз\nкылуу үчүн зарыл болгон турмуштук деңгээлге\nукуктуу жана жумушсуз болуп калганда, ооруп,\nмайып болуп, жесир калганда, карыганда же өзүнө\nбайланыштуу болбогон себептер менен жан сактоо\nкаражаттарынан айрылганда камсыз болууга\nукуктуу.\nЭнелик жана балалык өзгөчө камкордук көрүүгө жана\nжардам алууга укук бере. Никеден же никесиз\nтөрөлгөн бардык балдар бирдей социалдык\nкоргоодон пайдаланууга тийиш.\n26‐статья"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "764527ae222bd34c42266e595c22f52c",
            "Index": 6,
            "Label": "7",
            "Size": [
                595.0,
                842.0
            ],
            "Text": "Ар бир адам билим алууга укуктуу. Билим берүү,\nжок дегенде башталгыч жана жалпы билим алуу\nакысыз болууга тийиш. Башталгыч билим берүү\nмилдеттүү болууга тийиш. Техникалык жана\nкесиптик билим жалпыга жеткиликтү ү болууга\nтийиш жана жогорку билим да ар бир адамдын\nжөндөмдүү лүктөрүнүн негизинде бардык үчүн бирдей\nжеткиликтүү болууга тийиш.\nБилим алуу адам инсанын толук өнүктүрүүгө жана\nадам укуктары менен негизги эркиндиктерин\nурматтоону арттырууга багытталууга тийиш.\nБилим алуу бардык элдердин, расалык жана диндик\nтоптордун ортосунда өз аратүшүнү шүүгө,\nсабырдуулукка жана достукка көмөктөшүүгө жана\nтынчтыкты сактап туруу боюнча Бириккен Улуттар\nУюмунун ишмердигине көмөктөшүүгө тийиш.\n27‐статья\nАр бир адам коомдун маданий турмушуна эркин\nкатышууга, көркөм өнөрдөн ыракат алууга, илимий\nпрогресске катышууга жана анын\nжыргалчылыктарынан пайдаланууга укуктуу.\nАр бир адам автору болуп эсептелген илимий,\nадабий же көркөм эмгектердин натыйжалары болуп\nсаналган анын моралдык жана материалдык\nталамдарынын корголушуна укуктуу.\n28‐статья\nАр бир адам ушул Декларацияда айтылган укуктар\nменен эркиндиктер толук ишке ашышы мүмкүн\nболгон социалдык жана эларалык тартипке\nукуктуу.\n29‐статья\nАр бир адам өзүнүн инсанынын эркин жана толук\nөнүгүшү мүмкүн болгон коомдун алдында милдеттүү.\nӨз укуктары менен эркиндиктерин иш жүзүнө\nашырууда ар бир адам башкалардын укуктары\nменен эркиндиктерин тийиштүү түрдө таанууну жана\nурматтоону камсыз кылуу жана демократиялык\nкоомдо моралдын, коомдук тартиптин жана жалпы\nжыргалчылыктын адилеттүү талаптарын\nканааттандыруу максатында гана мыйзам\nтарабынан белгиленген чектө өлөргө гана дуушар\nболушу мүмкүн.\nБул укуктар менен эркиндиктерди иш жүзүнө ашыруу\nБириккен Улуттар Уюмунун максаттарына жана\nпринциптерине эч кандай карама‐каршы келүү"
        },
        "7": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ad508a228d07173019f2df4df75de43c",
            "Index": 7,
            "Label": "8",
            "Size": [
                595.0,
                842.0
            ],
            "Text": "гөтийиш эмес.\n30‐статья\nУшул Декларациядагы эч бир нерсе кайсы‐бир\nмамлекетке, адамдардын тобуна же айрым\nадамдарга ушул Декларацияда баяндалган\nукуктарды жана эркиндиктерди жок кылууга\nбагытталган кандайдыр‐бир иштерди жүргүзүүгө же\nаракеттерди жасоого укук берүү катары\nтүшүндүрүлбөшү керек."
        }
    }
}

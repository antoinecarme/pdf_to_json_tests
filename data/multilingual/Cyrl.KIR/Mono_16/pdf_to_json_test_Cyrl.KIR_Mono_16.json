{
    "MetaData": {
        "Author": null,
        "Creation_Date": 1581468829,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e0ae5688284ec9dc06ceada9c31bab0e",
            "Index": 0,
            "Label": "1",
            "Size": [
                595.0,
                842.0
            ],
            "Text": "Адам Укуктарынын Жалпы Декларациясы\nБириккен Улуттар Уюмунун Башкы Ассамблеясында 1948‐жылдын 10‐декабрында\nкабыл алынган.\nПРЕАМБУЛА\nАдамзат үй‐бүлөсүнүн бардык мүчөлөрүнөтаандык болгон жогорку беделди\nжана алардын бирдей жана ажырагыс укуктарын таануу эркиндиктин, адилеттү\nүлүктүн жана жалпы тынчтыктын негизи болуп санала тургандыгын эске алуу\nменен; жана\nадам укуктарын этибарга албоо жана жеккөрүү адамзатынын абийирин\nкозгогон жырткычтык актыларга алып келгендигин жана адамдар сөз\nэркиндиги менен ынанымга ээ болгон, эчнерседен коркпогон жана эч нерсеге\nмуктаж болбогон дүйнөнүтүзүү адамдардын эң жогорку умтулуусу\nкатарыжарыялангандыгын эске алуу менен; жана\nадам акыркы арга катары зомбулукка жана эзүүгү каршы күтүрүлүүгө аргасыз\nблбошун камсыз кылуу максатында адам укуктары мыйзамдын күчү менен\nкорголууга тийиш экендигин эске алуу менен; жана\nэлдердин ортосундагы достук мамилелерди өнүктүрүүгө көмөктөшүү зарыл\nэкендигин эске алуу менен; жана\nБириккен Улуттардын элдери Уставда адамдардын негизги укуктарына, адам\nинсанынын беделине жана баркына, эркектер менен аялдардын тең\nукуктуулугуна ишенгендиктерин ырасташкандыктарын жана толук эркиндикке\nчыгуу менен катар социалдыкпрогресске жана турмуш шартты жакшыртууга\nкөмөктө шүүнү чечишкендигин эске алуу менен; жана\nБириккен Улуттар Уюму менен кызматташууда мүчө‐мамлекеттер адам укуктары\nменен негизги эркиндиктерди жалпы урматтоого жана салым кошууга\nмилдеттенгендигин эске алуу менен; жана\nушул укуктардын жана эркиндиктердин мүнөзүн жалпы түшүнүү ушул\nмилдеттенмелерди толук аткаруу үчүн зор мааниге ээ экендигин эске алуу\nменен,\nГенералдык Ассамблея\nадам укуктарынын ушул Жалпы Декларациясын ар бир адам жана коомдун ар\nбир органы ушул Декларацияны дайыма эске алып, агартуу жана билим берүү\nжолу менен ушул укуктарды жана эркиндиктерди урматтоого жана улуттук\nжана эларалык прогрессивдүү иш‐чаралар аркылуу Уюмга мүчө болгон\nмамлекеттердин элдеринин арасында, ошондой эле алардын юрисдикциясында\nтурган аймактын элдеринин арасында алардын жалпы жана толук таанылышын\nжана ишке ашырылышын камсыз кылууга көмөктөшүү алуутулуу үчүн бардык\nэлдер менен мамлекеттер аткарууга далалаттанууга тийиш болгон\nмилдеткатары жарыялайт.\n1‐статья\nБардык адамдар өз беделинде жана укуктарында эркин жана тең укуктуу\nболуп жаралат. Алардын аң‐сезими менен абийири бар жана бири‐бирине бир"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d3c20d73e0f169d417488659a050c48e",
            "Index": 1,
            "Label": "2",
            "Size": [
                595.0,
                842.0
            ],
            "Text": "туугандык мамилекылууга тийиш.\n2‐статья\nАр бир адам расасына, терисинин түсүнө , жынысына, тилине, динине,\nсаясий же башка ынанымдарына, улуттук же социалдык негизине, мүлкүнө,\nтек‐жайынаже башка абалынын айырмачылыктарына карабастан, ушул\nДекларация аркылуу жарыяланган бардык укуктар менен эркиндиктерге ээ\nболууга тийиш.\nАндан тышкары, адам жашаган аймактын көз каранды эместигине, көзөмөлгө\nалынгандыгына, өзүн‐өзү башкарбагандыгына же эгемендигиндеги кандайдыр‐\nбир чектөө лө ргө карабастан алөлкөнүнже аймактын саясий, укуктукже\nэларалык статусунун негизинде эчкандай айырмачылыктар болууга тийиш\nэмес.\n3‐статья\nАр бир адам жашоого, эркиндикке жана жеке кол тийбестикке укуктуу.\n4‐статья\nЭч ким кулчулукта же эрксиз абалда болууга тийиш эмес; кулчулук менен\nкул сатуучулуктун бардык түрлөрүнө тыюу салынат.\n5‐статья\nЭч ким кыйноолорго же ырайымсыз, адамкерчиликсиз же анын беделин\nтүшүрүүчү мамилеге жана жазалоого дуушар болбоого тийиш.\n6‐статья\nКайсы гана жерде болбосун ар бир адам өзүнүн укукка ээ субъект\nэкендигинин таанылышына укуктуу.\n7‐статья\nБардык адамдар мыйзам алдында тең жана эч кандай айырмалоосуз мыйзам\nтарабынан бирдей корголууга укуктуу. Бардык адамдар ушул Декларацияны\nбузган дискриминациялоонун бардык түрлөрүнөн жана мындай\nдискриминациялоого чакырган бардык тукуруулардан бирдей корголууга\nукуктуу.\n8‐статья\nАр бир адам, ага конституция жана мыйзам тарабынан берилген негизги\nукуктары бузулган учурларда компетентүү улуттук соттор тарабынан\nукуктарын толук калыбына келтирүү укугуна ээ.\n9‐статья\nЭч ким ээнбаштык менен камакка алынууга, кармалууга же куугунтукталууга\nтийиш эмес.\n10‐статья\nАр бир адам өз укуктары менен милдеттенмелерин аныктоо үчүн жана ага"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "24780c9ed517f84ce9d9a4b80121772d",
            "Index": 2,
            "Label": "3",
            "Size": [
                595.0,
                842.0
            ],
            "Text": "коюлган кылмыш жоопкерчилигинин негиздү үлүгүн аныктоо үчүн толук тең\nдиктин негизинде анын иши маалымдуу түрдө жана көз каранды эмес жана\nкалыс сот тарабынан жана адилеттү үлүктүн бардык талаптарын сактоо менен\nкаралышына жетишү үгөукуктуу.\n11‐статья\nКылмыш жасады деп күнөөлөнгөн ар бир адам анын күнөөсү мыйзамдуу\nтартипте соттук маалымдуу териштирүү жолу менен белгиленмейинче күнөөсүз\nдеп эсептелү үгө укуктуу, муну менен бирге ага коргонуу үчүн бардык\nмүмкүнчүлүктөр камсыз кылынат.\nКандайдыр‐бир кылмыш жасалган учурда ал улуттук мыйзамдар же эларалык\nукукбоюнча кылмыш иши болуп саналбаган бардык кылмыштык аракеттерди\nжасагандыгы же аракетсиздиги үчүнэч ким жазаланууга тийиш эмес. Кылмыш\nжасалган кезде колдонулушу мүмкүн болгондон дагы оор жаза колдонулушу\nмүмкүн эмес.\n12‐статья\nЭч ким анын жеке жана үй‐бүлөлүк турмушуна ээнбаштык менен кийлигишү\nүгө, анын турак жайынын кол тийбестигине, анын кат‐кабарларынын\nжашыруундугуна жеанын намысына жана кадыр‐баркына ээнбаштык менен кол\nсалууга дуушар болушу мү мкү н эмес. Ар бир адам мындай кийлигишүү дөн\nже ушундай кол салуудан мыйзам тарабынан корголууга укуктуу.\n13‐статья\nАр бир адам ар бир мамлекеттин чегинде ээн‐эркин жүрүүгө жана өзүнө\nжашай турган жер тандап алууга укуктуу.\nАр бир адам өз өлкөсүн кошуп алганда, бардык өлкөдөн чыгып кетүүгө, жана\nөз өлкөсүнө кайтып келүүгө укуктуу.\n14‐статья\nАр бир адам куугунтукка алынганда башка өлкөлөрдөн баш калкалоо издө ө\nгө жана аны пайдаланууга укуктуу.\nБул укук чындыгында саясий эмес кылмыш же Бириккен Улуттар Уюмунун\nмаксаттары менен принциптерине карама‐каршы келген иш кылгандыгы үчүн\nкуугунтукталган учурда пайдаланылышы мүмкүн эмес.\n15‐статья\nАр бир адам граждандык алууга укуктуу.\nЭч ким өз граждандыгынан же өз граждандыгын өзгөртүү укугунан ээнбаштык\nменен ажыратылбайт.\n16‐статья\nБойго жеткен эркектер жана аялдар расалык, улуттук же диндик белгилери\nбоюнча эч кандай чектөөлөрсүз никеге туруп жана үй‐бүлөкүтүүгө укуктуу.\nАлар никеге турганда, никеде болгон учурда жана аны бузуу учурунда\nбирдей укуктарга ээ."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4f0cc47ba7d4ac5f8344ae6ce186001a",
            "Index": 3,
            "Label": "4",
            "Size": [
                595.0,
                842.0
            ],
            "Text": "Никеге туруп жаткан эки тараптын тең эркин жана толук макулдугу менен\nгана нике түзүлүшү мүмкүн.\nүй‐бү лө коомдун табигый жана негизги уюткусу болуп саналат жана коом\nменен мамлекет тарабынан корголууга укуктуу.\n17‐статья\nАр бир адам жеке өзү, ошондой эле башка бирө өлөр менен бирге мүлккө ээ\nболууга укуктуу.\nЭч ким өз мүлкүнөн ээнбаштык менен ажыратылууга тийиш эмес.\nАта‐энелер өздөрүнүн жаш балдарына билим берүү жолун таң дап алууда\nнегизги укукка ээ.\n18‐статья\nАр бир адам ой, ыйман, дин эркиндиктерине укуктуу; бул укук өз динин же\nынанымын эркинче өзгөртүүнү жана жеке өзү, ошондой эле башкалар менен\nбирге каалаган динин тутуу же ынануу эркиндигин эл менен бирге же жеке\nөзүнчө динди үйрөнүүнү, кудайга сыйынууну жана диндик жөрөлгөлүү\nырасымдарды аткарууну камтыйт.\n19‐статья\nАр бир адам ынанымда болуу эркиндигине жана аны эркин билдирүү укугуна\nээ; бул укук өз ынанымында тоскоолсуз бекем турууну жана мамлекеттик чек\nараларга карабастан маалыматты жана идеяларды кандай гана болбосун\nкаражаттар менен издөө, кабыл алуу жана таратуу эркиндигин камтыйт.\n20‐статья\nАр бир адам тынч чогулуштар менен ассоциациялар эркиндигине укуктуу.\nЭч ким мажбурлоо менен кандайдыр‐бир асссоциацияга кирүүгө тийиш эмес.\n21‐статья\nАр бир адам өз өлкөсүн түздөн‐түз же эркин түрдө шайланган өкүлдө р\nаркылуу башкарууга катышууга укуктуу.\nАр бир адам өз өлкө сүндө мамлекеттик кызматка бирдей жетишүү укугуна\nээ.\nЭлдин эрки өкмөттүк бийликтин негизи болууга тийиш; бул эрк мезгил‐\nмезгили менен өткөрүлүп турган жана жасалмаланбаган шайлоолордон билинү\nүгө тийиш, ал шайлоолор жалпы жана бирдей шайлоо укуктары болгондо,\nжашыруун добуш берүү жолу менен же добуш берүүнүн эркиндигин камсыз\nкылган башка ар кандай формалары аркылуу жүргүзүлүүгө тийиш.\n22‐статья\nКоомдун мүчөсү катары ар бир адам социалдык жактан камсыз болууга жана\nөзүнүн кадыр‐баркын сактоо жана инсандыгынын эркин өнүгүшүүчүн зарыл\nболгон экономикалык, социалдык жана маданий тармактардагы укуктарга\nулуттук күч‐аракеттер менен эларалык кызматташтыктар аркылуу жана ар бир"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6d5017f29d4b6eafec0a927d4daa563a",
            "Index": 4,
            "Label": "5",
            "Size": [
                595.0,
                842.0
            ],
            "Text": "мамлекеттин структурасы менен ресурстарына ылайык ээ болууга укуктуу.\n23‐статья\nАр бир адам эмгектенү үгө, ишти эркин таң дап алууга, эмгектин адилеттүү\nжана ылайыктуу шарттарына ээ болууга жана жумушсуздуктан корголууга\nукуктуу.\nАр бир адам кандайдыр‐бир кемсинтү үлөрсүз бирдей эмгекүчүн бирдей акы\nалууга укуктуу.\nАр бир иштеген адам анын өзү жана үй‐бүлөсүүчүн адамдын татыктуу\nжашоосун камсыз кыла турган адилеттүү жана канааттандыраарлык, ошондой\nэле зарыл болгондо, социалдык камсыз кылуунун башка каражаттары менен\nтолуктала турган акы алууга укуктуу.\nАр бир адам кесипчилик союздарды түзүүгө жана өз таламдарын коргоо үчүн\nкесипчилик союздарга кирүүгө укуктуу.\n24‐статья\nАр бир адам эс алууга жана бош убакытка ээ болууга укуктуу, анын ичине\nжумуш күнүн акылга сыярлык чектөө жана акы төлөнүүчү мезгил‐мезгили\nменен отпуск алуу укугу кирет.\n25‐статья\nАр бир адам тамак‐ашты, кийим‐кечени, турак жайды, медициналык тейлөөнү\nжана зарыл социалдык жактан тейлөөнү кошуп алганда өзүнүн жана үй‐\nбүлөсүнүн ден соолугу менен жыргалчылыгын камсыз кылуу үчүн зарыл болгон\nтурмуштук деңгээлге укуктуу жана жумушсуз болуп калганда, ооруп, майып\nболуп, жесир калганда, карыганда же өзүнө байланыштуу болбогон себептер\nменен жан сактоо каражаттарынан айрылганда камсыз болууга укуктуу.\nЭнелик жана балалык өзгөчө камкордук көрүүгө жана жардам алууга укук\nбере. Никеден же никесиз төрөлгөн бардык балдар бирдей социалдык\nкоргоодон пайдаланууга тийиш.\n26‐статья\nАр бир адам билим алууга укуктуу. Билим берүү, жок дегенде башталгыч\nжана жалпы билим алуу акысыз болууга тийиш. Башталгыч билим берүү\nмилдеттүү болууга тийиш. Техникалык жана кесиптик билим жалпыга\nжеткиликтү ү болууга тийиш жана жогорку билим да ар бир адамдын\nжөндөмдүү лүктөрүнүн негизинде бардык үчүн бирдей жеткиликтүү болууга\nтийиш.\nБилим алуу адам инсанын толук өнүктүрүүгө жана адам укуктары менен\nнегизги эркиндиктерин урматтоону арттырууга багытталууга тийиш. Билим\nалуу бардык элдердин, расалык жана диндик топтордун ортосунда өз\nаратүшүнү шүүгө, сабырдуулукка жана достукка көмөктөшүүгө жана тынчтыкты\nсактап туруу боюнча Бириккен Улуттар Уюмунун ишмердигине көмөктөшүүгө\nтийиш.\n27‐статья"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2836124d152542b3c1b792b9aa5b793d",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ар бир адам коомдун маданий турмушуна эркин катышууга, көркөм өнөрдөн\nыракат алууга, илимий прогресске катышууга жана анын жыргалчылыктарынан\nпайдаланууга укуктуу.\nАр бир адам автору болуп эсептелген илимий, адабий же көркөм эмгектердин\nнатыйжалары болуп саналган анын моралдык жана материалдык таламдарынын\nкорголушуна укуктуу.\n28‐статья\nАр бир адам ушул Декларацияда айтылган укуктар менен эркиндиктер толук\nишке ашышы мүмкүн болгон социалдык жана эларалык тартипке укуктуу.\n29‐статья\nАр бир адам өзүнүн инсанынын эркин жана толук өнүгүшү мүмкүн болгон\nкоомдун алдында милдеттүү.\nӨз укуктары менен эркиндиктерин иш жүзүнө ашырууда ар бир адам\nбашкалардын укуктары менен эркиндиктерин тийиштүү түрдө таанууну жана\nурматтоону камсыз кылуу жана демократиялык коомдо моралдын, коомдук\nтартиптин жана жалпы жыргалчылыктын адилеттүү талаптарын канааттандыруу\nмаксатында гана мыйзам тарабынан белгиленген чектө өлөргө гана дуушар\nболушу мүмкүн.\nБул укуктар менен эркиндиктерди иш жүзүнө ашыруу Бириккен Улуттар\nУюмунун максаттарына жана принциптерине эч кандай карама‐каршы келүү\nгөтийиш эмес.\n30‐статья\nУшул Декларациядагы эч бир нерсе кайсы‐бир мамлекетке, адамдардын тобуна\nже айрым адамдарга ушул Декларацияда баяндалган укуктарды жана\nэркиндиктерди жок кылууга багытталган кандайдыр‐бир иштерди жүргүзүүгө\nже аракеттерди жасоого укук берүү катары түшүндүрүлбөшү керек."
        }
    }
}

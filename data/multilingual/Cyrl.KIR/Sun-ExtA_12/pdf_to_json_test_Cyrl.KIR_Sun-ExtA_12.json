{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468919,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Адам Укуктарынын Жалпы Декларациясы\nБириккен Улуттар Уюмунун Башкы Ассамблеясында 1948‐жылдын 10‐\nдекабрында кабыл алынган.\nПРЕАМБУЛА\nАдамзат үй‐бүлөсүнүн бардык мүчөлөрүнөтаандык болгон жогорку\nбеделди жана алардын бирдей жана ажырагыс укуктарын таануу\nэркиндиктин, адилеттү үлүктүн жана жалпы тынчтыктын негизи\nболуп санала тургандыгын эске алуу менен; жана\nадам укуктарын этибарга албоо жана жеккөрүү адамзатынын\nабийирин козгогон жырткычтык актыларга алып келгендигин жана\nадамдар сөз эркиндиги менен ынанымга ээ болгон, эчнерседен\nкоркпогон жана эч нерсеге муктаж болбогон дүйнөнүтүзүү\nадамдардын эң жогорку умтулуусу катарыжарыялангандыгын эске\nалуу менен; жана\nадам акыркы арга катары зомбулукка жана эзүүгү каршы күтүрүлүүгө\nаргасыз блбошун камсыз кылуу максатында адам укуктары\nмыйзамдын күчү менен корголууга тийиш экендигин эске алуу\nменен; жана\nэлдердин ортосундагы достук мамилелерди өнүктүрүүгө көмөктөшүү\nзарыл экендигин эске алуу менен; жана\nБириккен Улуттардын элдери Уставда адамдардын негизги\nукуктарына, адам инсанынын беделине жана баркына, эркектер\nменен аялдардын тең укуктуулугуна ишенгендиктерин\nырасташкандыктарын жана толук эркиндикке чыгуу менен катар\nсоциалдыкпрогресске жана турмуш шартты жакшыртууга көмөктө\nшүүнү чечишкендигин эске алуу менен; жана\nБириккен Улуттар Уюму менен кызматташууда мүчө‐мамлекеттер\nадам укуктары менен негизги эркиндиктерди жалпы урматтоого\nжана салым кошууга милдеттенгендигин эске алуу менен; жана\nушул укуктардын жана эркиндиктердин мүнөзүн жалпы түшүнүү ушул\nмилдеттенмелерди толук аткаруу үчүн зор мааниге ээ экендигин\nэске алуу менен,\nГенералдык Ассамблея\nадам укуктарынын ушул Жалпы Декларациясын ар бир адам жана\nкоомдун ар бир органы ушул Декларацияны дайыма эске алып,\nагартуу жана билим берүү жолу менен ушул укуктарды жана\nэркиндиктерди урматтоого жана улуттук жана эларалык\nпрогрессивдүү иш‐чаралар аркылуу Уюмга мүчө болгон\nмамлекеттердин элдеринин арасында, ошондой эле алардын\nюрисдикциясында турган аймактын элдеринин арасында алардын\nжалпы жана толук таанылышын жана ишке ашырылышын камсыз\nкылууга көмөктөшүү алуутулуу үчүн бардык элдер менен мамлекеттер\nаткарууга далалаттанууга тийиш болгон милдеткатары\nжарыялайт.\n1‐статья\nБардык адамдар өз беделинде жана укуктарында эркин жана тең\nукуктуу болуп жаралат. Алардын аң‐сезими менен абийири бар\nжана бири‐бирине бир туугандык мамилекылууга тийиш.\n2‐статья\nАр бир адам расасына, терисинин түсүнө , жынысына, тилине,\nдинине, саясий же башка ынанымдарына, улуттук же социалдык\nнегизине, мүлкүнө, тек‐жайынаже башка абалынын\nайырмачылыктарына карабастан, ушул Декларация аркылуу\nжарыяланган бардык укуктар менен эркиндиктерге ээ болууга\nтийиш.\nАндан тышкары, адам жашаган аймактын көз каранды эместигине,\nкөзөмөлгө алынгандыгына, өзүн‐өзү башкарбагандыгына же\nэгемендигиндеги кандайдыр‐бир чектөө лө ргө карабастан\nалөлкөнүнже аймактын саясий, укуктукже эларалык статусунун\nнегизинде эчкандай айырмачылыктар болууга тийиш эмес.\n3‐статья\nАр бир адам жашоого, эркиндикке жана жеке кол тийбестикке",
            "Image": "5dc3125949e9eb49f9e677aab55f468f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "укуктуу.\n4‐статья\nЭч ким кулчулукта же эрксиз абалда болууга тийиш эмес;\nкулчулук менен кул сатуучулуктун бардык түрлөрүнө тыюу салынат.\n5‐статья\nЭч ким кыйноолорго же ырайымсыз, адамкерчиликсиз же анын\nбеделин түшүрүүчү мамилеге жана жазалоого дуушар болбоого\nтийиш.\n6‐статья\nКайсы гана жерде болбосун ар бир адам өзүнүн укукка ээ субъект\nэкендигинин таанылышына укуктуу.\n7‐статья\nБардык адамдар мыйзам алдында тең жана эч кандай айырмалоосуз\nмыйзам тарабынан бирдей корголууга укуктуу. Бардык адамдар\nушул Декларацияны бузган дискриминациялоонун бардык\nтүрлөрүнөн жана мындай дискриминациялоого чакырган бардык\nтукуруулардан бирдей корголууга укуктуу.\n8‐статья\nАр бир адам, ага конституция жана мыйзам тарабынан берилген\nнегизги укуктары бузулган учурларда компетентүү улуттук\nсоттор тарабынан укуктарын толук калыбына келтирүү укугуна ээ.\n9‐статья\nЭч ким ээнбаштык менен камакка алынууга, кармалууга же\nкуугунтукталууга тийиш эмес.\n10‐статья\nАр бир адам өз укуктары менен милдеттенмелерин аныктоо үчүн\nжана ага коюлган кылмыш жоопкерчилигинин негиздү үлүгүн\nаныктоо үчүн толук тең диктин негизинде анын иши маалымдуу түрдө\nжана көз каранды эмес жана калыс сот тарабынан жана адилеттү\nүлүктүн бардык талаптарын сактоо менен каралышына жетишү\nүгөукуктуу.\n11‐статья\nКылмыш жасады деп күнөөлөнгөн ар бир адам анын күнөөсү мыйзамдуу\nтартипте соттук маалымдуу териштирүү жолу менен\nбелгиленмейинче күнөөсүз деп эсептелү үгө укуктуу, муну менен\nбирге ага коргонуу үчүн бардык мүмкүнчүлүктөр камсыз кылынат.\nКандайдыр‐бир кылмыш жасалган учурда ал улуттук мыйзамдар же\nэларалык укукбоюнча кылмыш иши болуп саналбаган бардык\nкылмыштык аракеттерди жасагандыгы же аракетсиздиги үчүнэч ким\nжазаланууга тийиш эмес. Кылмыш жасалган кезде колдонулушу\nмүмкүн болгондон дагы оор жаза колдонулушу мүмкүн эмес.\n12‐статья\nЭч ким анын жеке жана үй‐бүлөлүк турмушуна ээнбаштык менен\nкийлигишү үгө, анын турак жайынын кол тийбестигине, анын кат‐\nкабарларынын жашыруундугуна жеанын намысына жана кадыр‐\nбаркына ээнбаштык менен кол салууга дуушар болушу мү мкү н\nэмес. Ар бир адам мындай кийлигишүү дөн же ушундай кол салуудан\nмыйзам тарабынан корголууга укуктуу.\n13‐статья\nАр бир адам ар бир мамлекеттин чегинде ээн‐эркин жүрүүгө жана\nөзүнө жашай турган жер тандап алууга укуктуу.\nАр бир адам өз өлкөсүн кошуп алганда, бардык өлкөдөн чыгып кетүүгө,\nжана өз өлкөсүнө кайтып келүүгө укуктуу.\n14‐статья\nАр бир адам куугунтукка алынганда башка өлкөлөрдөн баш калкалоо\nиздө ө гө жана аны пайдаланууга укуктуу.",
            "Image": "1283fac618b23a6de0f053c5397f639b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Бул укук чындыгында саясий эмес кылмыш же Бириккен Улуттар\nУюмунун максаттары менен принциптерине карама‐каршы келген\nиш кылгандыгы үчүн куугунтукталган учурда пайдаланылышы мүмкүн\nэмес.\n15‐статья\nАр бир адам граждандык алууга укуктуу.\nЭч ким өз граждандыгынан же өз граждандыгын өзгөртүү укугунан\nээнбаштык менен ажыратылбайт.\n16‐статья\nБойго жеткен эркектер жана аялдар расалык, улуттук же диндик\nбелгилери боюнча эч кандай чектөөлөрсүз никеге туруп жана үй‐\nбүлөкүтүүгө укуктуу. Алар никеге турганда, никеде болгон учурда\nжана аны бузуу учурунда бирдей укуктарга ээ.\nНикеге туруп жаткан эки тараптын тең эркин жана толук\nмакулдугу менен гана нике түзүлүшү мүмкүн.\nүй‐бү лө коомдун табигый жана негизги уюткусу болуп саналат\nжана коом менен мамлекет тарабынан корголууга укуктуу.\n17‐статья\nАр бир адам жеке өзү, ошондой эле башка бирө өлөр менен бирге\nмүлккө ээ болууга укуктуу.\nЭч ким өз мүлкүнөн ээнбаштык менен ажыратылууга тийиш эмес.\nАта‐энелер өздөрүнүн жаш балдарына билим берүү жолун таң дап\nалууда негизги укукка ээ.\n18‐статья\nАр бир адам ой, ыйман, дин эркиндиктерине укуктуу; бул укук өз\nдинин же ынанымын эркинче өзгөртүүнү жана жеке өзү, ошондой эле\nбашкалар менен бирге каалаган динин тутуу же ынануу\nэркиндигин эл менен бирге же жеке өзүнчө динди үйрөнүүнү, кудайга\nсыйынууну жана диндик жөрөлгөлүү ырасымдарды аткарууну камтыйт.\n19‐статья\nАр бир адам ынанымда болуу эркиндигине жана аны эркин билдирүү\nукугуна ээ; бул укук өз ынанымында тоскоолсуз бекем турууну\nжана мамлекеттик чек араларга карабастан маалыматты жана\nидеяларды кандай гана болбосун каражаттар менен издөө, кабыл\nалуу жана таратуу эркиндигин камтыйт.\n20‐статья\nАр бир адам тынч чогулуштар менен ассоциациялар эркиндигине\nукуктуу.\nЭч ким мажбурлоо менен кандайдыр‐бир асссоциацияга кирүүгө\nтийиш эмес.\n21‐статья\nАр бир адам өз өлкөсүн түздөн‐түз же эркин түрдө шайланган өкүлдө р\nаркылуу башкарууга катышууга укуктуу.\nАр бир адам өз өлкө сүндө мамлекеттик кызматка бирдей жетишүү\nукугуна ээ.\nЭлдин эрки өкмөттүк бийликтин негизи болууга тийиш; бул эрк\nмезгил‐мезгили менен өткөрүлүп турган жана жасалмаланбаган\nшайлоолордон билинү үгө тийиш, ал шайлоолор жалпы жана бирдей\nшайлоо укуктары болгондо, жашыруун добуш берүү жолу менен же\nдобуш берүүнүн эркиндигин камсыз кылган башка ар кандай\nформалары аркылуу жүргүзүлүүгө тийиш.\n22‐статья\nКоомдун мүчөсү катары ар бир адам социалдык жактан камсыз\nболууга жана өзүнүн кадыр‐баркын сактоо жана инсандыгынын\nэркин өнүгүшүүчүн зарыл болгон экономикалык, социалдык жана\nмаданий тармактардагы укуктарга улуттук күч‐аракеттер менен\nэларалык кызматташтыктар аркылуу жана ар бир мамлекеттин",
            "Image": "b9059dd46a3403c621cb393f2deda8ea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "структурасы менен ресурстарына ылайык ээ болууга укуктуу.\n23‐статья\nАр бир адам эмгектенү үгө, ишти эркин таң дап алууга, эмгектин\nадилеттүү жана ылайыктуу шарттарына ээ болууга жана\nжумушсуздуктан корголууга укуктуу.\nАр бир адам кандайдыр‐бир кемсинтү үлөрсүз бирдей эмгекүчүн\nбирдей акы алууга укуктуу.\nАр бир иштеген адам анын өзү жана үй‐бүлөсүүчүн адамдын татыктуу\nжашоосун камсыз кыла турган адилеттүү жана\nканааттандыраарлык, ошондой эле зарыл болгондо, социалдык\nкамсыз кылуунун башка каражаттары менен толуктала турган акы\nалууга укуктуу.\nАр бир адам кесипчилик союздарды түзүүгө жана өз таламдарын\nкоргоо үчүн кесипчилик союздарга кирүүгө укуктуу.\n24‐статья\nАр бир адам эс алууга жана бош убакытка ээ болууга укуктуу,\nанын ичине жумуш күнүн акылга сыярлык чектөө жана акы төлөнүүчү\nмезгил‐мезгили менен отпуск алуу укугу кирет.\n25‐статья\nАр бир адам тамак‐ашты, кийим‐кечени, турак жайды, медициналык\nтейлөөнү жана зарыл социалдык жактан тейлөөнү кошуп алганда\nөзүнүн жана үй‐бүлөсүнүн ден соолугу менен жыргалчылыгын камсыз\nкылуу үчүн зарыл болгон турмуштук деңгээлге укуктуу жана\nжумушсуз болуп калганда, ооруп, майып болуп, жесир калганда,\nкарыганда же өзүнө байланыштуу болбогон себептер менен жан\nсактоо каражаттарынан айрылганда камсыз болууга укуктуу.\nЭнелик жана балалык өзгөчө камкордук көрүүгө жана жардам алууга\nукук бере. Никеден же никесиз төрөлгөн бардык балдар бирдей\nсоциалдык коргоодон пайдаланууга тийиш.\n26‐статья\nАр бир адам билим алууга укуктуу. Билим берүү, жок дегенде\nбашталгыч жана жалпы билим алуу акысыз болууга тийиш.\nБашталгыч билим берүү милдеттүү болууга тийиш. Техникалык жана\nкесиптик билим жалпыга жеткиликтү ү болууга тийиш жана жогорку\nбилим да ар бир адамдын жөндөмдүү лүктөрүнүн негизинде бардык үчүн\nбирдей жеткиликтүү болууга тийиш.\nБилим алуу адам инсанын толук өнүктүрүүгө жана адам укуктары\nменен негизги эркиндиктерин урматтоону арттырууга\nбагытталууга тийиш. Билим алуу бардык элдердин, расалык жана\nдиндик топтордун ортосунда өз аратүшүнү шүүгө, сабырдуулукка\nжана достукка көмөктөшүүгө жана тынчтыкты сактап туруу боюнча\nБириккен Улуттар Уюмунун ишмердигине көмөктөшүүгө тийиш.\n27‐статья\nАр бир адам коомдун маданий турмушуна эркин катышууга, көркөм\nөнөрдөн ыракат алууга, илимий прогресске катышууга жана анын\nжыргалчылыктарынан пайдаланууга укуктуу.\nАр бир адам автору болуп эсептелген илимий, адабий же көркөм\nэмгектердин натыйжалары болуп саналган анын моралдык жана\nматериалдык таламдарынын корголушуна укуктуу.\n28‐статья\nАр бир адам ушул Декларацияда айтылган укуктар менен\nэркиндиктер толук ишке ашышы мүмкүн болгон социалдык жана\nэларалык тартипке укуктуу.\n29‐статья\nАр бир адам өзүнүн инсанынын эркин жана толук өнүгүшү мүмкүн\nболгон коомдун алдында милдеттүү.\nӨз укуктары менен эркиндиктерин иш жүзүнө ашырууда ар бир адам\nбашкалардын укуктары менен эркиндиктерин тийиштүү түрдө\nтаанууну жана урматтоону камсыз кылуу жана демократиялык\nкоомдо моралдын, коомдук тартиптин жана жалпы жыргалчылыктын",
            "Image": "fea23b8fa404113894afb72f1c6bcb50"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "адилеттүү талаптарын канааттандыруу максатында гана мыйзам\nтарабынан белгиленген чектө өлөргө гана дуушар болушу мүмкүн.\nБул укуктар менен эркиндиктерди иш жүзүнө ашыруу Бириккен\nУлуттар Уюмунун максаттарына жана принциптерине эч кандай\nкарама‐каршы келүү гөтийиш эмес.\n30‐статья\nУшул Декларациядагы эч бир нерсе кайсы‐бир мамлекетке,\nадамдардын тобуна же айрым адамдарга ушул Декларацияда\nбаяндалган укуктарды жана эркиндиктерди жок кылууга\nбагытталган кандайдыр‐бир иштерди жүргүзүүгө же аракеттерди\nжасоого укук берүү катары түшүндүрүлбөшү керек.",
            "Image": "6faace662a200f0ff3f3a005d654a7c8"
        }
    }
}

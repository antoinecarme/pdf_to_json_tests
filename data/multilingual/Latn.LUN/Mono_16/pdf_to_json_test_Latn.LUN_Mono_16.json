{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469227,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KUDITEJA CHA KAYI KEJIMA HA NSHIMBI JA WUNTU\nPREAMBLE\nKuhitila mu kwiteja nakulemesha muntu, chakubuka kwambula chisaka cha\nmuntu wejima munu mukayi hichikunku kwafuma kulubuka nakudimena,\nwusompeshi hamu na kuwunda munu mu kayi kejima.\nKubula kulondela nshimbi ja wuntu chinaleteshi kubula kutiyangana\nhakachi kwawantu atela kwikala na nshimbi jakudihoshela kuditongojokela\nchakadi kutiya nachu woma, chuma chalema mu kuhanda kwamuntu.\nChekala chasweja kulema neyi abuli kunukanjikija nakukenga kufubukila\nakwawu adi na kumukakesha, ilanga muntu watela kukinge wa na nshimbi.\nMu chitiyangenu chawaka United Nations, eteja chikuhwelelu chawu mu\nnshimbi ja wuntu, ekala iyala hela mubanda, nikumona nawu antu enjima\nanatwali kumbidi chahandilu.\nMatunga amu United Nations adishika kumona nawu hadichitiyangenu,\nkalemesha ni kulondela nshimbi ja wuntu.\nNshimbi yeniyi ya kayi kejima ya Wuntu wa Muntu, hi njila yimu\nyakuwahishilamu chihandilu chawantu hamu nanyidimu yamatunga, dichi\nmuntu wejima hela yipompelu yawantu eteja kulondela nshimbi yamuchidiwu\nwatela kuzata mweneni nakumona neyi natangishi nshimbi ja wuntu, mu\nkukenga kuleta chitiyangenu mu kachi kamatunga hamu ekala ma memba hamu\nnawantu ejima munu mu kayi.\nINSHIMBI JETUNG'A JAWUNTU\nChikunku 1\nMuntu wejima wasemuka walukbuka wesekana hamu ni akwawu mukumulemesha.\nWenkewa kutong'ojoka nikuzatila hamu nimukwawu muntu muwunta'a.\nChikunku 2\nMuntu wejima watela kwiluka inshimbi jawuntu nikwila wakasuluka\nkulondela kudishika kweniku chakadi kusakula muchidi, ikowa, iyala indi\nmubanda hela kuchisaka kwafumahi nikutala hamaheta. Nayuma yikwawu.\nKosi kumwekesha chambu hakachi kawantu mulongg'a wakutala hetung'a\nkwafumayi itung'a neyi datambula chiyulu indi tahindi nehi hela kutala\nmunjila adina itung'a chadiyulang'awu.\nChikunku 3\nMuntu wejima watela kuhanda chiwahi mukushakama kwindi, walubuka\nnikumona nawu waking'ewa mumakabi adi ejima.\nChikunku 4\nKosi muntu akahembawu chineyi indung'u hela kwikala indung'u. Yuma\nyejima yadikuma kuwundung'u yatela kulekewa.",
            "Image": "54f339172dd5165bb53e0633758de7c0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Chikunku 5\nKosi muntu akayandishawu munjila yakubula kutela hela kubabeshewa\nmunjila yidi yejoma yatama.\nChikunku 6\nMuntu wejima atela kumulemesha kwejima kwadiyi kulondela inshimbi\njetung'a.\nChikunku 7\nAntu ejima ekala esekana muchihandilu chawu kweseka nanshimbi dichi\nitung'a datela kuking'a ona muntu mukulondela muchitiyang'enu chenichi.\nChikunku 8\nMuntu wejima wekala nang'ovu jakudiking'a munyilong'a yidi yejima\nmukulondela inshimbi jakuking'a muntu.\nChikunku 9\nKosi muntu akakasawu chakadi kulondela inshimbi hela kutumewa mwitung'a\ndacheng'i chakadi kulondela inshimbi.\nChikunku 10\nMuntu wejima wenkewa ing'ovu jakumona nindi anasompi nyilong'a yindi\nchiwahi mu chota chanyilong'a mukulondela inshimbi nakudiking'a omweni\nmunyilong'a.\nChikunku 11\nMuntu wejima anawani namulong'a atela kumuhemba neyi muntu walong'a\nninichi chakumusompeshawu nakumuwana namulong'a.\nKosi kwinka muntu mulong'a chakadi wunsahu walalaku. Muntu neyi nazati\nmulong' dichi enza nakumusompesha henohu inshimbi jamatung'a\njinahimpewi, iwu muntu atela kumukasa kulondela impinji yamuweniwu\nnamulong'a bayi neyi kulondela inshimbi jajihaku.\nChikunku 12\nKosi muntu akalung'esahwu muchihandilu chindi hela inshakaminu yindi\nnachisaka chindiku hela kutamisha ijina dindiku. Muntu wejima watela\nkuking'ewa muyuma yamuchidiwu.\nChikunku 13\nMuntu wejima watela kwenda munakukeng'elayi omweni nikushakama kwilug'a\nkunakuke'a omwenindi.\nMuntu wejima natweshi kuya kwitung'a dacheng'i nikufunta mwitung'a dindi\nchakadi kuwana kukala mukwenda kwindi.\nChikunku 14",
            "Image": "b59cb449beec541bdb821187881d0577"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Muntu wejima wenkewa ing'ovu jakuya nakushaka mwitung'a dacheng'i\nkuchina nyilong'a mwitung'a dindi.\nIlang'a iyi nshimbi hiyinatweshi kuzata kudi muntu nazati mulong'a\nwadikuma mukutamisha nfulumendi yetung'a dinaku hela nabuli kulondela\ninshimbi jawaka United Nations.\nChikunku 15\nMuntu wejima natweshi kusemukila kwitung'a kudi kwejima.\nKosi muntu akayandishawu mulong'a wakwiilung'a kwasemukilayi hela\nkuhimpa.\nChikunku 16\nMayala ni ambanda akula dhim enkewa ing'ovu jakusakula muntu wakusumbula\nchakadi kusakula ikowa muchidi chakala nakenji omwendindi. Awa enkewa\ning'ovu jakushakama muntu namuketala didindi ninichi chacadisengawi.\nAntu akadisumbula mukukeng'a kwawu.\nChisaka hichuma chanentesha neyi kwikali kushakama hamu mwitung'a dichi\nchisaka chatela kuking'ewa.\nChikunku 17\nMuntu wekala nang'ovu jakwikala namaheta inkawindi hela nawakwawu antu.\nKosi muntu akatambulawu maheta chakadi kuchikeng'a omweni.\nChikunku 18\nMuntu wejima wenkewa ing'ovu jakuditong'ojokela nikusakula kuchachi\nkunakukeng'ayi omweni, natweshi kuya kuchachi yacheng'i neyi nachimoni\nnindi chalo'a mukuzatila hamu ni akwawu, kutang'isha nikulondela\ninshimbi mukulombela kwindi.\nChikunku 19\nMuntu wejima wenkewa ing'ovu yakutong'ojoka nikuhosha hansang'a yidi\nyejima chakadi kutiya womaku mukukeng'a kwiluka wunsahu walala hansang'u\nyinakuleng'ayi kwiluka chiwahi.\nChikunku 20\nMuntu wejima wenkewa ing'ovu jakudiwana nawakwawu muyipompelu.\nKosi muntu akakanjikijawu kwikala membala muchipompelu chidi chejima.\nChinkuku 21\nMuntu wejima wenkewa ing'ovu jakuzatila nfulumendi hela kuhitila mudi\nakwawu mukukeng'a kwindi.\nMuntu wejima wenkewa ing'ovu jakuzata nyidimu yanfulumendi mwitung'a\ndindi.",
            "Image": "3991b99f2678e399330a8132c1b298a2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Itung'a dikayulewa mukukeng'a kwawantu hanyima yakusakula kwawantu\nakuyiemenaku chikekalang'a hampinji hampinji.\nChikunku 22\nMuntu wejima wenkew ing'ovu jakudiking'a muchihandilu chindi kuhitila\nmuku zatila hamu nikulondela maheta etung'a chihandilu chamuntu\nnichisemwa mulong'a chakadi yena kwikala wakashinshi hikunatweshi\nkutwala chihandilu chindi kumbidiku.\nChikunku 23\nMuntu wejima wenkewa ing'ovu jakuzata mudimu tinakukeng'ayi nikumona\nnindi ndiking'a hanyidimu yindi.\nMuntu wejima chakadi kusakula hela kunentahu chambu watela kutambula\ninfwetu jindi kwesekana nanyidimu yinakuzatayi.\nMuntu wejima watela kumona nindi infwetu jindi jinatweshi kukwasha yena\nhamu nichisaka chindi muchihandilu chawu.\nMuntu wejima natweshi kwikala membala wachibalu chatalang'a hadi\nankong'i mukuyikwasha mumakabi awu.\nChikunku 24\nMuntu wejima watela kunoka nikuzata mumpinji yatela nikuya nakunooka\nninfwetu jindi. Muntu wejima wenkewa ing'ovu jakumona hanyidimu yindi\nnikumona nindi natambuli infwetu jindi impinji achidiyi nakunoka.\nChikunku 25\nMuntu wejima wenkewa ing'ovu jakumona nindi chisaka chindi chinakuhanda\nchiwahi, anakuda chiwahi anakukama mwitala dadiwahi, anakutambula\nyitumbu yalong'a kuchipatela nikumona nindi mumpinji yakuleka nyidimu\niwu muntu anamuking'i mulong'a hadaha wakata, chifwayi nakuli nankashi\ndichi hanatweshi kutwalekahu nakuzataku hela wafwisha hela kudi chuma\nchinanenteshi nawu abuli kutwalekahu nakuzata nyidimu.\nMukweyayai hamu nimwana atela kuking'ewa nikuhembewa chiwahi nikumona\nnawu anakuyikwasha. Anyana ejima asemuka muwujila hela achidi kushakama\nnawanvwali jawu atela kuking'ewa munjila yidi yejima.\nChikunku 26\nMuntu wejima amwinka ing'ovu jakuya kushikola nakutang'a. Kosi muntu\nwakafwetang mali hakutang'isha kumasikola anyanya. Muntu wejima natweshi\nkutwalekahu kutang'a kulondela maana adiyi nawu amweni.\nKutang'a kukekalang'a koku kulonda chikakwashi muntu muchihandilu chindi\nnikumona nindi anakumulemesha kulondela inshimbi jamuntu. Chikakwasha\nantu kutiyang'ana hakachi kamatung'a, nyichidi nikumona nawu\nanakushakama mwilung'a mudi chiwunda kulondela inshimbi jawaka United\nNations.\nAnvwali ekala nang'ovu jakusakula mashikola awanyaanawu.",
            "Image": "8522aa8b36c3b78e9c0bb4a4475504f1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Chikunku 27\nMuntu wejima wenkewa ing'ovu jakuzatila hamu mukutwala chisemwa cawu\nkumbidi mwilung'a nunakushakamawu nikunoma nawu chinakuyikwasha.\n(missing)\nChikunku 28\nMuntu wejima wenkewa ing'ovu muchihandilu chindi mwitung'a. Muntu wejima\nwenkewa ing'ovu jakumona nindi ichi chitiyang'enu chamukayi kejima\nanachinjikiji muchihandilu chindi.\nChikunku 29\nMuntu wejima wekala namudimu wakumona nindi yuma yinakuya kumbidi\nmwilung'a munakushakamayi.\nMukuzatisha ing'ovu jamwinkawu muntu, muntu wejima wakazatila hamu ni\nantu lenkawu ing'ovu jakuyula akwawu mukuking'a nikulemesha inshimbi\njawuntu mwilung'a dawu.\nIji nshimbi hijatela kuzatishewa munjila yabula kulong'a nakwesekana\nnanshimbi jawaka United Nations.\nChikunku 30\nIji nshimbi hijatela kuluwang'eshaku mwitung'a hela muntu mukukeng'a\nkujikisa muijila yidi yejima.",
            "Image": "24a5d18b3fa8cac4e9c750f9b4b886b6"
        }
    }
}

{
    "MetaData": {
        "Author": null,
        "Creation_Date": 1581469268,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "45738e0ecf19a1f5386ceee1b521d128",
            "Index": 0,
            "Label": "1",
            "Size": [
                595.0,
                842.0
            ],
            "Text": "KUDITEJA CHA KAYI KEJIMA HA NSHIMBI JA WUNTU\nPREAMBLE\nKuhitila mu kwiteja nakulemesha muntu, chakubuka kwambula chisaka cha muntu\nwejima munu mukayi hichikunku kwafuma kulubuka nakudimena, wusompeshi hamu\nna kuwunda munu mu kayi kejima.\nKubula kulondela nshimbi ja wuntu chinaleteshi kubula kutiyangana hakachi\nkwawantu atela kwikala na nshimbi jakudihoshela kuditongojokela chakadi kutiya\nnachu woma, chuma chalema mu kuhanda kwamuntu.\nChekala chasweja kulema neyi abuli kunukanjikija nakukenga kufubukila akwawu adi\nna kumukakesha, ilanga muntu watela kukinge wa na nshimbi.\nMu chitiyangenu chawaka United Nations, eteja chikuhwelelu chawu mu nshimbi ja\nwuntu, ekala iyala hela mubanda, nikumona nawu antu enjima anatwali kumbidi\nchahandilu.\nMatunga amu United Nations adishika kumona nawu hadichitiyangenu, kalemesha ni\nkulondela nshimbi ja wuntu.\nNshimbi yeniyi ya kayi kejima ya Wuntu wa Muntu, hi njila yimu yakuwahishilamu\nchihandilu chawantu hamu nanyidimu yamatunga, dichi muntu wejima hela\nyipompelu yawantu eteja kulondela nshimbi yamuchidiwu watela kuzata mweneni\nnakumona neyi natangishi nshimbi ja wuntu, mu kukenga kuleta chitiyangenu mu\nkachi kamatunga hamu ekala ma memba hamu nawantu ejima munu mu kayi.\nINSHIMBI JETUNG'A JAWUNTU\nChikunku 1\nMuntu wejima wasemuka walukbuka wesekana hamu ni akwawu mukumulemesha.\nWenkewa kutong'ojoka nikuzatila hamu nimukwawu muntu muwunta'a.\nChikunku 2\nMuntu wejima watela kwiluka inshimbi jawuntu nikwila wakasuluka kulondela\nkudishika kweniku chakadi kusakula muchidi, ikowa, iyala indi mubanda hela\nkuchisaka kwafumahi nikutala hamaheta. Nayuma yikwawu.\nKosi kumwekesha chambu hakachi kawantu mulongg'a wakutala hetung'a kwafumayi\nitung'a neyi datambula chiyulu indi tahindi nehi hela kutala munjila adina itung'a\nchadiyulang'awu.\nChikunku 3\nMuntu wejima watela kuhanda chiwahi mukushakama kwindi, walubuka nikumona\nnawu waking'ewa mumakabi adi ejima.\nChikunku 4\nKosi muntu akahembawu chineyi indung'u hela kwikala indung'u. Yuma yejima\nyadikuma kuwundung'u yatela kulekewa.\nChikunku 5"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0590ee258290827bacac89c8af7e858e",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kosi muntu akayandishawu munjila yakubula kutela hela kubabeshewa munjila yidi\nyejoma yatama.\nChikunku 6\nMuntu wejima atela kumulemesha kwejima kwadiyi kulondela inshimbi jetung'a.\nChikunku 7\nAntu ejima ekala esekana muchihandilu chawu kweseka nanshimbi dichi itung'a\ndatela kuking'a ona muntu mukulondela muchitiyang'enu chenichi.\nChikunku 8\nMuntu wejima wekala nang'ovu jakudiking'a munyilong'a yidi yejima mukulondela\ninshimbi jakuking'a muntu.\nChikunku 9\nKosi muntu akakasawu chakadi kulondela inshimbi hela kutumewa mwitung'a\ndacheng'i chakadi kulondela inshimbi.\nChikunku 10\nMuntu wejima wenkewa ing'ovu jakumona nindi anasompi nyilong'a yindi chiwahi mu\nchota chanyilong'a mukulondela inshimbi nakudiking'a omweni munyilong'a.\nChikunku 11\nMuntu wejima anawani namulong'a atela kumuhemba neyi muntu walong'a ninichi\nchakumusompeshawu nakumuwana namulong'a.\nKosi kwinka muntu mulong'a chakadi wunsahu walalaku. Muntu neyi nazati mulong'\ndichi enza nakumusompesha henohu inshimbi jamatung'a jinahimpewi, iwu muntu\natela kumukasa kulondela impinji yamuweniwu namulong'a bayi neyi kulondela\ninshimbi jajihaku.\nChikunku 12\nKosi muntu akalung'esahwu muchihandilu chindi hela inshakaminu yindi nachisaka\nchindiku hela kutamisha ijina dindiku. Muntu wejima watela kuking'ewa muyuma\nyamuchidiwu.\nChikunku 13\nMuntu wejima watela kwenda munakukeng'elayi omweni nikushakama kwilug'a\nkunakuke'a omwenindi.\nMuntu wejima natweshi kuya kwitung'a dacheng'i nikufunta mwitung'a dindi chakadi\nkuwana kukala mukwenda kwindi.\nChikunku 14\nMuntu wejima wenkewa ing'ovu jakuya nakushaka mwitung'a dacheng'i kuchina\nnyilong'a mwitung'a dindi.\nIlang'a iyi nshimbi hiyinatweshi kuzata kudi muntu nazati mulong'a wadikuma"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "db42117b187754f8a2dbde5f0557e92a",
            "Index": 2,
            "Label": "3",
            "Size": [
                595.0,
                842.0
            ],
            "Text": "mukutamisha nfulumendi yetung'a dinaku hela nabuli kulondela inshimbi jawaka\nUnited Nations.\nChikunku 15\nMuntu wejima natweshi kusemukila kwitung'a kudi kwejima.\nKosi muntu akayandishawu mulong'a wakwiilung'a kwasemukilayi hela kuhimpa.\nChikunku 16\nMayala ni ambanda akula dhim enkewa ing'ovu jakusakula muntu wakusumbula\nchakadi kusakula ikowa muchidi chakala nakenji omwendindi. Awa enkewa ing'ovu\njakushakama muntu namuketala didindi ninichi chacadisengawi.\nAntu akadisumbula mukukeng'a kwawu.\nChisaka hichuma chanentesha neyi kwikali kushakama hamu mwitung'a dichi chisaka\nchatela kuking'ewa.\nChikunku 17\nMuntu wekala nang'ovu jakwikala namaheta inkawindi hela nawakwawu antu.\nKosi muntu akatambulawu maheta chakadi kuchikeng'a omweni.\nChikunku 18\nMuntu wejima wenkewa ing'ovu jakuditong'ojokela nikusakula kuchachi\nkunakukeng'ayi omweni, natweshi kuya kuchachi yacheng'i neyi nachimoni nindi\nchalo'a mukuzatila hamu ni akwawu, kutang'isha nikulondela inshimbi mukulombela\nkwindi.\nChikunku 19\nMuntu wejima wenkewa ing'ovu yakutong'ojoka nikuhosha hansang'a yidi yejima\nchakadi kutiya womaku mukukeng'a kwiluka wunsahu walala hansang'u\nyinakuleng'ayi kwiluka chiwahi.\nChikunku 20\nMuntu wejima wenkewa ing'ovu jakudiwana nawakwawu muyipompelu.\nKosi muntu akakanjikijawu kwikala membala muchipompelu chidi chejima.\nChinkuku 21\nMuntu wejima wenkewa ing'ovu jakuzatila nfulumendi hela kuhitila mudi akwawu\nmukukeng'a kwindi.\nMuntu wejima wenkewa ing'ovu jakuzata nyidimu yanfulumendi mwitung'a dindi.\nItung'a dikayulewa mukukeng'a kwawantu hanyima yakusakula kwawantu\nakuyiemenaku chikekalang'a hampinji hampinji.\nChikunku 22"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "df166c79236a1647d5a4501632af08ee",
            "Index": 3,
            "Label": "4",
            "Size": [
                595.0,
                842.0
            ],
            "Text": "Muntu wejima wenkew ing'ovu jakudiking'a muchihandilu chindi kuhitila muku zatila\nhamu nikulondela maheta etung'a chihandilu chamuntu nichisemwa mulong'a\nchakadi yena kwikala wakashinshi hikunatweshi kutwala chihandilu chindi\nkumbidiku.\nChikunku 23\nMuntu wejima wenkewa ing'ovu jakuzata mudimu tinakukeng'ayi nikumona nindi\nndiking'a hanyidimu yindi.\nMuntu wejima chakadi kusakula hela kunentahu chambu watela kutambula infwetu\njindi kwesekana nanyidimu yinakuzatayi.\nMuntu wejima watela kumona nindi infwetu jindi jinatweshi kukwasha yena hamu\nnichisaka chindi muchihandilu chawu.\nMuntu wejima natweshi kwikala membala wachibalu chatalang'a hadi ankong'i\nmukuyikwasha mumakabi awu.\nChikunku 24\nMuntu wejima watela kunoka nikuzata mumpinji yatela nikuya nakunooka ninfwetu\njindi. Muntu wejima wenkewa ing'ovu jakumona hanyidimu yindi nikumona nindi\nnatambuli infwetu jindi impinji achidiyi nakunoka.\nChikunku 25\nMuntu wejima wenkewa ing'ovu jakumona nindi chisaka chindi chinakuhanda\nchiwahi, anakuda chiwahi anakukama mwitala dadiwahi, anakutambula yitumbu\nyalong'a kuchipatela nikumona nindi mumpinji yakuleka nyidimu iwu muntu\nanamuking'i mulong'a hadaha wakata, chifwayi nakuli nankashi dichi hanatweshi\nkutwalekahu nakuzataku hela wafwisha hela kudi chuma chinanenteshi nawu abuli\nkutwalekahu nakuzata nyidimu.\nMukweyayai hamu nimwana atela kuking'ewa nikuhembewa chiwahi nikumona nawu\nanakuyikwasha. Anyana ejima asemuka muwujila hela achidi kushakama nawanvwali\njawu atela kuking'ewa munjila yidi yejima.\nChikunku 26\nMuntu wejima amwinka ing'ovu jakuya kushikola nakutang'a. Kosi muntu\nwakafwetang mali hakutang'isha kumasikola anyanya. Muntu wejima natweshi\nkutwalekahu kutang'a kulondela maana adiyi nawu amweni.\nKutang'a kukekalang'a koku kulonda chikakwashi muntu muchihandilu chindi\nnikumona nindi anakumulemesha kulondela inshimbi jamuntu. Chikakwasha antu\nkutiyang'ana hakachi kamatung'a, nyichidi nikumona nawu anakushakama mwilung'a\nmudi chiwunda kulondela inshimbi jawaka United Nations.\nAnvwali ekala nang'ovu jakusakula mashikola awanyaanawu.\nChikunku 27\nMuntu wejima wenkewa ing'ovu jakuzatila hamu mukutwala chisemwa cawu kumbidi\nmwilung'a nunakushakamawu nikunoma nawu chinakuyikwasha.\n(missing)"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "874227e2148e14afada8f0ff174b965c",
            "Index": 4,
            "Label": "5",
            "Size": [
                595.0,
                842.0
            ],
            "Text": "Chikunku 28\nMuntu wejima wenkewa ing'ovu muchihandilu chindi mwitung'a. Muntu wejima\nwenkewa ing'ovu jakumona nindi ichi chitiyang'enu chamukayi kejima anachinjikiji\nmuchihandilu chindi.\nChikunku 29\nMuntu wejima wekala namudimu wakumona nindi yuma yinakuya kumbidi mwilung'a\nmunakushakamayi.\nMukuzatisha ing'ovu jamwinkawu muntu, muntu wejima wakazatila hamu ni antu\nlenkawu ing'ovu jakuyula akwawu mukuking'a nikulemesha inshimbi jawuntu\nmwilung'a dawu.\nIji nshimbi hijatela kuzatishewa munjila yabula kulong'a nakwesekana nanshimbi\njawaka United Nations.\nChikunku 30\nIji nshimbi hijatela kuluwang'eshaku mwitung'a hela muntu mukukeng'a kujikisa\nmuijila yidi yejima."
        }
    }
}

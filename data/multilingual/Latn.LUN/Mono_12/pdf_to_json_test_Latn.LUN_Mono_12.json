{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469211,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "KUDITEJA CHA KAYI KEJIMA HA NSHIMBI JA WUNTU\nPREAMBLE\nKuhitila mu kwiteja nakulemesha muntu, chakubuka kwambula chisaka cha muntu wejima munu mukayi\nhichikunku kwafuma kulubuka nakudimena, wusompeshi hamu na kuwunda munu mu kayi kejima.\nKubula kulondela nshimbi ja wuntu chinaleteshi kubula kutiyangana hakachi kwawantu atela\nkwikala na nshimbi jakudihoshela kuditongojokela chakadi kutiya nachu woma, chuma chalema mu\nkuhanda kwamuntu.\nChekala chasweja kulema neyi abuli kunukanjikija nakukenga kufubukila akwawu adi na\nkumukakesha, ilanga muntu watela kukinge wa na nshimbi.\nMu chitiyangenu chawaka United Nations, eteja chikuhwelelu chawu mu nshimbi ja wuntu, ekala\niyala hela mubanda, nikumona nawu antu enjima anatwali kumbidi chahandilu.\nMatunga amu United Nations adishika kumona nawu hadichitiyangenu, kalemesha ni kulondela\nnshimbi ja wuntu.\nNshimbi yeniyi ya kayi kejima ya Wuntu wa Muntu, hi njila yimu yakuwahishilamu chihandilu\nchawantu hamu nanyidimu yamatunga, dichi muntu wejima hela yipompelu yawantu eteja kulondela\nnshimbi yamuchidiwu watela kuzata mweneni nakumona neyi natangishi nshimbi ja wuntu, mu kukenga\nkuleta chitiyangenu mu kachi kamatunga hamu ekala ma memba hamu nawantu ejima munu mu kayi.\nINSHIMBI JETUNG'A JAWUNTU\nChikunku 1\nMuntu wejima wasemuka walukbuka wesekana hamu ni akwawu mukumulemesha. Wenkewa kutong'ojoka\nnikuzatila hamu nimukwawu muntu muwunta'a.\nChikunku 2\nMuntu wejima watela kwiluka inshimbi jawuntu nikwila wakasuluka kulondela kudishika kweniku\nchakadi kusakula muchidi, ikowa, iyala indi mubanda hela kuchisaka kwafumahi nikutala hamaheta.\nNayuma yikwawu.\nKosi kumwekesha chambu hakachi kawantu mulongg'a wakutala hetung'a kwafumayi itung'a neyi\ndatambula chiyulu indi tahindi nehi hela kutala munjila adina itung'a chadiyulang'awu.\nChikunku 3\nMuntu wejima watela kuhanda chiwahi mukushakama kwindi, walubuka nikumona nawu waking'ewa\nmumakabi adi ejima.\nChikunku 4\nKosi muntu akahembawu chineyi indung'u hela kwikala indung'u. Yuma yejima yadikuma kuwundung'u\nyatela kulekewa.\nChikunku 5\nKosi muntu akayandishawu munjila yakubula kutela hela kubabeshewa munjila yidi yejoma yatama.\nChikunku 6\nMuntu wejima atela kumulemesha kwejima kwadiyi kulondela inshimbi jetung'a.\nChikunku 7\nAntu ejima ekala esekana muchihandilu chawu kweseka nanshimbi dichi itung'a datela kuking'a ona\nmuntu mukulondela muchitiyang'enu chenichi.\nChikunku 8\nMuntu wejima wekala nang'ovu jakudiking'a munyilong'a yidi yejima mukulondela inshimbi\njakuking'a muntu.\nChikunku 9\nKosi muntu akakasawu chakadi kulondela inshimbi hela kutumewa mwitung'a dacheng'i chakadi\nkulondela inshimbi.\nChikunku 10",
            "Image": "09dca999eaf353222066d4446a7a089e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Muntu wejima wenkewa ing'ovu jakumona nindi anasompi nyilong'a yindi chiwahi mu chota\nchanyilong'a mukulondela inshimbi nakudiking'a omweni munyilong'a.\nChikunku 11\nMuntu wejima anawani namulong'a atela kumuhemba neyi muntu walong'a ninichi chakumusompeshawu\nnakumuwana namulong'a.\nKosi kwinka muntu mulong'a chakadi wunsahu walalaku. Muntu neyi nazati mulong' dichi enza\nnakumusompesha henohu inshimbi jamatung'a jinahimpewi, iwu muntu atela kumukasa kulondela\nimpinji yamuweniwu namulong'a bayi neyi kulondela inshimbi jajihaku.\nChikunku 12\nKosi muntu akalung'esahwu muchihandilu chindi hela inshakaminu yindi nachisaka chindiku hela\nkutamisha ijina dindiku. Muntu wejima watela kuking'ewa muyuma yamuchidiwu.\nChikunku 13\nMuntu wejima watela kwenda munakukeng'elayi omweni nikushakama kwilug'a kunakuke'a omwenindi.\nMuntu wejima natweshi kuya kwitung'a dacheng'i nikufunta mwitung'a dindi chakadi kuwana kukala\nmukwenda kwindi.\nChikunku 14\nMuntu wejima wenkewa ing'ovu jakuya nakushaka mwitung'a dacheng'i kuchina nyilong'a mwitung'a\ndindi.\nIlang'a iyi nshimbi hiyinatweshi kuzata kudi muntu nazati mulong'a wadikuma mukutamisha\nnfulumendi yetung'a dinaku hela nabuli kulondela inshimbi jawaka United Nations.\nChikunku 15\nMuntu wejima natweshi kusemukila kwitung'a kudi kwejima.\nKosi muntu akayandishawu mulong'a wakwiilung'a kwasemukilayi hela kuhimpa.\nChikunku 16\nMayala ni ambanda akula dhim enkewa ing'ovu jakusakula muntu wakusumbula chakadi kusakula ikowa\nmuchidi chakala nakenji omwendindi. Awa enkewa ing'ovu jakushakama muntu namuketala didindi\nninichi chacadisengawi.\nAntu akadisumbula mukukeng'a kwawu.\nChisaka hichuma chanentesha neyi kwikali kushakama hamu mwitung'a dichi chisaka chatela\nkuking'ewa.\nChikunku 17\nMuntu wekala nang'ovu jakwikala namaheta inkawindi hela nawakwawu antu.\nKosi muntu akatambulawu maheta chakadi kuchikeng'a omweni.\nChikunku 18\nMuntu wejima wenkewa ing'ovu jakuditong'ojokela nikusakula kuchachi kunakukeng'ayi omweni,\nnatweshi kuya kuchachi yacheng'i neyi nachimoni nindi chalo'a mukuzatila hamu ni akwawu,\nkutang'isha nikulondela inshimbi mukulombela kwindi.\nChikunku 19\nMuntu wejima wenkewa ing'ovu yakutong'ojoka nikuhosha hansang'a yidi yejima chakadi kutiya\nwomaku mukukeng'a kwiluka wunsahu walala hansang'u yinakuleng'ayi kwiluka chiwahi.\nChikunku 20\nMuntu wejima wenkewa ing'ovu jakudiwana nawakwawu muyipompelu.\nKosi muntu akakanjikijawu kwikala membala muchipompelu chidi chejima.\nChinkuku 21\nMuntu wejima wenkewa ing'ovu jakuzatila nfulumendi hela kuhitila mudi akwawu mukukeng'a kwindi.",
            "Image": "8aefa4435864afacc340a1cec16a4cc4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Muntu wejima wenkewa ing'ovu jakuzata nyidimu yanfulumendi mwitung'a dindi.\nItung'a dikayulewa mukukeng'a kwawantu hanyima yakusakula kwawantu akuyiemenaku chikekalang'a\nhampinji hampinji.\nChikunku 22\nMuntu wejima wenkew ing'ovu jakudiking'a muchihandilu chindi kuhitila muku zatila hamu\nnikulondela maheta etung'a chihandilu chamuntu nichisemwa mulong'a chakadi yena kwikala\nwakashinshi hikunatweshi kutwala chihandilu chindi kumbidiku.\nChikunku 23\nMuntu wejima wenkewa ing'ovu jakuzata mudimu tinakukeng'ayi nikumona nindi ndiking'a hanyidimu\nyindi.\nMuntu wejima chakadi kusakula hela kunentahu chambu watela kutambula infwetu jindi kwesekana\nnanyidimu yinakuzatayi.\nMuntu wejima watela kumona nindi infwetu jindi jinatweshi kukwasha yena hamu nichisaka chindi\nmuchihandilu chawu.\nMuntu wejima natweshi kwikala membala wachibalu chatalang'a hadi ankong'i mukuyikwasha mumakabi\nawu.\nChikunku 24\nMuntu wejima watela kunoka nikuzata mumpinji yatela nikuya nakunooka ninfwetu jindi. Muntu\nwejima wenkewa ing'ovu jakumona hanyidimu yindi nikumona nindi natambuli infwetu jindi impinji\nachidiyi nakunoka.\nChikunku 25\nMuntu wejima wenkewa ing'ovu jakumona nindi chisaka chindi chinakuhanda chiwahi, anakuda\nchiwahi anakukama mwitala dadiwahi, anakutambula yitumbu yalong'a kuchipatela nikumona nindi\nmumpinji yakuleka nyidimu iwu muntu anamuking'i mulong'a hadaha wakata, chifwayi nakuli\nnankashi dichi hanatweshi kutwalekahu nakuzataku hela wafwisha hela kudi chuma chinanenteshi\nnawu abuli kutwalekahu nakuzata nyidimu.\nMukweyayai hamu nimwana atela kuking'ewa nikuhembewa chiwahi nikumona nawu anakuyikwasha.\nAnyana ejima asemuka muwujila hela achidi kushakama nawanvwali jawu atela kuking'ewa munjila\nyidi yejima.\nChikunku 26\nMuntu wejima amwinka ing'ovu jakuya kushikola nakutang'a. Kosi muntu wakafwetang mali\nhakutang'isha kumasikola anyanya. Muntu wejima natweshi kutwalekahu kutang'a kulondela maana\nadiyi nawu amweni.\nKutang'a kukekalang'a koku kulonda chikakwashi muntu muchihandilu chindi nikumona nindi\nanakumulemesha kulondela inshimbi jamuntu. Chikakwasha antu kutiyang'ana hakachi kamatung'a,\nnyichidi nikumona nawu anakushakama mwilung'a mudi chiwunda kulondela inshimbi jawaka United\nNations.\nAnvwali ekala nang'ovu jakusakula mashikola awanyaanawu.\nChikunku 27\nMuntu wejima wenkewa ing'ovu jakuzatila hamu mukutwala chisemwa cawu kumbidi mwilung'a\nnunakushakamawu nikunoma nawu chinakuyikwasha.\n(missing)\nChikunku 28\nMuntu wejima wenkewa ing'ovu muchihandilu chindi mwitung'a. Muntu wejima wenkewa ing'ovu\njakumona nindi ichi chitiyang'enu chamukayi kejima anachinjikiji muchihandilu chindi.\nChikunku 29\nMuntu wejima wekala namudimu wakumona nindi yuma yinakuya kumbidi mwilung'a munakushakamayi.\nMukuzatisha ing'ovu jamwinkawu muntu, muntu wejima wakazatila hamu ni antu lenkawu ing'ovu\njakuyula akwawu mukuking'a nikulemesha inshimbi jawuntu mwilung'a dawu.",
            "Image": "29210ee7f3c7adddf27f6a8263cbd09a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Iji nshimbi hijatela kuzatishewa munjila yabula kulong'a nakwesekana nanshimbi jawaka United\nNations.\nChikunku 30\nIji nshimbi hijatela kuluwang'eshaku mwitung'a hela muntu mukukeng'a kujikisa muijila yidi\nyejima.",
            "Image": "e4e5463dd25472cb37aa3a3dc8dc111f"
        }
    }
}

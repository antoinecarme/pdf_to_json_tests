{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467501,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Hattak M\u00f3\u0331ma I\u0331holisso\nIshtaa-aya \u00c1mmo'na Holisso\nHattakat yaakni' \u00e1yya'shakat m\u00f3\u0331makat itt\u00edllawwi b\u00edyyi'ka. Naalhpisa'at hattak\nm\u00f3\u0331makat immi'. A\u0331 lh\u00ednchikma\u0331 hattak m\u00f3\u0331makat ishtayoppa'ni.\nHookya nannalhpisa' ih\u00edngbittooka\u0331 ittimi\u0331lat taha. Himmaka\u0331 hattakat aa-\n\u00e1yya'shahookano ilaapo' nanna anok\ufb01llikakoot nannikchokmoho\u0331 anok\ufb01llihootokoot\nyammako\u0331 yahmichi bannahoot \u00e1yya'sha.\nNannalhpisa' ih\u00edngbittookookano kaniya'chi ki'yo. Immoot mah\u00e1\u0331a'chi hattakat\n\u00e1yya'sha aalhlhika\u0331 .\nNannalhpisa' ih\u00edngbittooka\u0331 immoot mah\u00e1\u0331ahookya hattakat ikayoppa'chokmat\nibaachaffa ikbannokmat ilaapo' nanna aanokfillikakoot yahmichi bannahoot \u00e1yya'sha.\nHattak m\u00f3\u0331makat nannaka\u0331 ittibaacha\ufb00a b\u00edyyi'kakma\u0331 chokma'ni. Hattak yaakni'\n\u00e1yya'shakat nannalhpisa'a\u0331 naapiisa' alhihaat m\u00f3\u0331makat ittibaacha\ufb00a b\u00edyyi'kakma\nnanna m\u00f3\u0331makat alhpi'sa b\u00edyyi'ka'ni.\nYaakni' hattak \u00e1yya'shakat m\u00f3\u0331makat nannaka\u0331 yahmi bannahoot \u00e1yya'shakat holisso\nholissochi: Chihoowaat hattak ikbikat itti\u00edlawwi b\u00edyyi'kaho\u0331 Chihoowaat naalhpisa'\nikbittooka\u0331 yammako\u0331 hattakat kanihmihoot \u00e1yya'sha bannakat y\u00e1mmohmihoot\n\u00e1yya'sha'chi.\nHattak yaakni' \u00e1yya'shakat m\u00f3\u0331makat yammookano ittibaacha\ufb00ahookmaka'chi\nnannakat alhpi'sa b\u00edyyi'ka'chika\u0331 .\nHattak m\u00f3\u0331makat ith\u00e1\u0331nahookmaka'chi.\nHimmaka' nittak \u00e1yya'shakat\nGeneral Assemblyat\nNanna m\u00f3\u0331maka\u0331 nannaka\u0331 ith\u00e1\u0331nacha ittibaacha\ufb00ahookmakoot nannaka\u0331 a\u0331 lh\u00edncha'chikat\nholisso ikbi.\nAnompaKanihmo'si1\nHimmaka' nittakookano hattak yokasht toksalicha'nikat ki'yo. Hattak m\u00f3\u0331makat\nitt\u00edllawwi b\u00edyyi'kacha nanna m\u00f3\u0331maka\u0331 ittibaacha\ufb00a'hitok.\nAnompaKanihmo'si2\nHattakat pisa ittimi\u0331layyokhacha kaniyaho\u0331 aamintihookya m\u00f3\u0331makat itt\u00edllawwi b\u00edyyi'ka.\nHattakat yaakni' kaniya'o\u0331 aamintihookya itt\u00edllawwi b\u00edyyi'ka.\nAnompaKanihmo'si3\nHattakat hattak yoka'shcha aba'nikat imalhpi'sa ki'yo. Hattakat holiitopa b\u00edyyi'ka.\nAnompaKanihmo'si4\nHattak yoka'at ikshoka'ni.",
            "Image": "b4d68be338593aefd499e7ab343114ee"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "AnompaKanihmo'si5\nHattakat hattakaakaynika\u0331 kalakshichit nanna imp\u00e1llammicha'nikat iksho nanna\nkanihmi ki'yoka\u0331 .\nAnompaKanihmo'si6\nHattakat m\u00f3\u0331makat hattak b\u00edyyi'ka.\nAnompaKanihmo'si7\nHattak naapiisa' alhihaat hattak m\u00f3\u0331maka\u0331 itt\u00edllawwicha'nikat imalhpi'sa.\nAnompaKanihmo'si8\nHattakat nannikchokmoho\u0331 hattak i\u0331yahmohmikma\u0331 naapiisa' alhihaakoot hattak yamma\napila'chi.\nAnompaKanihmo'si9\nHattakat nanna\u0331 kanihmi ki'yoka\u0331 yokacha' ki'yo kanahoot nanna onhochika\u0331 .\nAnompaKanihmo'si10\nYokashtokookma\u0331 court ishtayyana i\u0331naapisa'akoot i\u0331naapisa'chi nannakat alhpi'sa\nb\u00edyyi'ka'chiho\u0331 .\nAnompaKanihmo'si11\nKanahaat nanna ikchokmoho\u0331 y\u00e1mmohmi imahoobakmat naapiisa' alhihaakoot\nnannakat alhpi'sa b\u00edyyi'kaho\u0331 i\u0331naapiisa'chi, anompa loma' nannakya ikshoho\u0331 .\nNannakat ikchokmoho\u0331 ishy\u00e1mmo\u0331 htok ki'yokya naapiisa' alhihaat nannalhpisa'a\ni\u0331l\u00e1nchikma\u0331 falammisht anompa achonhochi banna'nihookya yahma' ki'yo, naalhpisa'at\nikshok\u00ed\u0331shtokootoko\u0331 .\nAnompaKanihmo'si12\nNanna ishkani\u0331htok ki'yohootoko\u0331 kanahaat nanna chiikani\u0331hcha' ki'yo.\nAnompaKanihmo'si13\nKaniya'o\u0331 aya chibannakmat ishiyya'hi b\u00edyyi'ka. Kaniya'o\u0331 \u00e1nta chibannakmat ish\u00e1nta'hi\nb\u00edyyi'ka.\nYaakni' kaniya'ookya ishiyya'hi b\u00edyyi'ka. Aatokmat falamat ishaa-attatokma\u0331 aya\nchibannakmat ishiyya'hi b\u00edyyi'ka.\nAnompaKanihmo'si14\nKaniya'o\u0331 ish\u00e1ntaka\u0331 kanahaat ikayoppachokma\u0331 kaniya'ookya ishiyya'hi b\u00edyyi'ka.\nNanna ikchokmoho\u0331 ishyammohmikmat kaniya'ookya ishiyya' ki'yo.\nAnompaKanihmo'si15\nKaniya'o\u0331 ishaa-attattookookya kaniya'o\u0331 aya chibannakmat ishiyya'hi b\u00edyyi'ka.",
            "Image": "69156705b943392a6224d5e0b8655569"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kaniya'o\u0331 ishaa-attattookmat \u00e1nta chibannakmat ish\u00e1nta'hi b\u00edyyi'ka.\nAnompaKanihmo'si16\nHattakat ihoo t\u00e1wwa'at kaniya'o\u0331 ittihaalalli bannakmat ittihaalalla'nikat imalhpi'sa.\nIttihaalalli ikbannokmat ittihaalalla' ki'yo kaniya'ookya.\nKanahaat ittihaalallittookat inchokka' chaffaat \u00e1yya'shakmano hol\u00edtto'pa.\nAnompaKanihmo'si17\nHattak m\u00f3\u0331makat nannakat im\u00e1yya'sha b\u00edyyi'ka.\nKanahoot imaaisha' ki'yo immi'ootoko\u0331 .\nAnompaKanihmo'si18\nKanahaat nanna aayimmikat ittimi\u0331layyokha b\u00edyyi'kahookya, nannaho\u0331 ayoppachi\nbannakmat ayoppacha'ni.\nAnompaKanihmo'si19\nNannaho\u0331 anok\ufb01lli chibannakmat ishanok\ufb01lla'ni. Nannaho\u0331 holissochi chibannakmat\nishholissocha'ni. Holisso nannaho\u0331 ittimanompoli chibannakmat istimanompola'ni.\nAnompa Kanihmo'si20\nNannaho\u0331 ishtittanahaat \u00e1yya'shcha ittibaanok\ufb01llika\u0331 ibaaf\u00f3yyokha chibannakmat\nishibaaf\u00f3yyokha'ni.\nNanna isht\u00e1yya'shaka\u0331 ibaafokha ikchibannokmat ishibaafokha' ki'yo.\nAnompaKanihmo'si21\nIttibaacha\ufb00ahookmat hattak m\u00f3\u0331makat naalhpisa' ikba'ni.\nKanahaat naalhtoka' nannaho\u0331 malili bannakmat malila'ni.\nHattak m\u00f3\u0331makat kanaho\u0331 naalhtoka' atookoli bannakmat imvoota'chi.\nAnompaKanihmo'si22\nKanihmit \u00e1nta chibannakat ishah\u00e1nta'ni. Kanaho\u0331 ishhottopacha' ki'yo.\nAnompaKanihmo'si23\nAatoksali' chokmakillaho\u0331 hattakat aatoksala'ni.\nKaniya'o\u0331 ishaatoksalikat hattakat toksalikat kanihmi imalhtobahookma\u0331 itt\u00edllawwihoot\nchimalhtoba'ni.\nTa'osso lawaho\u0331 ishikbihookmakoot aa-atta ishhayocha'chi.\nUniono\u0331 ibaafokha chibannakmat ishibaafokha'ni.\nAnompaKanihmo'si24",
            "Image": "95f92a04c23512defa6aece0d3a326d9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ishtoksali b\u00edyyi'kaka\u0331 hashi' kanalli kanihmika\u0331 ch\u00ed\u0331mahookmako\u0331 ishf\u00f3\u0331ha'ni.\nAnompaKanihmo'si25\nNanna m\u00f3\u0331maka\u0331 ishatahlihookmaka'chi \u2014 ishimpa'chi; naafokha; ishaa-atta'chi;\nalikchi' ishimayya'chi \u2014 m\u00f3\u0331maka\u0331 ishatahlihookmaka'chi. Nannahoot\nchikanihmihookma\u0331 kanahmat achipilakmaka'chi.\nChipotaat kaniya'o\u0331 aamintihoot \u00e1yya'shahookya kanahmat apilakmaka'chi. Ishki'\nm\u00f3\u0331maho\u0331 apilakmaka'chi.\nAnompaKanihmo'si26\nChipota m\u00f3\u0331makat holissaapisa' aya'nikat imalhpi'sa, ta'osso nannikimikshohookya.\nKana m\u00f3\u0331makat nanna aaithana' aya bannakmat aya'ni.\nHattakat nanna aaithana' ayakma\u0331 nannakat alhpi'saho\u0331 imano\u0331 likma\u0331 chokma'ni.\nChipota \u00e1yya'shakma\u0331 ishki' inki' t\u00e1wwa'akoot holissaapisa' kaniya'o\u0331 ayachi\nbannakmat ayacha'ni.\nAnompaKanihmo'si27\nKaniya'o\u0331 nanna isht\u00e1yya'shakma\u0331 kanahoot ayyacha ibaayahmi bannakmat yahma'ni.\nKanahookya nanna ikbicha kanchi bannakmat kancha'ni, ta'osso isha'chikat.\nAnompaKanihmo'si28\nAnompa kanihmo'si yappa\u0331 hattakat haklocha kani\u0331hchit anok\ufb01lli bannakmat\nanok\ufb01lla'ni. Nannaho\u0331 kanihmi bannakmat yahma'ni.\nAnompaKanihmo'si29\nKana m\u00f3\u0331makat ittapilakmakilla.\nHattakat naalhpisa' ikbi, hattak apila bannahoot. Naalhpisa' kobaffa' ki'yo.\nAnompa kanihmo'si yappat alhkaniya' ki'yo.\nAnompaKanihmo'si30\nHolisso tobattooko\u0331 kanahookya ikimalhkaniyyoka'ni.",
            "Image": "7ce5c44c56565c22bd11d1bc9a66ea07"
        }
    }
}

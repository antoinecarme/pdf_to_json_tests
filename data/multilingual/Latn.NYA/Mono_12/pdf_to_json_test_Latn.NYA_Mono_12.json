{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469743,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "CHIBVOMEREZO CA LAMULO LOSAMALIRA KHALIDWE LA MUNTHU PA DZIKO LONSE LA PANSI\nCIYAMBI\nPopeza kuti citsimikizo ca khalidwe loyenera la munthu mu banja lonse ndico tsinde la ufulu,\nungwiro ndi mtendere pa dziko liri lonse la pansi,\nPopeza kuti kusalabadira ufulu wa munthu kwabweretsa khalidwe la nkhalwe pa umoyo wa munthu,\nndi kutinso kusintha kwa zinthu pa dziko la pansi mwakufuna kupereka ufulu weni-weni pa umoyo\nwa munthu aliyense ndilo funo la munthu wamba aliyense,\nPopeza kuti ndi kofunikira kuti ufulu wa munthu ucinjirizidwe ndi lamulo pofuna kupewa nkhondo\nyomenyera ufulu kukhala ngati njira yomwe munthu angagwiritse nchito pofuna kumasulidwa ku\nnsinga za nkhalwe,\nPopeza kuti ndi kofunikira kukweza umodzi pakati pa mitundu ya maiko osiyana-siyana pa dziko\nlonse la pansi,\nPopeza kuti anthu a m' maiko amene ali mamembala a bungwe la United Nations anabvomereza za\nkufunikira kwa ufulu wa munthu mu makhalidwe ace onse ndiponso kuti sipayenera kukhala kusiyana\npakati pa mwamuna ndi mkazi m' makhalidwe ao ndikutinso maikowa anadzipereka kukweza nchito za\ncisangalalo ndi makhalidwe ena pa ufulu wa munthu,\nPopeza kuti maiko amene ali mamembala a bungweli la United Nations anatsimikiza kugwirizana ndi\nbungweli pa nchito zokweza ufulu wa munthu pa umoyo wace ndi kutsatira zofunikira zonse mu\nlamuloli lopereka ufulu weni-weni pa umoyo wa munthu,\nPopeza kuti kumvetsetsa cifuniro ca kufunika kwace kwa ufulu wa munthu pa umoyo wace kuli\nkofunikira kwambiri pofuna kuti cibvomerezoci cigwire nchito yace moyenera.\nMotero tsopano, bungwe lalikulu la General Assembly likulengeza\nChibvomerezoci pakati pa imitundu ya antu onse a dzikoli la pansi, ndikuti munthu aliyense\nmokumbukira chibvomerezoci nthawi zonse adzakhoza kuthandiza kukweza ndi kukwaniritsa lamuloli\npakati pa maiko onse amene ali mamembala a bungwe la United Nations ndiponso ku anthu okhala m'\nmaiko ena amene sakhudzidwa ndi nchito za bungweli pa dziko lonse la pansi.\nMutu 1\nAnthu onse amabadwa mwa ufulu ndiponso olinganga m' makhalidwe ao. Iwo amakhala ndi nzeru za\ncibadwidwe kotero ayenera kucitirana zabwino wina ndi mnzace.\nMutu 2\nMunthu aliyense ali ndi danga lokhala ndi ufulu onse ofunikira pa umoyo wace molingana ndi\nzofunikira mu chibvomerezoci kopanda tsankho liri lonse monga la mtundu, khungu, kukhala\nmwamuna kapena mkazi, cilankhulidwe, cuma kapena maonekedwe ena ace onse.\nNdiponso tsankho lina liri lonse monga la malire a maiko, ndale kapena malo opezeka maikowo\nmosayang' ana pa ulamuliro wace wa dzikolo pai nkhani za ufulu kapena kayendetsedwe ka\nulamuliro wace.\nMutu 3\nMunthu aliyense ali nao ufulu wapa umoyo m' makhalidwe ace onse mocinjirizidwa.\nMutu 4\nPalibe munthu amene adzakhala monga kapolo kapena kugwira nchito yopanda malipiro\nmokakamizidwa; Ukapolo kapena cibalo sizidzaloledwa ngakhale pang' ono.\nMutu 5\nPalibe munthu aliyense amene adzayenera kuzunzidwa mu njira iriyonse pa nthawi ya moyo wace.\nMutu 6\nMunthu aliyense ali obvomerezedwa mu umoyo wace wa umunthu molingana ndi lamulo loyang' ana pa\nmakhalidwe a munthu.\nMutu 7\nAnthu onse ali olingana m' makhalidwe a umoyo wao kotero kuti palibe kusiyana kuli konse mu\nlamulo la kasamalidwe ka umoyo wao. Motero munthu aliyense ali nalo danga lokhala ndi",
            "Image": "c80720a79c7dcc9ba0e8d75dadc8e9f9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "cisamaliro coyenera molingana ndi chibvomerezo ca lamulo losamalira khalidwe la umoyo wa munthu\naliyense.\nMutu 8\nMunthu aliyense ali nalo danga lodandaula pa khalidwe la umoyo wace ku mabungwe akulu-akulu\noyang' ana pa madandaulo osiyana-siyana mu dziko malinga ndi ufulu wa munthu aliyense opatsidwa\nmwa lamulo pa umoyo wace.\nMutu 9\nMunthu aliyense sayenera kumangidwa, kusungidwa mu ndende kapena kuthamangitsidwa mu dziko lace\nmosayenera.\nMutu 10\nMunthy aliyense ali ndi danga lopereka dandaulo lace lokhudza za ufulu wa moyo wace ku bungwe\nla padera la cilungamo pofuna kulandira ciweruzo coyenera pa mlandu uli onse umene munthu\nangapezeke nao.\nMutu 11\nMunthu aliyense akazengedwa mlandu wofika nao mu khoti, munthuyo ayenera kuyesedwa osacimwa\nkufikira pataoneka umboni otsimikiza kuti iyeyo anacita cimolo.\nMunthu aliyense sayenera kuzengedwa mlandu osayenera motsutsana ndi lamulo la dziko lace kapena\ndziko lonse la pansi. Ndipo munthu aliyense ocimwila lamulo ayenera kupatsidwa cilango\ncolingana ndi mlanduyo mosapitilira malire a lamulo la mlandu wace.\nMutu 12\nMunthu aliyense ayenera kulemekezedwa pa umoyo wace wa mseri (private life), banja kapena\nnyumba yace ndiponso umoyo wina wa iye yekha, mwinanso kudzudzulidwa pa khalidwe la umoyo wace\nwa mseri. Aliyense ali nalo danga locinjirizidwa ku khalidwe losokoneza umoyo wace mwa lamulo.\nMutu 13\nMunthu aliyense ali nalo danga loyenda kapena kukhala kuli konse mu dziko lace.\nMunthu aliyense ali ndi danga locoka mu dziko lace kapena dziko lina liri lonse ndiponso ali\nnalo danga lobwelera mu dziko lace mwakufuna kwace.\nMutu 14\nMunthu aliyense angathe kupita kukakhala ku dziko liri lonse mwakuthawa mazunzo mu dziko lace.\nKomatu danga lotereli siridzaperekedwa ku munthu ofuna kulangidwa kaamba ka zolakwa zina\nzobvomerezedwa ndi bungwe la United Nations.\nMutu 15\nMunthu aliyense ali ndi danga lokhala nzika ya dziko.\nMunthu aliyense sayenera kuletsedwa kapena kulandidwa unzika wa dziko lace ndiponso kuletsedwa\nkusintha unzika wace.\nMutu 16\nMwamuna ndi mkazi wa msinkhu obvomerezeka ali ndi danga lokwatira kapena kukwatiwa ndi kukhala\nndi banja kopanda tsankho la mtundu, unzika kapena mpingo. Anthu awiriwa ali ndi danga lomanga\nbanja ndiponso kumasula banja lao.\nCikwati ciri conse cidzamangidwa mobvomerezedwa ndi anthu awiri ofuna kukwatirana mwa ufulu.\nBanja ndilo maziko eni-eni a mtundu wa dziko kotero kuti liyenera kukhala locinjirizidwa\nmokwanira ndi Boma la dziko.\nMutu 17\nMunthu aliyense ali nalo danga lokhala ndi cuma pa iye yekha kapena mwakukhala gulu ndi anzace.\nPalibe munthu amene ayenera kulandidwa cuma cace mosayenera.\nMutu 18\nMunthu aliyense ali ndi danga lokhala ndi maganizo, nzeru kapena mpingo wa kukhosi kwace;",
            "Image": "9a3285f9fd28675b84d20b25c1f0530d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ufuluwu ndi osintha mpingo kapena cipembedzo cace ndiponso ufulu wofalitsa nchito ndi\ncikhulupiliro ca mpingo mwa iye yekha kapena mogwirizana ndi anzace kupsyolera m' maphunziro,\nkacitidwe ka zinthu, cipembedzo ndiponso mu kaonekedwe ka nchitoyo.\nMutu 19\nMunthu aliyense ali ndi danga la ufulu wa maganizo ndi malankhulidwe; ufuluwu ukhudza maganizo\na munthu kopanda msokonezo wina wace, kupempha ndi kulandira nzeru ndiponso kuphunzitsa ena\nnzeru kapena maganizo mogwiritsa nchito njira iriyonse.\nMutu 20\nMunthu aliyense ali ndi danga lopezeka pa msonkhano kapena bungwe liri lonse.\nMunthu aliyense sayenera kukakamizidwa kukhala membala wa bungwe liri lonse.\nMutu 21\nMunthu aliyense ali ndi danga logwapo pa kayendetsedwe ka Boma la dziko lace mwakudzipereka pa\nnchito zace kapena mwakusankhako atsogoleri olankhulira nchito za Bomalo.\nAliyense ali ndi ufulu olandira thandizo la Boma mu dziko lace.\nBoma liri lonse lidzayenera kuyendetsedwa molingana ndi zofuna za anthu amu dzikolo; zofuna za\nanthuwo zidzaonetsedwa kupsyolera mu masankho oyenera amene adzayenera kucitika mwa cilungamo\nmwa ufulu wa munthu aliyense wa dziko.\nMutu 22\nMunthu aliyense pokhala nzika ya dziko ali ndi danga lolandira citetezo pa nchito za\ncisangalalo ca moyo wace ndi kuti ayenera kuzindikira za ufulu wace pa nchito za cuma,\ncisangalalo ndi miyambo cinthu comwe ciri cofunikira kwambiri pa ubwino ndi citukuko ca moyo\nwace.\nMutu 23\nMunthu aliyense ali ndi danga logwira nchito yaku khosi kwace, kugwira nchito ya malamulo\noyenera ndiponso kuthandizidwa pa bvuto la kusowa kwa nchito.\nMunthu aliyense kopanda tsankho liri lonse ali ndi danga lolandira malipiro molingana ndi\nanzace ogwira nao nchito imodzi.\nMunthu aliyense ogwira nchito ali ndi danga lolandira malipiro okwanira kusamalira banja lace\nmopatsidwanso thandizo lina la padera losamalira umoyo wace.\nMunthu aliyense ali ndi danga lokhala membala wa bungwe liri lonse lothandiza pa umoyo wace.\nMutu 24\nMunthu aliyense ali ndi danga lopeza mpumulo ndi cisangalalo mwakupatsidwa maola okwanira\nogwiliramo nchito ndi masiku a chuti ca malipiro.\nMutu 25\nMuthu aliyense ali ndi danga lokhala ndi umoyo wabwino mu banja lace, mwakukhala ndi cakudya,\nzobvala, nyumba yogonamo ndiponso thandizo la mankhwala, kudzanso thandizo loyenera pa nthawi\nyosowa nchito, nthawi ya matenda, nthawi yopuwala (kulemala), nthawi ya umasiye, nthawi ya\nukalamba kapena nthawi yosowa thandizo liri lonse lofunikira pa umoyo wa munthu kaamba ka\nzobvuta zina zodziwika bwino.\nAnakubala pamodzi ndi ana ayenera kupatsidwa cisamaliro ca padera pa umoyo wao. Ana onse\npamodzi ndi aja amene abadwa mu njira zosayenera ayenera kutetezedwa mu njira imodzi.\nMutu 26\nMunthu aliyense ali ndi ufulu wa kupata maphunziro. Maphunziro oyamba adzayenera kukhala a\nulere komanso mokakamiza mwana aliyense kupata maphunzirowa. Maphunziro a nchito za luso\nadzayenera kupatsidwa kwa aliyense pamene maphunziro a pamwamba adzapatsidwa ku ana molingana\nndi nzeru zao.\nMunthu aliyense adzaphunzitsidwa za kasamalidwe ndi kakulidwe ka umoyo wa munthu ndi kakwezedwe\nka ulemu wa munthu ndi ufulu wa umoyo wace. Maphunziro oterewa adzakhala ofuna kukweza umodzi,\ncikhululukiro ndi ubwenzi pakati pa anthu a maiko, magulu a mipingo ndi ena osiyana-siyana\nndiponso kulimbikitsa nchito za bungwe la United Nations pofuna kukhazikitsa mtendere.",
            "Image": "363cad4ef1b61322391abcdd26317560"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Makolo ali ndi danga losankha maphunziro ofunikira ku ana ao.\nMutu 27\nMunthu aliyense ali ndi ufulu wogwapo pa umoyo wa zisangalalo za magulu a anthu, kusangalala\nkapena kudzipereka pa nchito zokweza nchito za zisangalalo zosiyana-siyana pakati pa anthu.\nAliyense ali ndi danga lopeza citetezo pa citukuko ca nchito zace za citukuko cosiyana-siyana\nmokomera dziko.\nMutu 28\nMunthu aliyense ali nalo danga kapena ufulu wa cisangalalo ca moyo wace molingana ndi\nchibvomerezo ca zofuna za lamulo losamalira khalidwe la umoyo wa munthu.\nMutu 29\nMunthu aliyense ali ndi nchito yothandiza kukweza citukuko ca umoyo wa anthu molingana ndi\nmphamvu yace.\nMogwiritsa nchito ufulu wace, munthu aliyense adzayenera kugwira nchito molingana ndi malamulo\na Boma pofuna kuthandiza pa nchito zokweza umoyo wa anthu onse amu dziko ndi lingo lofuna\nkubweretsa cimvano ndi citukuko coyenera pakati pa anthu.\nUfulu wa kagwiridwe ka nchito zothandiza kukweza citukuko ca dziko uyenera kulingana ndi\nzolinga za bugwe la United Nations.\nMutu 30\nZosindikizidwa zonse za chibvomerezo ca lamulo losamalira khalidwe la umoyo wa munthu,\nsizitanthauza kuti Boma, kagulu ka anthu kapena munthu wina aliyense ali ndi danga kapena ufulu\nocita zinthu zina zonse zofuna kuononga cilingo ca chibvomerezoci ai.",
            "Image": "f7a612673b997d280684211d07eb457f"
        }
    }
}

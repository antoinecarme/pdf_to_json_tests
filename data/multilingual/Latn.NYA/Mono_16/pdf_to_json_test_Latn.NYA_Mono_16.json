{
    "MetaData": {
        "Author": null,
        "Creation_Date": 1581469759,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "70519de01e0d17e5968bc6d286a73f0b",
            "Index": 0,
            "Label": "1",
            "Size": [
                595.0,
                842.0
            ],
            "Text": "CHIBVOMEREZO CA LAMULO LOSAMALIRA KHALIDWE LA MUNTHU PA DZIKO LONSE LA\nPANSI\nCIYAMBI\nPopeza kuti citsimikizo ca khalidwe loyenera la munthu mu banja lonse\nndico tsinde la ufulu, ungwiro ndi mtendere pa dziko liri lonse la\npansi,\nPopeza kuti kusalabadira ufulu wa munthu kwabweretsa khalidwe la nkhalwe\npa umoyo wa munthu, ndi kutinso kusintha kwa zinthu pa dziko la pansi\nmwakufuna kupereka ufulu weni-weni pa umoyo wa munthu aliyense ndilo\nfuno la munthu wamba aliyense,\nPopeza kuti ndi kofunikira kuti ufulu wa munthu ucinjirizidwe ndi lamulo\npofuna kupewa nkhondo yomenyera ufulu kukhala ngati njira yomwe munthu\nangagwiritse nchito pofuna kumasulidwa ku nsinga za nkhalwe,\nPopeza kuti ndi kofunikira kukweza umodzi pakati pa mitundu ya maiko\nosiyana-siyana pa dziko lonse la pansi,\nPopeza kuti anthu a m' maiko amene ali mamembala a bungwe la United\nNations anabvomereza za kufunikira kwa ufulu wa munthu mu makhalidwe ace\nonse ndiponso kuti sipayenera kukhala kusiyana pakati pa mwamuna ndi\nmkazi m' makhalidwe ao ndikutinso maikowa anadzipereka kukweza nchito za\ncisangalalo ndi makhalidwe ena pa ufulu wa munthu,\nPopeza kuti maiko amene ali mamembala a bungweli la United Nations\nanatsimikiza kugwirizana ndi bungweli pa nchito zokweza ufulu wa munthu\npa umoyo wace ndi kutsatira zofunikira zonse mu lamuloli lopereka ufulu\nweni-weni pa umoyo wa munthu,\nPopeza kuti kumvetsetsa cifuniro ca kufunika kwace kwa ufulu wa munthu\npa umoyo wace kuli kofunikira kwambiri pofuna kuti cibvomerezoci cigwire\nnchito yace moyenera.\nMotero tsopano, bungwe lalikulu la General Assembly likulengeza\nChibvomerezoci pakati pa imitundu ya antu onse a dzikoli la pansi,\nndikuti munthu aliyense mokumbukira chibvomerezoci nthawi zonse\nadzakhoza kuthandiza kukweza ndi kukwaniritsa lamuloli pakati pa maiko\nonse amene ali mamembala a bungwe la United Nations ndiponso ku anthu\nokhala m' maiko ena amene sakhudzidwa ndi nchito za bungweli pa dziko\nlonse la pansi.\nMutu 1\nAnthu onse amabadwa mwa ufulu ndiponso olinganga m' makhalidwe ao. Iwo\namakhala ndi nzeru za cibadwidwe kotero ayenera kucitirana zabwino wina\nndi mnzace.\nMutu 2\nMunthu aliyense ali ndi danga lokhala ndi ufulu onse ofunikira pa umoyo\nwace molingana ndi zofunikira mu chibvomerezoci kopanda tsankho liri"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7d3c52c3a55e377c8162df7fc2cbae86",
            "Index": 1,
            "Label": "2",
            "Size": [
                595.0,
                842.0
            ],
            "Text": "lonse monga la mtundu, khungu, kukhala mwamuna kapena mkazi,\ncilankhulidwe, cuma kapena maonekedwe ena ace onse.\nNdiponso tsankho lina liri lonse monga la malire a maiko, ndale kapena\nmalo opezeka maikowo mosayang' ana pa ulamuliro wace wa dzikolo pai\nnkhani za ufulu kapena kayendetsedwe ka ulamuliro wace.\nMutu 3\nMunthu aliyense ali nao ufulu wapa umoyo m' makhalidwe ace onse\nmocinjirizidwa.\nMutu 4\nPalibe munthu amene adzakhala monga kapolo kapena kugwira nchito yopanda\nmalipiro mokakamizidwa; Ukapolo kapena cibalo sizidzaloledwa ngakhale\npang' ono.\nMutu 5\nPalibe munthu aliyense amene adzayenera kuzunzidwa mu njira iriyonse pa\nnthawi ya moyo wace.\nMutu 6\nMunthu aliyense ali obvomerezedwa mu umoyo wace wa umunthu molingana ndi\nlamulo loyang' ana pa makhalidwe a munthu.\nMutu 7\nAnthu onse ali olingana m' makhalidwe a umoyo wao kotero kuti palibe\nkusiyana kuli konse mu lamulo la kasamalidwe ka umoyo wao. Motero munthu\naliyense ali nalo danga lokhala ndi cisamaliro coyenera molingana ndi\nchibvomerezo ca lamulo losamalira khalidwe la umoyo wa munthu aliyense.\nMutu 8\nMunthu aliyense ali nalo danga lodandaula pa khalidwe la umoyo wace ku\nmabungwe akulu-akulu oyang' ana pa madandaulo osiyana-siyana mu dziko\nmalinga ndi ufulu wa munthu aliyense opatsidwa mwa lamulo pa umoyo wace.\nMutu 9\nMunthu aliyense sayenera kumangidwa, kusungidwa mu ndende kapena\nkuthamangitsidwa mu dziko lace mosayenera.\nMutu 10\nMunthy aliyense ali ndi danga lopereka dandaulo lace lokhudza za ufulu\nwa moyo wace ku bungwe la padera la cilungamo pofuna kulandira ciweruzo\ncoyenera pa mlandu uli onse umene munthu angapezeke nao.\nMutu 11\nMunthu aliyense akazengedwa mlandu wofika nao mu khoti, munthuyo ayenera\nkuyesedwa osacimwa kufikira pataoneka umboni otsimikiza kuti iyeyo\nanacita cimolo."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4d936136a3fc7c73a10dbbe2191d2492",
            "Index": 2,
            "Label": "3",
            "Size": [
                595.0,
                842.0
            ],
            "Text": "Munthu aliyense sayenera kuzengedwa mlandu osayenera motsutsana ndi\nlamulo la dziko lace kapena dziko lonse la pansi. Ndipo munthu aliyense\nocimwila lamulo ayenera kupatsidwa cilango colingana ndi mlanduyo\nmosapitilira malire a lamulo la mlandu wace.\nMutu 12\nMunthu aliyense ayenera kulemekezedwa pa umoyo wace wa mseri (private\nlife), banja kapena nyumba yace ndiponso umoyo wina wa iye yekha,\nmwinanso kudzudzulidwa pa khalidwe la umoyo wace wa mseri. Aliyense ali\nnalo danga locinjirizidwa ku khalidwe losokoneza umoyo wace mwa lamulo.\nMutu 13\nMunthu aliyense ali nalo danga loyenda kapena kukhala kuli konse mu\ndziko lace.\nMunthu aliyense ali ndi danga locoka mu dziko lace kapena dziko lina\nliri lonse ndiponso ali nalo danga lobwelera mu dziko lace mwakufuna\nkwace.\nMutu 14\nMunthu aliyense angathe kupita kukakhala ku dziko liri lonse mwakuthawa\nmazunzo mu dziko lace.\nKomatu danga lotereli siridzaperekedwa ku munthu ofuna kulangidwa kaamba\nka zolakwa zina zobvomerezedwa ndi bungwe la United Nations.\nMutu 15\nMunthu aliyense ali ndi danga lokhala nzika ya dziko.\nMunthu aliyense sayenera kuletsedwa kapena kulandidwa unzika wa dziko\nlace ndiponso kuletsedwa kusintha unzika wace.\nMutu 16\nMwamuna ndi mkazi wa msinkhu obvomerezeka ali ndi danga lokwatira kapena\nkukwatiwa ndi kukhala ndi banja kopanda tsankho la mtundu, unzika kapena\nmpingo. Anthu awiriwa ali ndi danga lomanga banja ndiponso kumasula\nbanja lao.\nCikwati ciri conse cidzamangidwa mobvomerezedwa ndi anthu awiri ofuna\nkukwatirana mwa ufulu.\nBanja ndilo maziko eni-eni a mtundu wa dziko kotero kuti liyenera\nkukhala locinjirizidwa mokwanira ndi Boma la dziko.\nMutu 17\nMunthu aliyense ali nalo danga lokhala ndi cuma pa iye yekha kapena\nmwakukhala gulu ndi anzace.\nPalibe munthu amene ayenera kulandidwa cuma cace mosayenera.\nMutu 18"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "447f3a4f534bd795b1edc5ca25349a7b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Munthu aliyense ali ndi danga lokhala ndi maganizo, nzeru kapena mpingo\nwa kukhosi kwace; ufuluwu ndi osintha mpingo kapena cipembedzo cace\nndiponso ufulu wofalitsa nchito ndi cikhulupiliro ca mpingo mwa iye\nyekha kapena mogwirizana ndi anzace kupsyolera m' maphunziro, kacitidwe\nka zinthu, cipembedzo ndiponso mu kaonekedwe ka nchitoyo.\nMutu 19\nMunthu aliyense ali ndi danga la ufulu wa maganizo ndi malankhulidwe;\nufuluwu ukhudza maganizo a munthu kopanda msokonezo wina wace, kupempha\nndi kulandira nzeru ndiponso kuphunzitsa ena nzeru kapena maganizo\nmogwiritsa nchito njira iriyonse.\nMutu 20\nMunthu aliyense ali ndi danga lopezeka pa msonkhano kapena bungwe liri\nlonse.\nMunthu aliyense sayenera kukakamizidwa kukhala membala wa bungwe liri\nlonse.\nMutu 21\nMunthu aliyense ali ndi danga logwapo pa kayendetsedwe ka Boma la dziko\nlace mwakudzipereka pa nchito zace kapena mwakusankhako atsogoleri\nolankhulira nchito za Bomalo.\nAliyense ali ndi ufulu olandira thandizo la Boma mu dziko lace.\nBoma liri lonse lidzayenera kuyendetsedwa molingana ndi zofuna za anthu\namu dzikolo; zofuna za anthuwo zidzaonetsedwa kupsyolera mu masankho\noyenera amene adzayenera kucitika mwa cilungamo mwa ufulu wa munthu\naliyense wa dziko.\nMutu 22\nMunthu aliyense pokhala nzika ya dziko ali ndi danga lolandira citetezo\npa nchito za cisangalalo ca moyo wace ndi kuti ayenera kuzindikira za\nufulu wace pa nchito za cuma, cisangalalo ndi miyambo cinthu comwe ciri\ncofunikira kwambiri pa ubwino ndi citukuko ca moyo wace.\nMutu 23\nMunthu aliyense ali ndi danga logwira nchito yaku khosi kwace, kugwira\nnchito ya malamulo oyenera ndiponso kuthandizidwa pa bvuto la kusowa kwa\nnchito.\nMunthu aliyense kopanda tsankho liri lonse ali ndi danga lolandira\nmalipiro molingana ndi anzace ogwira nao nchito imodzi.\nMunthu aliyense ogwira nchito ali ndi danga lolandira malipiro okwanira\nkusamalira banja lace mopatsidwanso thandizo lina la padera losamalira\numoyo wace.\nMunthu aliyense ali ndi danga lokhala membala wa bungwe liri lonse\nlothandiza pa umoyo wace."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d38e984ee217dff702b9c165e0120247",
            "Index": 4,
            "Label": "5",
            "Size": [
                595.0,
                842.0
            ],
            "Text": "Mutu 24\nMunthu aliyense ali ndi danga lopeza mpumulo ndi cisangalalo\nmwakupatsidwa maola okwanira ogwiliramo nchito ndi masiku a chuti ca\nmalipiro.\nMutu 25\nMuthu aliyense ali ndi danga lokhala ndi umoyo wabwino mu banja lace,\nmwakukhala ndi cakudya, zobvala, nyumba yogonamo ndiponso thandizo la\nmankhwala, kudzanso thandizo loyenera pa nthawi yosowa nchito, nthawi ya\nmatenda, nthawi yopuwala (kulemala), nthawi ya umasiye, nthawi ya\nukalamba kapena nthawi yosowa thandizo liri lonse lofunikira pa umoyo wa\nmunthu kaamba ka zobvuta zina zodziwika bwino.\nAnakubala pamodzi ndi ana ayenera kupatsidwa cisamaliro ca padera pa\numoyo wao. Ana onse pamodzi ndi aja amene abadwa mu njira zosayenera\nayenera kutetezedwa mu njira imodzi.\nMutu 26\nMunthu aliyense ali ndi ufulu wa kupata maphunziro. Maphunziro oyamba\nadzayenera kukhala a ulere komanso mokakamiza mwana aliyense kupata\nmaphunzirowa. Maphunziro a nchito za luso adzayenera kupatsidwa kwa\naliyense pamene maphunziro a pamwamba adzapatsidwa ku ana molingana ndi\nnzeru zao.\nMunthu aliyense adzaphunzitsidwa za kasamalidwe ndi kakulidwe ka umoyo\nwa munthu ndi kakwezedwe ka ulemu wa munthu ndi ufulu wa umoyo wace.\nMaphunziro oterewa adzakhala ofuna kukweza umodzi, cikhululukiro ndi\nubwenzi pakati pa anthu a maiko, magulu a mipingo ndi ena osiyana-siyana\nndiponso kulimbikitsa nchito za bungwe la United Nations pofuna\nkukhazikitsa mtendere.\nMakolo ali ndi danga losankha maphunziro ofunikira ku ana ao.\nMutu 27\nMunthu aliyense ali ndi ufulu wogwapo pa umoyo wa zisangalalo za magulu\na anthu, kusangalala kapena kudzipereka pa nchito zokweza nchito za\nzisangalalo zosiyana-siyana pakati pa anthu.\nAliyense ali ndi danga lopeza citetezo pa citukuko ca nchito zace za\ncitukuko cosiyana-siyana mokomera dziko.\nMutu 28\nMunthu aliyense ali nalo danga kapena ufulu wa cisangalalo ca moyo wace\nmolingana ndi chibvomerezo ca zofuna za lamulo losamalira khalidwe la\numoyo wa munthu.\nMutu 29\nMunthu aliyense ali ndi nchito yothandiza kukweza citukuko ca umoyo wa\nanthu molingana ndi mphamvu yace."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d315d6f0e2242fecbb9dbc77379f9763",
            "Index": 5,
            "Label": "6",
            "Size": [
                595.0,
                842.0
            ],
            "Text": "Mogwiritsa nchito ufulu wace, munthu aliyense adzayenera kugwira nchito\nmolingana ndi malamulo a Boma pofuna kuthandiza pa nchito zokweza umoyo\nwa anthu onse amu dziko ndi lingo lofuna kubweretsa cimvano ndi citukuko\ncoyenera pakati pa anthu.\nUfulu wa kagwiridwe ka nchito zothandiza kukweza citukuko ca dziko\nuyenera kulingana ndi zolinga za bugwe la United Nations.\nMutu 30\nZosindikizidwa zonse za chibvomerezo ca lamulo losamalira khalidwe la\numoyo wa munthu, sizitanthauza kuti Boma, kagulu ka anthu kapena munthu\nwina aliyense ali ndi danga kapena ufulu ocita zinthu zina zonse zofuna\nkuononga cilingo ca chibvomerezoci ai."
        }
    }
}

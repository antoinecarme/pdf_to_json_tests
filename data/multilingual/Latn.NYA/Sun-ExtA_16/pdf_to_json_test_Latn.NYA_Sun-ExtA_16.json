{
    "MetaData": {
        "Author": null,
        "Creation_Date": 1581469853,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3388a64e4cb6f9619e85058c1b4eb4c3",
            "Index": 0,
            "Label": "1",
            "Size": [
                595.0,
                842.0
            ],
            "Text": "CHIBVOMEREZO CA LAMULO LOSAMALIRA KHALIDWE LA MUNTHU PA DZIKO LONSE LA PANSI\nCIYAMBI\nPopeza kuti citsimikizo ca khalidwe loyenera la munthu mu banja lonse ndico tsinde la\nufulu, ungwiro ndi mtendere pa dziko liri lonse la pansi,\nPopeza kuti kusalabadira ufulu wa munthu kwabweretsa khalidwe la nkhalwe pa umoyo wa\nmunthu, ndi kutinso kusintha kwa zinthu pa dziko la pansi mwakufuna kupereka ufulu\nweni-weni pa umoyo wa munthu aliyense ndilo funo la munthu wamba aliyense,\nPopeza kuti ndi kofunikira kuti ufulu wa munthu ucinjirizidwe ndi lamulo pofuna kupewa\nnkhondo yomenyera ufulu kukhala ngati njira yomwe munthu angagwiritse nchito pofuna\nkumasulidwa ku nsinga za nkhalwe,\nPopeza kuti ndi kofunikira kukweza umodzi pakati pa mitundu ya maiko osiyana-siyana pa\ndziko lonse la pansi,\nPopeza kuti anthu a m' maiko amene ali mamembala a bungwe la United Nations\nanabvomereza za kufunikira kwa ufulu wa munthu mu makhalidwe ace onse ndiponso kuti\nsipayenera kukhala kusiyana pakati pa mwamuna ndi mkazi m' makhalidwe ao ndikutinso\nmaikowa anadzipereka kukweza nchito za cisangalalo ndi makhalidwe ena pa ufulu wa\nmunthu,\nPopeza kuti maiko amene ali mamembala a bungweli la United Nations anatsimikiza\nkugwirizana ndi bungweli pa nchito zokweza ufulu wa munthu pa umoyo wace ndi kutsatira\nzofunikira zonse mu lamuloli lopereka ufulu weni-weni pa umoyo wa munthu,\nPopeza kuti kumvetsetsa cifuniro ca kufunika kwace kwa ufulu wa munthu pa umoyo wace\nkuli kofunikira kwambiri pofuna kuti cibvomerezoci cigwire nchito yace moyenera.\nMotero tsopano, bungwe lalikulu la General Assembly likulengeza\nChibvomerezoci pakati pa imitundu ya antu onse a dzikoli la pansi, ndikuti munthu\naliyense mokumbukira chibvomerezoci nthawi zonse adzakhoza kuthandiza kukweza ndi\nkukwaniritsa lamuloli pakati pa maiko onse amene ali mamembala a bungwe la United\nNations ndiponso ku anthu okhala m' maiko ena amene sakhudzidwa ndi nchito za bungweli\npa dziko lonse la pansi.\nMutu 1\nAnthu onse amabadwa mwa ufulu ndiponso olinganga m' makhalidwe ao. Iwo amakhala ndi\nnzeru za cibadwidwe kotero ayenera kucitirana zabwino wina ndi mnzace.\nMutu 2\nMunthu aliyense ali ndi danga lokhala ndi ufulu onse ofunikira pa umoyo wace molingana\nndi zofunikira mu chibvomerezoci kopanda tsankho liri lonse monga la mtundu, khungu,\nkukhala mwamuna kapena mkazi, cilankhulidwe, cuma kapena maonekedwe ena ace onse.\nNdiponso tsankho lina liri lonse monga la malire a maiko, ndale kapena malo opezeka\nmaikowo mosayang' ana pa ulamuliro wace wa dzikolo pai nkhani za ufulu kapena\nkayendetsedwe ka ulamuliro wace.\nMutu 3"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "df5039b260bc3fe42ffa39c78febd257",
            "Index": 1,
            "Label": "2",
            "Size": [
                595.0,
                842.0
            ],
            "Text": "Munthu aliyense ali nao ufulu wapa umoyo m' makhalidwe ace onse mocinjirizidwa.\nMutu 4\nPalibe munthu amene adzakhala monga kapolo kapena kugwira nchito yopanda malipiro\nmokakamizidwa; Ukapolo kapena cibalo sizidzaloledwa ngakhale pang' ono.\nMutu 5\nPalibe munthu aliyense amene adzayenera kuzunzidwa mu njira iriyonse pa nthawi ya moyo\nwace.\nMutu 6\nMunthu aliyense ali obvomerezedwa mu umoyo wace wa umunthu molingana ndi lamulo loyang'\nana pa makhalidwe a munthu.\nMutu 7\nAnthu onse ali olingana m' makhalidwe a umoyo wao kotero kuti palibe kusiyana kuli\nkonse mu lamulo la kasamalidwe ka umoyo wao. Motero munthu aliyense ali nalo danga\nlokhala ndi cisamaliro coyenera molingana ndi chibvomerezo ca lamulo losamalira\nkhalidwe la umoyo wa munthu aliyense.\nMutu 8\nMunthu aliyense ali nalo danga lodandaula pa khalidwe la umoyo wace ku mabungwe akulu-\nakulu oyang' ana pa madandaulo osiyana-siyana mu dziko malinga ndi ufulu wa munthu\naliyense opatsidwa mwa lamulo pa umoyo wace.\nMutu 9\nMunthu aliyense sayenera kumangidwa, kusungidwa mu ndende kapena kuthamangitsidwa mu\ndziko lace mosayenera.\nMutu 10\nMunthy aliyense ali ndi danga lopereka dandaulo lace lokhudza za ufulu wa moyo wace ku\nbungwe la padera la cilungamo pofuna kulandira ciweruzo coyenera pa mlandu uli onse\numene munthu angapezeke nao.\nMutu 11\nMunthu aliyense akazengedwa mlandu wofika nao mu khoti, munthuyo ayenera kuyesedwa\nosacimwa kufikira pataoneka umboni otsimikiza kuti iyeyo anacita cimolo.\nMunthu aliyense sayenera kuzengedwa mlandu osayenera motsutsana ndi lamulo la dziko\nlace kapena dziko lonse la pansi. Ndipo munthu aliyense ocimwila lamulo ayenera\nkupatsidwa cilango colingana ndi mlanduyo mosapitilira malire a lamulo la mlandu wace.\nMutu 12\nMunthu aliyense ayenera kulemekezedwa pa umoyo wace wa mseri (private life), banja\nkapena nyumba yace ndiponso umoyo wina wa iye yekha, mwinanso kudzudzulidwa pa khalidwe\nla umoyo wace wa mseri. Aliyense ali nalo danga locinjirizidwa ku khalidwe losokoneza\numoyo wace mwa lamulo."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9fb7a022de1e616223564651d9605b8d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Mutu 13\nMunthu aliyense ali nalo danga loyenda kapena kukhala kuli konse mu dziko lace.\nMunthu aliyense ali ndi danga locoka mu dziko lace kapena dziko lina liri lonse\nndiponso ali nalo danga lobwelera mu dziko lace mwakufuna kwace.\nMutu 14\nMunthu aliyense angathe kupita kukakhala ku dziko liri lonse mwakuthawa mazunzo mu\ndziko lace.\nKomatu danga lotereli siridzaperekedwa ku munthu ofuna kulangidwa kaamba ka zolakwa\nzina zobvomerezedwa ndi bungwe la United Nations.\nMutu 15\nMunthu aliyense ali ndi danga lokhala nzika ya dziko.\nMunthu aliyense sayenera kuletsedwa kapena kulandidwa unzika wa dziko lace ndiponso\nkuletsedwa kusintha unzika wace.\nMutu 16\nMwamuna ndi mkazi wa msinkhu obvomerezeka ali ndi danga lokwatira kapena kukwatiwa ndi\nkukhala ndi banja kopanda tsankho la mtundu, unzika kapena mpingo. Anthu awiriwa ali\nndi danga lomanga banja ndiponso kumasula banja lao.\nCikwati ciri conse cidzamangidwa mobvomerezedwa ndi anthu awiri ofuna kukwatirana mwa\nufulu.\nBanja ndilo maziko eni-eni a mtundu wa dziko kotero kuti liyenera kukhala\nlocinjirizidwa mokwanira ndi Boma la dziko.\nMutu 17\nMunthu aliyense ali nalo danga lokhala ndi cuma pa iye yekha kapena mwakukhala gulu ndi\nanzace.\nPalibe munthu amene ayenera kulandidwa cuma cace mosayenera.\nMutu 18\nMunthu aliyense ali ndi danga lokhala ndi maganizo, nzeru kapena mpingo wa kukhosi\nkwace; ufuluwu ndi osintha mpingo kapena cipembedzo cace ndiponso ufulu wofalitsa\nnchito ndi cikhulupiliro ca mpingo mwa iye yekha kapena mogwirizana ndi anzace\nkupsyolera m' maphunziro, kacitidwe ka zinthu, cipembedzo ndiponso mu kaonekedwe ka\nnchitoyo.\nMutu 19\nMunthu aliyense ali ndi danga la ufulu wa maganizo ndi malankhulidwe; ufuluwu ukhudza\nmaganizo a munthu kopanda msokonezo wina wace, kupempha ndi kulandira nzeru ndiponso\nkuphunzitsa ena nzeru kapena maganizo mogwiritsa nchito njira iriyonse.\nMutu 20"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "33b31f749309bd9a5ea653f04ba2f54f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Munthu aliyense ali ndi danga lopezeka pa msonkhano kapena bungwe liri lonse.\nMunthu aliyense sayenera kukakamizidwa kukhala membala wa bungwe liri lonse.\nMutu 21\nMunthu aliyense ali ndi danga logwapo pa kayendetsedwe ka Boma la dziko lace\nmwakudzipereka pa nchito zace kapena mwakusankhako atsogoleri olankhulira nchito za\nBomalo.\nAliyense ali ndi ufulu olandira thandizo la Boma mu dziko lace.\nBoma liri lonse lidzayenera kuyendetsedwa molingana ndi zofuna za anthu amu dzikolo;\nzofuna za anthuwo zidzaonetsedwa kupsyolera mu masankho oyenera amene adzayenera\nkucitika mwa cilungamo mwa ufulu wa munthu aliyense wa dziko.\nMutu 22\nMunthu aliyense pokhala nzika ya dziko ali ndi danga lolandira citetezo pa nchito za\ncisangalalo ca moyo wace ndi kuti ayenera kuzindikira za ufulu wace pa nchito za cuma,\ncisangalalo ndi miyambo cinthu comwe ciri cofunikira kwambiri pa ubwino ndi citukuko ca\nmoyo wace.\nMutu 23\nMunthu aliyense ali ndi danga logwira nchito yaku khosi kwace, kugwira nchito ya\nmalamulo oyenera ndiponso kuthandizidwa pa bvuto la kusowa kwa nchito.\nMunthu aliyense kopanda tsankho liri lonse ali ndi danga lolandira malipiro molingana\nndi anzace ogwira nao nchito imodzi.\nMunthu aliyense ogwira nchito ali ndi danga lolandira malipiro okwanira kusamalira\nbanja lace mopatsidwanso thandizo lina la padera losamalira umoyo wace.\nMunthu aliyense ali ndi danga lokhala membala wa bungwe liri lonse lothandiza pa umoyo\nwace.\nMutu 24\nMunthu aliyense ali ndi danga lopeza mpumulo ndi cisangalalo mwakupatsidwa maola\nokwanira ogwiliramo nchito ndi masiku a chuti ca malipiro.\nMutu 25\nMuthu aliyense ali ndi danga lokhala ndi umoyo wabwino mu banja lace, mwakukhala ndi\ncakudya, zobvala, nyumba yogonamo ndiponso thandizo la mankhwala, kudzanso thandizo\nloyenera pa nthawi yosowa nchito, nthawi ya matenda, nthawi yopuwala (kulemala), nthawi\nya umasiye, nthawi ya ukalamba kapena nthawi yosowa thandizo liri lonse lofunikira pa\numoyo wa munthu kaamba ka zobvuta zina zodziwika bwino.\nAnakubala pamodzi ndi ana ayenera kupatsidwa cisamaliro ca padera pa umoyo wao. Ana\nonse pamodzi ndi aja amene abadwa mu njira zosayenera ayenera kutetezedwa mu njira\nimodzi.\nMutu 26\nMunthu aliyense ali ndi ufulu wa kupata maphunziro. Maphunziro oyamba adzayenera"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b824c364b039444f2b882c6d11265637",
            "Index": 4,
            "Label": "5",
            "Size": [
                595.0,
                842.0
            ],
            "Text": "kukhala a ulere komanso mokakamiza mwana aliyense kupata maphunzirowa. Maphunziro a\nnchito za luso adzayenera kupatsidwa kwa aliyense pamene maphunziro a pamwamba\nadzapatsidwa ku ana molingana ndi nzeru zao.\nMunthu aliyense adzaphunzitsidwa za kasamalidwe ndi kakulidwe ka umoyo wa munthu ndi\nkakwezedwe ka ulemu wa munthu ndi ufulu wa umoyo wace. Maphunziro oterewa adzakhala\nofuna kukweza umodzi, cikhululukiro ndi ubwenzi pakati pa anthu a maiko, magulu a\nmipingo ndi ena osiyana-siyana ndiponso kulimbikitsa nchito za bungwe la United Nations\npofuna kukhazikitsa mtendere.\nMakolo ali ndi danga losankha maphunziro ofunikira ku ana ao.\nMutu 27\nMunthu aliyense ali ndi ufulu wogwapo pa umoyo wa zisangalalo za magulu a anthu,\nkusangalala kapena kudzipereka pa nchito zokweza nchito za zisangalalo zosiyana-siyana\npakati pa anthu.\nAliyense ali ndi danga lopeza citetezo pa citukuko ca nchito zace za citukuko cosiyana-\nsiyana mokomera dziko.\nMutu 28\nMunthu aliyense ali nalo danga kapena ufulu wa cisangalalo ca moyo wace molingana ndi\nchibvomerezo ca zofuna za lamulo losamalira khalidwe la umoyo wa munthu.\nMutu 29\nMunthu aliyense ali ndi nchito yothandiza kukweza citukuko ca umoyo wa anthu molingana\nndi mphamvu yace.\nMogwiritsa nchito ufulu wace, munthu aliyense adzayenera kugwira nchito molingana ndi\nmalamulo a Boma pofuna kuthandiza pa nchito zokweza umoyo wa anthu onse amu dziko ndi\nlingo lofuna kubweretsa cimvano ndi citukuko coyenera pakati pa anthu.\nUfulu wa kagwiridwe ka nchito zothandiza kukweza citukuko ca dziko uyenera kulingana\nndi zolinga za bugwe la United Nations.\nMutu 30\nZosindikizidwa zonse za chibvomerezo ca lamulo losamalira khalidwe la umoyo wa munthu,\nsizitanthauza kuti Boma, kagulu ka anthu kapena munthu wina aliyense ali ndi danga\nkapena ufulu ocita zinthu zina zonse zofuna kuononga cilingo ca chibvomerezoci ai."
        }
    }
}

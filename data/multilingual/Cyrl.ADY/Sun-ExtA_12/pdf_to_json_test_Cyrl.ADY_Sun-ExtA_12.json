{
    "MetaData": {
        "Author": null,
        "Creation_Date": 1581466785,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "59d67e4bbcdf8952fb660c763a0586de",
            "Index": 0,
            "Label": "1",
            "Size": [
                595.0,
                842.0
            ],
            "Text": "Цlыху Хуэфащэхэм Теухуа Дунейпсо Джэпсалъэ\n1948\nFederation of Caucasian Associations\nKaffed\nДунэепстэу къэрал зэгохьэныгъэм и зэфэсэу 1948 гъэм\nтыгъэгъазэм и 10-м щыIагъэм къыщаштагъ 217 А (III) зиномер\nунашъомкIэ.\nЦlыф Фэшъуашэхэм Афэгъэхьыгъэ Дунэепстэу Джэпсалъ\nДунэепстэу Къэрал Зэгохьэныгъэм (ДКъЗ) и Зэфэсым егъэIу;\nДунэепстэу цIыфыгъэм къыхиубытэрэ хэтрэ зы цIыфи\nзэгохьэныгъи;\nмы джэпсалъэр сыдигъуи янэгу кIагъэтызэ, мыщ къыщыхэщырэ цIыф\nфэшъуашэхэмрэ фитыныгъэхэмрэ янэIэ зэрэтырагъэтырэм, фашIырэ\nлъытэныгъэм егъэджэныгъэ-гъэсэныгъэ гъогукIэ зырагъэужьынэу;\nхэгъэгу кIоцIхэми дунэепстэуми кIо къэсми нахьы зыщызыужьырэ\nамалхэр зыфагъэшъхьэпэзэ мы зэгохьэныгъэм хэт къэралхэм\nежьымэ ялъэпкъхэри, яунашъо кIагъэтырэ нэмыкIрэ къэралмэ\nялъэпкъхэри къызэкIиубытэу, дунэепстэум и тэдэрэ чIапIи мы цIыф\nфэшъуашэхэмрэ фитыныгъэхэмрэ къыщащтэным, лъэшэу\nщызэрагъэкIоным, щагъэцэкIэным фэкъудыинхэу,\nцIыф фэшъуашэхэм афэгъэхьыгъэу цIыф жъугъэхэми лъэпкъхэми\nязэфэдэ идеал\nшапхъэхэр къэзыгъэуцурэ мы дунэепстэу джэпсалъэр.\n1-нэрэ пычыгъу\nЦIыф пстэури шъхьэфитэу, ялъытэныгъэрэ яфэшъуашэхэмрэкIэ\nзэфэдэу къалъфы. Акъылрэ зэхэшIыкI гъуазэрэ яIэшъы, зыр зым\nзэкъош зэхашІэ азфагу дэлъэу зэфыщытынхэ фае.\n2-нэрэ пычыгъу\nХэтрэ цIыфи зэфэдэу фит мы джэпсалъэм хэт цІыф фэшъуашэхэмрэ\nфитыныгъэхэмрэ зыфигъэшъхьэпэнэу, зыщыщ расэм, ышъо,\nбзылъфыгъэ-хъулъфыгъэу зэрэщытым, ыбзэ, ыIыгъ диным, политичнэ\nе нэмыкIрэ еплъыкIэу иIэм, лъэпкъэу е цIыф купэу къызыхэкIыгъэм,\nмылъкоу иIэм, къызыщалъфыгъэм емылъытыгъэу зэхэдзынчъэу,\nфэгъэкIотэныгъэнчъэу.\nАщ нэмыкIэу, къэрал шъхьэфити, нэмыкIым иунашъо кIэти,\nзышъхьэфитыжьныгъэ (автономие) зимыIи, нэмыкIрэу зы\nшъхьэфитыныгъэ лъахъэ зытелъи, сыд фэдэрэ къэралым ицIыфэу\nщытми хэтрэ цIыфи зэхэдзыныгъэ фашIы хъущтэп зыщыщ къэралым\nиполитичнэ е юридическэ системэ е дунэепстэу къэралхэм\nазфагу щыриIэ статусым къыхэкIэу.\n3-нэрэ пычыгъу\nПсэуныр, шъхьэфитыныр, щынэгъончъагъэр хэти ифэшъуаш.\n4-нэрэ пычыгъу\nХэти пщылIэу плъытэ е пщIылIыпIэ ибгъэты хъущтэп, сыд фэдэ\nшIыкIэуи пщылIыгъэр, пщылI щэн-къэщэфыныр зыми фэбдэ мыхъунэу\nкъоды.\n5-нэрэ пычыгъу\nХэти лъэшыгъэ епхьэлIэ хъущтэп, жъалымыгъэкIэ, цIыфыгъэм\nкъемызэгъэу е инапэ зыгъэулъиин фэдэкIэ удэзекIо, ащ фэдэ\nтазыр теплъхьэ хъущтэп.\n6-нэрэ пычыгъу\nХэти фэшъуаш тэдэрэ чIапIи цIыфэу, юридическэ лицоу\nкъыщалъытэнэу.\n7-нэрэ пычыгъу"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "172702a7b0a4c72b6607a0ae103a7ea9",
            "Index": 1,
            "Label": "2",
            "Size": [
                595.0,
                842.0
            ],
            "Text": "Хэтрэ цIыфи къэрал хабзэм ипашъхьэ щызэфэд ыкIи къэрал хабзэм\nкъэухъумэныгъэхэр зэхэдзынчъэу, язэфэдэу зыфагъэшъхьэпэнэу\nфит. Хэти зэхэдзынчъэу, зэфэдэу фэшъуаш мы джэпсалъэм\nкъемызэгъэу, зэхэдз зыхэлъ ІофшІашъохэми, ащ фэдэ ІофшІашъомэ\nсыд фэдэуи атегъэгушхонми къыщаухъумэнэу.\n8-нэрэ пычыгъу\nХэтрэ цIыфи фитыныгъэ иІ хабзэ шъхьэІэм е къэрал хабзэм\nкъырипэсырэ цІыф фэшъуашэхэр зыукъорэ ІофшІашъо къызехъулІэкІэ\nфитыныгъэ зиІэ ухыякІохэм зафигъэзэнэу, зыкъаригъэухъумэнэу.\n9-нэрэ пычыгъу\nХэтрэ цIыфи лажьэ имыІэу аубыти, агъэтІыси, егъэзыгъэкІэ нэмыкІрэ\nчІапІэ афи хъущтэп.\n10-нэрэ пычыгъу\nХэтрэ цIыфи фитыныгъэ иІ ифэшъуашэхэмрэ ипшъэрылъхэмрэ аухэсы\nыкІи ежьым зы лажьэ къытыралъхьэ зыхъукІэ зыми шІомылІыкІэу, зыми\nиунашъо кІэмытэу, зыми имытелъхьэу щыт ухыякІо шъхьэфит\nпсэфитыр зэфагъэкІэ ыкІи нафэу иІоф ригъэплъынэу фэенэу.\n11-нэрэ пычыгъу\nЗы лажьэ/шІэпхъэджагъэ зытыралъхьэрэ хэтрэ цІыфи зиухыижьыным\nпае зыфэныкъощт щынэгъончъагъэхэр зыщигъотынэу щыт ухыигъо\nнафэм икІэухэу, къэрал хабзэм тетэу агъэкъончафэкІэ хыеу\nкъалъытэ, мыхыяшъо къыраплъырэп.\nХэти агъэкъуанчэ хъущтэп, зешІэ лъэхъаным къэрал хабзэкІэ е\nдунэепстэу хабзэкІэ шІэпхъэджагъэу амылъытэщтыгъэ зы Іоф\nзэришІагъэм е ышІапхъэу къащыхъу горэ зэримышІагъэм къыхэкIыкІэ.\nХэти шІэпхъэджагъэ зешІэм фэгъэуцугъэу щытыгъэ тазырым\nнахьыбэ тыралъхьэ хъущтэп.\n12-нэрэ пычыгъу\nХэтрэ цIыфи и гъэшІэ унае, иунагъо, иунэ е зэрэзэрашІэхэрэ\nшІыкІэхэм шъхьэусыгъончъэу зыри къыхэІэбэ хъущтэп, инапэ, ыцІэ\nкъеІусэ хъущтэп. Хэти фитыныгъэ иІ мыщ фэдэ къыхэІэбэныгъэхэм\nкъэрал хабзэкІэ зыкъащаригъэухъумэнэу.\n13-нэрэ пычыгъу\nХэтрэ цIыфи фитыныгъэ иІ зы хэтрэ зы къэрали ичІыналъэ\nшъхьэфитэу щызекІонэу, щыпсэунэу.\nХэтрэ цIыфи фитыныгъэ иІ ежьы икъэрали ахэтэу тэдэрэ къэрали\nикощыкІынэу ыкІи икІэрыкІэу къыгъэзэжьынэу.\n14-нэрэ пычыгъу\nХэтрэ цIыфи фитыныгъэ иІ жъалымыгъэ/лые къырахынэу зыхъурэм,\nнэмыкІрэ къэрал ышъхьэ ригъэзынэу, шъхьэегъэзныгъэ амалхэр\nзыфигъэшъхьэпэнэу.\nАу ишъыпкъапIэкIэ политичнэу щымыт шІэпхъэджагъэхэм е\nдунэепстэу къэрал зэгохьэныгъэм имурад, ибзыпхъэхэм\nкъемызэгърэ ІофшІашъохэм къахэкІырэ дэодапшъэхэмкIэ мы\nфитыныгъэр зыфэбгъэшъхьэпэ хъущтэп.\n15-нэрэ пычыгъу\nХэтрэ цIыфи фитыныгъэ иІ зы къэралым ицІыфэу щытынэу.\nХэтрэ цIыфи зицІыфэу щыт къэралым шъхьэусыгъончъэу хэбгъэкІы е\nнэмыкІрэ къэралым ицІыф хъунэу иІэ фитыныгъэм хэбгъэны хъущтэп.\n16-нэрэ пычыгъу\nЗыныбжь икъугъэ хэтрэ бзылъфыгъи хъулъфыгъи фитыныгъэ иІ\nкъызыхэкІыгъэ лъэпкъым, зицІыфэу щыт къэралым е динэу ыІыгъым\nкъыхэкІэу зы пэрыогъуи къыфэмыуцоу, фитэу къыщэнэу, дэкІонэу,\nунагъо ышIэнэу.\nЗэрэщэн-зэдэкІоным фэгъэхьыгъэ зэзэгъныгъэр (нэчыхьэр),\nзэрэщэщт-зэдэкІощтхэм ежьмэ я шъхьэфитыныгъэ шъыпкъэрэ\nяшІоигъоныгъэ икъурэкІэ агъэпсы."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "d377c274d2e7d72b02fdc5a06090c4a6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Унагъуэр, цІыфыбэ-лъэпкъ псэукІэм и лъэбжъэ шъхьаIэшъы, ар цІыф\nжъугъэми къэралыми къеухъумэ.\n17-нэрэ пычыгъу\nХэтрэ цIыфи фитыныгъэ иІ ежьым иунаеу е нэмыкІрэхэр иІэхьэгъоу\nмылъку зригъэІэнэу.\nХэтрэ цІыфи шъхьэусыгъончъэу имылъку къыIыпхы е хэбгъэны\nхъущтэп.\n18-нэрэ пычыгъу\nХэтрэ цIыфи гупшысэ, зэхашІэ ыкІи дин фитыныгъэ иІ. Мы фитыныгъэм\nкъызэкІеубытэ изакъоу е купэу, нафэу е унаеу (шъэфэу)\nитхьафэІорышІэнхэр, идинкІэ шІапхъэхэр нэрылъэгъоу аригъэшІэн,\nыгъэзэкІэн фитыныгъэри.\n19-нэрэ пычыгъу\nХэтрэ цIыфи фитыныгъэ иІ зэрэфаеу гупшысэнэу, игупшысэхэр\nкъыІотэнэу. Мы фитыныгъэм къыхеубытэ цІыфыр игупшысэхэм\nфэшІыкІэ зыми къымыгъэгумэкІынэу, къэралыгъо гъунапкъэхэм\nямылъытыгъэу шІэныгъэхэр, гупшысэхэр сыд фэдэрэ гъогукІи\nкъылъыхъон, къыгъотын, зыIэрыгъэхьэн фитыныгъэри.\n20-нэрэ пычыгъу\nХэти фитыныгъэ иІ Іэшэнчъэу, зэо-бэнэнчъэу зэфэсынэу, хасэ\nзэхищэнэу, зэхэщэгъэ хасэм хэхьэнэу.\nХэти зы хасэ хэхьэнэу ебгъэзы хъущтэп.\n21-нэрэ пычыгъу\nХэтрэ цIыфи фитыныгъэ иІ занкІэу ежьым е фитэу къыхихыгъэ\nлІыкІомэ яІэкІэ къэралым изегъэкІон Іофхэм ахэхьэнэу,\nахэлэжьэнэу.\nХэтрэ цIыфи фитыныгъэ иI икъэрали цIыф жъугъэми\nКъыфызэригъэпэшрэ амалхэр зэхэдзынчъэу, пстэуми афэдэу\nзыфигъэшъхьэпэнэу.\nХьыкумэт Iэшъхьэтетныгъэм илъабжъэр къэралым и цIыф жъугъэм\nишІоигъоныгъ ары. А шІоигъоныгъэр къэнафэ шъэф шIыкIэм тет\nхэхыныгъэ фит зафэхэу е цIыфмэ яшIоигъоныгъэхэр шъхьэфит-\nпсэфитэу къызэрэгъэлъэгъошъущт нэмыкIрэ шIыкIэхэу, зыныбжь\nикъугъэ цIыф пстэуми афызэIухыгъэу, яIэIэтхэми зэфэдэ кIуачIэ\nяIэу, пIэлъэ гъэнэфагъэкIэ къытырагъэзэжьырэхэмкIэ.\n22-нэрэ пычыгъу\nЦIыф жъугъэм зэрэщыщым елъытыгъэу хэтрэ цIыфи социалнэ\nкъэухъумэныгъэ фэшъуаш. Къэрал кIуачIэкIэ е къэралыгъомэ\nязэдэIэпыIэкIэ ыкIи хэтрэ къэрали ежьым игъэпсыкIэрэ\nиамалхэмрэ ялъытыгъэу хэтрэ цIыфи фитыныгъэ иI инапэрэ\nицIыфыгъэрэкIэ гупсэфэу зэрэзиужьын ылъэкIыщт экономикэ,\nсоциалнэ ыкIи шIэнхабзэ IофкIэ зыфэныкъощт амалхэр\nрагъэгъотынэу.\n23-нэрэ пычыгъу\nХэтрэ цIыфи фитыныгъэ иІ лэжьэнэу, фитэу иIоф къыхихынэу,\nзэфагъэкIэ ыкIи фэшIу амалхэмкIэ лэжьэнэу ыкIи Iофынчъагъэм\nкъыщаухъумэнэу.\nХэтрэ цIыфи фитыныгъэ иI зэхэдзынчъэу зэфэдэ Iоф фэшI зэфэдэ\nуасэ къыратынэу.\nХэтрэ цIыфи фитыныгъэ иI ежьыри иунагъуи цIыфым фэшъошэн\nпсэукIэ иIэу зыгъэпсэун, ищыкIагъэ хъумэ зылыIэсышъунэу щыт сыд\nФэдэр социалнэ къэухъумэныгъэхэмкIэ кIэгъэпытагъэу зы псэукIэ\nамал къезытын зылъэкIынэу зы лэжьэпкIэ фэшIу къыIэрыхьэнэу.\nХэтрэ цIыфи фитыныгъэ иI ежьы ишIуагъэ пае хасэ (профсоюз,\nсендикэ) зэхищэнэу, ащ фэдэ зэхэщагъэм хэхьэнэу, хэтынэу.\n24-нэрэ пычыгъу\nХэтрэ цIыфи фитыныгъэ иІ зигъэпэсэфынэу, ынэгу зыригъэужынэу,\nпстэуми афэмыдэу илэжьэгъу пIалъэ цIыф фэшъуашэ шапхъэм итэу"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "9ae75dc6511e7f4e1b751953441be491",
            "Index": 3,
            "Label": "4",
            "Size": [
                595.0,
                842.0
            ],
            "Text": "къыфагъэпсынэу, пIэлъэ гъэнэфагъэкIэ илэжьапкIи къыратызэ\nгъэпсэфакIо дэкIынэу.\n25-нэрэ пычыгъу\nХэтрэ цIыфи фитыныгъэ иІ ежьыри иунагъуи узынчъэн, тхъэгъо\nфэшъуашэ иIэу псэун пае шхыныгъо, шъуашэ, унэ ыкIи медицинскэ\nIэпыIэгъу ыгъотынэу. Хэти фитыныгъэ иI, Iофынчъагъэ, сымэджагъэ,\nфыкъуагъэ, лIыгъобагъэ, шъузэбагъэ, жъыгъэ ыкIи ежьым\nимыIэшIагъэ Iофыгъомэ къахэкIэу амалынчъагъэ, тхьэмыкIагъэ\nкъылъысэу щытмэ къаухъумэнэу.\nНыхэмрэ сабийхэмрэ фитыныгъэ яI ялыеу къыкIэлъыплъынхэу,\nкъыдэIэпыIэнхэу. Зэрэщэгъэ зэлI-зэшъуз ибынэуи\nзэмышъхьэгъусэмэ къалъфыгъэуи щэрэт, сабий пстэуми а зы\nсоциалнэ къэухъумэныгъэ амалхэр язэфэдэу афагъэшъхьапэ.\n26-нэрэ пычыгъу\nХэтрэ цIыфи фит гъэсэныгъэ зэригъэгъотынэу. Анахь макIэмэ\nпэублэ ыкIи лъэбжъэ гъэсэныгъэр ахъщэнчъэу арагъэгъоты.\nПэублэ гъэсэныгъэр уимыIэнкІэ амал имыІэу, егъэзыгъоу щыт.\nТехникэ ыкIи IэшIагъэ гъэсэныгъэр хэти фызэIухыгъэщт. Апшъэрэ\nгъэсэныгъэр зэхэдзынчъэу хэти фызэIухыгъэу щытын фае ежьым\nисэнауш (талант) елъытыгъэу.\nГъэсэныгъэр цIыфым ицIыфыгъэм икъоу зыригъэужьыным фэшIоу\nгъэпсыгъэу ыкIи цIыф фэшъуашэхэмрэ фитыныгъэ шъхьаIэхэмрэ\nафашIырэ уасэр, лъытэныгъэр ыгъэлъэшыным, кIигъэпытэным\nфэунэтIыгъэу щытын фае. Гъэсэныгъэм цIыфхэр ригъэгушIун фае\nрасэ пстэуми, лъэпкъ пстэуми, дин куп пстэуми азфагу гулъытэ,\nзэгурыIо, зэфэшIуныгъэ, зэныбджэгъугъэ дэлъынэу ыкIи\nмамырныгъэр къыухъумэным пае Дунэепстэу Къэрал\nЗэгохьэныгъэм ригъэкIокIырэ лъэжьыгъэм зыригъэужьэу щытын\nфае.\nСабиймэ арагъэгъотыщт гъэсэныгъэр зыфэдэщтыр къыхэзыхынэу\nфитыр, пстэуми апэрэу янэрэ-ятэрэ ары.\n27-нэрэ пычыгъу\nХэти фитыныгъэ иІ цІыф жъугъэ шIэнхабзэ псэукIэм фитэу хэхьэнэу,\nхэлэжьэнэу, гъуазджэр зыфигъэшъхьэпэнэу, шIэныгъэ\nзыужьыныгъэм хэлэжьэнэу ыкIи ар зыфигъэшъхьэпэнэу.\nХэти фитыныгъэ иI ежьым къыгъэшIыгъэ шIэныгъэ, жабзэ\n(литературэ), гъуазджэ IэшIагъэхэм мылъкоу, пкIэу, уасэу,\nлъытэныгъэу къапакIорэр къыфаухъумэнэу.\n28-нэрэ пычыгъу\nХэти фэшъуаш мы джэпсалъэм къыщыхэщырэ цIыф фэшъуашэхэмрэ\nфитыныгъэхэмрэ зэрагъэцэкIэшъунэу зы социалнэ ыкIи\nдунэепстэу гъэпсыкIэ системэ щыIэнэу.\n29-нэрэ пычыгъу\nХэти ежьы ицIыфыгъэ фитэу ыкIи икъоу зыригъэужьынэу амал\nкъезытырэ цIыф жъугъэми къэралми фишIэжьын фаеу пшъэрылъхэр\nиIэх.\nХэти ифэшъуашэхэр зыфигъэшъхьапэ ыкIи ифитыныгъэхэр зэрихьэ\nзыхъукIэ, нэмыкIми яфэшъуашэхэмрэ яфитыныгъэхэмрэ афадэн,\nахэмэ лъытэныгъэ къафегъэшIыгъэн ыкIи демократичэскэ цIыф\nжъугъэм зэдыриIэ шэнхабзэр (этикэр), цIыф жъугъэ гъэпсыкIэр,\nщыIакIэр егъэшIокIоным иамалхэр къэухъумагъэ хъуным пае фэшIэу\nкъэрал хабзэкIэ агъэнэфагъэ гъунапкъэмэ япхыгъэу щытыщт.\nСыдэущтэуи орэхъу, мы цIыф фэшъуашэхэмрэ фитыныгъэхэмрэ\nзыфэбгъэшъхьэпэ, зепхьэ хъущтэп Дунэепстэу Къэрал\nЗэгохьагъэм и гурылъ-гурышIэхэмрэ ибзыпхъэхэмрэ\n(принципхэмрэ) адимыштэу, апэшIуекIоу.\n30-нэрэ пычыгъу\nМы джэпсалъэм къыхиубытэрэ зы хэбзэ гъэуцугъи зыгурыбгъаIо\nхъущтэп мыщ къыщиIотыкIыгъэ хэбзэ гъэуцугъэмэ ащыщ горэр\nыIэтынэу, иукъонэу хэтрэ зы къэрали, купи, нэбгыри фитыныгъэ\nриты фэдэу."
        }
    }
}

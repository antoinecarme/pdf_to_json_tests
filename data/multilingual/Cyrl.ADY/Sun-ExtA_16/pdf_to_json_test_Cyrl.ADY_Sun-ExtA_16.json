{
    "MetaData": {
        "Author": null,
        "Creation_Date": 1581466802,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3803e60acb5905fc30aef27b8714a86b",
            "Index": 0,
            "Label": "1",
            "Size": [
                595.0,
                842.0
            ],
            "Text": "Цlыху Хуэфащэхэм Теухуа Дунейпсо Джэпсалъэ\n1948\nFederation of Caucasian Associations\nKaffed\nДунэепстэу къэрал зэгохьэныгъэм и зэфэсэу 1948\nгъэм тыгъэгъазэм и 10-м щыIагъэм къыщаштагъ 217 А\n(III) зиномер унашъомкIэ.\nЦlыф Фэшъуашэхэм Афэгъэхьыгъэ Дунэепстэу\nДжэпсалъ\nДунэепстэу Къэрал Зэгохьэныгъэм (ДКъЗ) и\nЗэфэсым егъэIу;\nДунэепстэу цIыфыгъэм къыхиубытэрэ хэтрэ зы\nцIыфи зэгохьэныгъи;\nмы джэпсалъэр сыдигъуи янэгу кIагъэтызэ, мыщ\nкъыщыхэщырэ цIыф фэшъуашэхэмрэ фитыныгъэхэмрэ\nянэIэ зэрэтырагъэтырэм, фашIырэ лъытэныгъэм\nегъэджэныгъэ-гъэсэныгъэ гъогукIэ\nзырагъэужьынэу;\nхэгъэгу кIоцIхэми дунэепстэуми кIо къэсми нахьы\nзыщызыужьырэ амалхэр зыфагъэшъхьэпэзэ мы\nзэгохьэныгъэм хэт къэралхэм ежьымэ\nялъэпкъхэри, яунашъо кIагъэтырэ нэмыкIрэ\nкъэралмэ ялъэпкъхэри къызэкIиубытэу,\nдунэепстэум и тэдэрэ чIапIи мы цIыф\nфэшъуашэхэмрэ фитыныгъэхэмрэ къыщащтэным,\nлъэшэу щызэрагъэкIоным, щагъэцэкIэным\nфэкъудыинхэу,\nцIыф фэшъуашэхэм афэгъэхьыгъэу цIыф жъугъэхэми\nлъэпкъхэми язэфэдэ идеал\nшапхъэхэр къэзыгъэуцурэ мы дунэепстэу\nджэпсалъэр.\n1-нэрэ пычыгъу\nЦIыф пстэури шъхьэфитэу, ялъытэныгъэрэ\nяфэшъуашэхэмрэкIэ зэфэдэу къалъфы. Акъылрэ\nзэхэшIыкI гъуазэрэ яIэшъы, зыр зым зэкъош зэхашІэ\nазфагу дэлъэу зэфыщытынхэ фае.\n2-нэрэ пычыгъу\nХэтрэ цIыфи зэфэдэу фит мы джэпсалъэм хэт цІыф\nфэшъуашэхэмрэ фитыныгъэхэмрэ\nзыфигъэшъхьэпэнэу, зыщыщ расэм, ышъо,"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "118b09566c486b6f78a59f673327227f",
            "Index": 1,
            "Label": "2",
            "Size": [
                595.0,
                842.0
            ],
            "Text": "бзылъфыгъэ-хъулъфыгъэу зэрэщытым, ыбзэ, ыIыгъ\nдиным, политичнэ е нэмыкIрэ еплъыкIэу иIэм,\nлъэпкъэу е цIыф купэу къызыхэкIыгъэм, мылъкоу\nиIэм, къызыщалъфыгъэм емылъытыгъэу\nзэхэдзынчъэу, фэгъэкIотэныгъэнчъэу.\nАщ нэмыкIэу, къэрал шъхьэфити, нэмыкIым иунашъо\nкIэти, зышъхьэфитыжьныгъэ (автономие) зимыIи,\nнэмыкIрэу зы шъхьэфитыныгъэ лъахъэ зытелъи, сыд\nфэдэрэ къэралым ицIыфэу щытми хэтрэ цIыфи\nзэхэдзыныгъэ фашIы хъущтэп зыщыщ къэралым\nиполитичнэ е юридическэ системэ е дунэепстэу\nкъэралхэм азфагу щыриIэ статусым къыхэкIэу.\n3-нэрэ пычыгъу\nПсэуныр, шъхьэфитыныр, щынэгъончъагъэр хэти\nифэшъуаш.\n4-нэрэ пычыгъу\nХэти пщылIэу плъытэ е пщIылIыпIэ ибгъэты хъущтэп,\nсыд фэдэ шIыкIэуи пщылIыгъэр, пщылI щэн-\nкъэщэфыныр зыми фэбдэ мыхъунэу къоды.\n5-нэрэ пычыгъу\nХэти лъэшыгъэ епхьэлIэ хъущтэп, жъалымыгъэкIэ,\nцIыфыгъэм къемызэгъэу е инапэ зыгъэулъиин\nфэдэкIэ удэзекIо, ащ фэдэ тазыр теплъхьэ\nхъущтэп.\n6-нэрэ пычыгъу\nХэти фэшъуаш тэдэрэ чIапIи цIыфэу, юридическэ\nлицоу къыщалъытэнэу.\n7-нэрэ пычыгъу\nХэтрэ цIыфи къэрал хабзэм ипашъхьэ щызэфэд ыкIи\nкъэрал хабзэм къэухъумэныгъэхэр зэхэдзынчъэу,\nязэфэдэу зыфагъэшъхьэпэнэу фит. Хэти\nзэхэдзынчъэу, зэфэдэу фэшъуаш мы джэпсалъэм\nкъемызэгъэу, зэхэдз зыхэлъ ІофшІашъохэми, ащ\nфэдэ ІофшІашъомэ сыд фэдэуи атегъэгушхонми\nкъыщаухъумэнэу.\n8-нэрэ пычыгъу\nХэтрэ цIыфи фитыныгъэ иІ хабзэ шъхьэІэм е къэрал\nхабзэм къырипэсырэ цІыф фэшъуашэхэр зыукъорэ\nІофшІашъо къызехъулІэкІэ фитыныгъэ зиІэ\nухыякІохэм зафигъэзэнэу, зыкъаригъэухъумэнэу.\n9-нэрэ пычыгъу"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e0fcd3ea1b7b980bf25f3e6e0189fd6a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Хэтрэ цIыфи лажьэ имыІэу аубыти, агъэтІыси,\nегъэзыгъэкІэ нэмыкІрэ чІапІэ афи хъущтэп.\n10-нэрэ пычыгъу\nХэтрэ цIыфи фитыныгъэ иІ ифэшъуашэхэмрэ\nипшъэрылъхэмрэ аухэсы ыкІи ежьым зы лажьэ\nкъытыралъхьэ зыхъукІэ зыми шІомылІыкІэу, зыми\nиунашъо кІэмытэу, зыми имытелъхьэу щыт ухыякІо\nшъхьэфит псэфитыр зэфагъэкІэ ыкІи нафэу иІоф\nригъэплъынэу фэенэу.\n11-нэрэ пычыгъу\nЗы лажьэ/шІэпхъэджагъэ зытыралъхьэрэ хэтрэ\nцІыфи зиухыижьыным пае зыфэныкъощт\nщынэгъончъагъэхэр зыщигъотынэу щыт ухыигъо\nнафэм икІэухэу, къэрал хабзэм тетэу\nагъэкъончафэкІэ хыеу къалъытэ, мыхыяшъо\nкъыраплъырэп.\nХэти агъэкъуанчэ хъущтэп, зешІэ лъэхъаным\nкъэрал хабзэкІэ е дунэепстэу хабзэкІэ\nшІэпхъэджагъэу амылъытэщтыгъэ зы Іоф\nзэришІагъэм е ышІапхъэу къащыхъу горэ\nзэримышІагъэм къыхэкIыкІэ. Хэти шІэпхъэджагъэ\nзешІэм фэгъэуцугъэу щытыгъэ тазырым нахьыбэ\nтыралъхьэ хъущтэп.\n12-нэрэ пычыгъу\nХэтрэ цIыфи и гъэшІэ унае, иунагъо, иунэ е\nзэрэзэрашІэхэрэ шІыкІэхэм шъхьэусыгъончъэу зыри\nкъыхэІэбэ хъущтэп, инапэ, ыцІэ къеІусэ хъущтэп.\nХэти фитыныгъэ иІ мыщ фэдэ къыхэІэбэныгъэхэм\nкъэрал хабзэкІэ зыкъащаригъэухъумэнэу.\n13-нэрэ пычыгъу\nХэтрэ цIыфи фитыныгъэ иІ зы хэтрэ зы къэрали\nичІыналъэ шъхьэфитэу щызекІонэу, щыпсэунэу.\nХэтрэ цIыфи фитыныгъэ иІ ежьы икъэрали ахэтэу\nтэдэрэ къэрали икощыкІынэу ыкІи икІэрыкІэу\nкъыгъэзэжьынэу.\n14-нэрэ пычыгъу\nХэтрэ цIыфи фитыныгъэ иІ жъалымыгъэ/лые\nкъырахынэу зыхъурэм, нэмыкІрэ къэрал ышъхьэ\nригъэзынэу, шъхьэегъэзныгъэ амалхэр\nзыфигъэшъхьэпэнэу.\nАу ишъыпкъапIэкIэ политичнэу щымыт\nшІэпхъэджагъэхэм е дунэепстэу къэрал\nзэгохьэныгъэм имурад, ибзыпхъэхэм къемызэгърэ"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "96c7c0bfcac096b8258a3cb66b724df7",
            "Index": 3,
            "Label": "4",
            "Size": [
                595.0,
                842.0
            ],
            "Text": "ІофшІашъохэм къахэкІырэ дэодапшъэхэмкIэ мы\nфитыныгъэр зыфэбгъэшъхьэпэ хъущтэп.\n15-нэрэ пычыгъу\nХэтрэ цIыфи фитыныгъэ иІ зы къэралым ицІыфэу\nщытынэу.\nХэтрэ цIыфи зицІыфэу щыт къэралым\nшъхьэусыгъончъэу хэбгъэкІы е нэмыкІрэ къэралым\nицІыф хъунэу иІэ фитыныгъэм хэбгъэны хъущтэп.\n16-нэрэ пычыгъу\nЗыныбжь икъугъэ хэтрэ бзылъфыгъи хъулъфыгъи\nфитыныгъэ иІ къызыхэкІыгъэ лъэпкъым, зицІыфэу\nщыт къэралым е динэу ыІыгъым къыхэкІэу зы\nпэрыогъуи къыфэмыуцоу, фитэу къыщэнэу,\nдэкІонэу, унагъо ышIэнэу.\nЗэрэщэн-зэдэкІоным фэгъэхьыгъэ зэзэгъныгъэр\n(нэчыхьэр), зэрэщэщт-зэдэкІощтхэм ежьмэ я\nшъхьэфитыныгъэ шъыпкъэрэ яшІоигъоныгъэ\nикъурэкІэ агъэпсы.\nУнагъуэр, цІыфыбэ-лъэпкъ псэукІэм и лъэбжъэ\nшъхьаIэшъы, ар цІыф жъугъэми къэралыми\nкъеухъумэ.\n17-нэрэ пычыгъу\nХэтрэ цIыфи фитыныгъэ иІ ежьым иунаеу е\nнэмыкІрэхэр иІэхьэгъоу мылъку зригъэІэнэу.\nХэтрэ цІыфи шъхьэусыгъончъэу имылъку къыIыпхы е\nхэбгъэны хъущтэп.\n18-нэрэ пычыгъу\nХэтрэ цIыфи гупшысэ, зэхашІэ ыкІи дин фитыныгъэ\nиІ. Мы фитыныгъэм къызэкІеубытэ изакъоу е купэу,\nнафэу е унаеу (шъэфэу) итхьафэІорышІэнхэр,\nидинкІэ шІапхъэхэр нэрылъэгъоу аригъэшІэн,\nыгъэзэкІэн фитыныгъэри.\n19-нэрэ пычыгъу\nХэтрэ цIыфи фитыныгъэ иІ зэрэфаеу гупшысэнэу,\nигупшысэхэр къыІотэнэу. Мы фитыныгъэм\nкъыхеубытэ цІыфыр игупшысэхэм фэшІыкІэ зыми\nкъымыгъэгумэкІынэу, къэралыгъо гъунапкъэхэм\nямылъытыгъэу шІэныгъэхэр, гупшысэхэр сыд\nфэдэрэ гъогукІи къылъыхъон, къыгъотын,\nзыIэрыгъэхьэн фитыныгъэри.\n20-нэрэ пычыгъу"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3043442fb15b22dc87cb3eabbe0751c9",
            "Index": 4,
            "Label": "5",
            "Size": [
                595.0,
                842.0
            ],
            "Text": "Хэти фитыныгъэ иІ Іэшэнчъэу, зэо-бэнэнчъэу\nзэфэсынэу, хасэ зэхищэнэу, зэхэщэгъэ хасэм\nхэхьэнэу.\nХэти зы хасэ хэхьэнэу ебгъэзы хъущтэп.\n21-нэрэ пычыгъу\nХэтрэ цIыфи фитыныгъэ иІ занкІэу ежьым е фитэу\nкъыхихыгъэ лІыкІомэ яІэкІэ къэралым изегъэкІон\nІофхэм ахэхьэнэу, ахэлэжьэнэу.\nХэтрэ цIыфи фитыныгъэ иI икъэрали цIыф жъугъэми\nКъыфызэригъэпэшрэ амалхэр зэхэдзынчъэу,\nпстэуми афэдэу зыфигъэшъхьэпэнэу.\nХьыкумэт Iэшъхьэтетныгъэм илъабжъэр къэралым и\nцIыф жъугъэм ишІоигъоныгъ ары. А шІоигъоныгъэр\nкъэнафэ шъэф шIыкIэм тет хэхыныгъэ фит зафэхэу е\nцIыфмэ яшIоигъоныгъэхэр шъхьэфит-псэфитэу\nкъызэрэгъэлъэгъошъущт нэмыкIрэ шIыкIэхэу,\nзыныбжь икъугъэ цIыф пстэуми афызэIухыгъэу,\nяIэIэтхэми зэфэдэ кIуачIэ яIэу, пIэлъэ\nгъэнэфагъэкIэ къытырагъэзэжьырэхэмкIэ.\n22-нэрэ пычыгъу\nЦIыф жъугъэм зэрэщыщым елъытыгъэу хэтрэ цIыфи\nсоциалнэ къэухъумэныгъэ фэшъуаш. Къэрал\nкIуачIэкIэ е къэралыгъомэ язэдэIэпыIэкIэ ыкIи\nхэтрэ къэрали ежьым игъэпсыкIэрэ иамалхэмрэ\nялъытыгъэу хэтрэ цIыфи фитыныгъэ иI инапэрэ\nицIыфыгъэрэкIэ гупсэфэу зэрэзиужьын ылъэкIыщт\nэкономикэ, социалнэ ыкIи шIэнхабзэ IофкIэ\nзыфэныкъощт амалхэр рагъэгъотынэу.\n23-нэрэ пычыгъу\nХэтрэ цIыфи фитыныгъэ иІ лэжьэнэу, фитэу иIоф\nкъыхихынэу, зэфагъэкIэ ыкIи фэшIу амалхэмкIэ\nлэжьэнэу ыкIи Iофынчъагъэм къыщаухъумэнэу.\nХэтрэ цIыфи фитыныгъэ иI зэхэдзынчъэу зэфэдэ Iоф\nфэшI зэфэдэ уасэ къыратынэу.\nХэтрэ цIыфи фитыныгъэ иI ежьыри иунагъуи цIыфым\nфэшъошэн псэукIэ иIэу зыгъэпсэун, ищыкIагъэ\nхъумэ зылыIэсышъунэу щыт сыд Фэдэр социалнэ\nкъэухъумэныгъэхэмкIэ кIэгъэпытагъэу зы псэукIэ\nамал къезытын зылъэкIынэу зы лэжьэпкIэ фэшIу\nкъыIэрыхьэнэу.\nХэтрэ цIыфи фитыныгъэ иI ежьы ишIуагъэ пае хасэ\n(профсоюз, сендикэ) зэхищэнэу, ащ фэдэ\nзэхэщагъэм хэхьэнэу, хэтынэу."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3ad8d2ceed0234080e123ce8264412cc",
            "Index": 5,
            "Label": "6",
            "Size": [
                595.0,
                842.0
            ],
            "Text": "24-нэрэ пычыгъу\nХэтрэ цIыфи фитыныгъэ иІ зигъэпэсэфынэу, ынэгу\nзыригъэужынэу, пстэуми афэмыдэу илэжьэгъу\nпIалъэ цIыф фэшъуашэ шапхъэм итэу\nкъыфагъэпсынэу, пIэлъэ гъэнэфагъэкIэ илэжьапкIи\nкъыратызэ гъэпсэфакIо дэкIынэу.\n25-нэрэ пычыгъу\nХэтрэ цIыфи фитыныгъэ иІ ежьыри иунагъуи\nузынчъэн, тхъэгъо фэшъуашэ иIэу псэун пае\nшхыныгъо, шъуашэ, унэ ыкIи медицинскэ IэпыIэгъу\nыгъотынэу. Хэти фитыныгъэ иI, Iофынчъагъэ,\nсымэджагъэ, фыкъуагъэ, лIыгъобагъэ, шъузэбагъэ,\nжъыгъэ ыкIи ежьым имыIэшIагъэ Iофыгъомэ\nкъахэкIэу амалынчъагъэ, тхьэмыкIагъэ къылъысэу\nщытмэ къаухъумэнэу.\nНыхэмрэ сабийхэмрэ фитыныгъэ яI ялыеу\nкъыкIэлъыплъынхэу, къыдэIэпыIэнхэу. Зэрэщэгъэ\nзэлI-зэшъуз ибынэуи зэмышъхьэгъусэмэ\nкъалъфыгъэуи щэрэт, сабий пстэуми а зы социалнэ\nкъэухъумэныгъэ амалхэр язэфэдэу\nафагъэшъхьапэ.\n26-нэрэ пычыгъу\nХэтрэ цIыфи фит гъэсэныгъэ зэригъэгъотынэу.\nАнахь макIэмэ пэублэ ыкIи лъэбжъэ гъэсэныгъэр\nахъщэнчъэу арагъэгъоты. Пэублэ гъэсэныгъэр\nуимыIэнкІэ амал имыІэу, егъэзыгъоу щыт. Техникэ\nыкIи IэшIагъэ гъэсэныгъэр хэти фызэIухыгъэщт.\nАпшъэрэ гъэсэныгъэр зэхэдзынчъэу хэти\nфызэIухыгъэу щытын фае ежьым исэнауш (талант)\nелъытыгъэу.\nГъэсэныгъэр цIыфым ицIыфыгъэм икъоу\nзыригъэужьыным фэшIоу гъэпсыгъэу ыкIи цIыф\nфэшъуашэхэмрэ фитыныгъэ шъхьаIэхэмрэ афашIырэ\nуасэр, лъытэныгъэр ыгъэлъэшыным, кIигъэпытэным\nфэунэтIыгъэу щытын фае. Гъэсэныгъэм цIыфхэр\nригъэгушIун фае расэ пстэуми, лъэпкъ пстэуми,\nдин куп пстэуми азфагу гулъытэ, зэгурыIо,\nзэфэшIуныгъэ, зэныбджэгъугъэ дэлъынэу ыкIи\nмамырныгъэр къыухъумэным пае Дунэепстэу\nКъэрал Зэгохьэныгъэм ригъэкIокIырэ лъэжьыгъэм\nзыригъэужьэу щытын фае.\nСабиймэ арагъэгъотыщт гъэсэныгъэр зыфэдэщтыр\nкъыхэзыхынэу фитыр, пстэуми апэрэу янэрэ-ятэрэ\nары.\n27-нэрэ пычыгъу"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "96cef9abc0cc9094359d24f9c09d0665",
            "Index": 6,
            "Label": "7",
            "Size": [
                595.0,
                842.0
            ],
            "Text": "Хэти фитыныгъэ иІ цІыф жъугъэ шIэнхабзэ псэукIэм\nфитэу хэхьэнэу, хэлэжьэнэу, гъуазджэр\nзыфигъэшъхьэпэнэу, шIэныгъэ зыужьыныгъэм\nхэлэжьэнэу ыкIи ар зыфигъэшъхьэпэнэу.\nХэти фитыныгъэ иI ежьым къыгъэшIыгъэ шIэныгъэ,\nжабзэ (литературэ), гъуазджэ IэшIагъэхэм\nмылъкоу, пкIэу, уасэу, лъытэныгъэу къапакIорэр\nкъыфаухъумэнэу.\n28-нэрэ пычыгъу\nХэти фэшъуаш мы джэпсалъэм къыщыхэщырэ цIыф\nфэшъуашэхэмрэ фитыныгъэхэмрэ\nзэрагъэцэкIэшъунэу зы социалнэ ыкIи дунэепстэу\nгъэпсыкIэ системэ щыIэнэу.\n29-нэрэ пычыгъу\nХэти ежьы ицIыфыгъэ фитэу ыкIи икъоу\nзыригъэужьынэу амал къезытырэ цIыф жъугъэми\nкъэралми фишIэжьын фаеу пшъэрылъхэр иIэх.\nХэти ифэшъуашэхэр зыфигъэшъхьапэ ыкIи\nифитыныгъэхэр зэрихьэ зыхъукIэ, нэмыкIми\nяфэшъуашэхэмрэ яфитыныгъэхэмрэ афадэн, ахэмэ\nлъытэныгъэ къафегъэшIыгъэн ыкIи демократичэскэ\nцIыф жъугъэм зэдыриIэ шэнхабзэр (этикэр), цIыф\nжъугъэ гъэпсыкIэр, щыIакIэр егъэшIокIоным\nиамалхэр къэухъумагъэ хъуным пае фэшIэу къэрал\nхабзэкIэ агъэнэфагъэ гъунапкъэмэ япхыгъэу\nщытыщт.\nСыдэущтэуи орэхъу, мы цIыф фэшъуашэхэмрэ\nфитыныгъэхэмрэ зыфэбгъэшъхьэпэ, зепхьэ\nхъущтэп Дунэепстэу Къэрал Зэгохьагъэм и\nгурылъ-гурышIэхэмрэ ибзыпхъэхэмрэ\n(принципхэмрэ) адимыштэу, апэшIуекIоу.\n30-нэрэ пычыгъу\nМы джэпсалъэм къыхиубытэрэ зы хэбзэ гъэуцугъи\nзыгурыбгъаIо хъущтэп мыщ къыщиIотыкIыгъэ хэбзэ\nгъэуцугъэмэ ащыщ горэр ыIэтынэу, иукъонэу хэтрэ\nзы къэрали, купи, нэбгыри фитыныгъэ риты фэдэу."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467131,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iyen Emwen Etin ne O Kheke Omwan na ya wewe Vbe Uhunmwun oto-agbon hia\nEmwen okaro\nVbe ikpede nogie-igbe, vbe uki nogiweva vbe ukpo 1948, Iko asikoko oghe\nAkugbe Uhunmwun Evbo hia, na ye Iyen emwen oghe etin ne o kheke ne\nomwanagbon gha mween, wewe; a gben emwen na hia ladian vbe ipapa ebe ne\no lele ona. Vbe iyeke ona, Iko Asikoko na da tie uhunmwun evbo hia ni re\nemeba ne iran ye emwen na wewe, ne iran taen ye ehe na, gha na mie onren\nne iran tiere,rhan oto ere katekate vbe owa ebe kevbe owa iruemwin\novbehe hia, vbe na gbe awawe ye etin domwande uhunmwun evbo ra ikinkin\nevbo\nA bie emwan hia umwon-mwen bie etin nai setin ye ero gbe re kevbe ayan-\negbe-omwan.\nAvbe Akugbe Uhunmwun Evbo rrie egbe yo kankankan ne iran ya ru asa kevbe\nugue ye etin ne o kheke domwande-omwan.\nEbe iruemwin ne Akugbe Uhunmwun Evbo gben o re o rhie amwentin yan ne\nemwan ughughan hia neo rre agbon naa, vbe uwu ezi etin emwin ne o kheke\nne omwan kevbe uyi oghe omwan.\nVbe uwe Amuso Iyen emwen etin ne o kheke ne omwanikomwan, Uhunmwun Evbo\nhia Nikugbe khare vbe na i na gbe awawe yo we etin nii ne o kheke omwan\nikomwan umwon-mwen ne o ne domwande oghoe.\nEtin emwi ne o kheke na, oghue iran khin.\nEtin na hia khekue\nOkere ne uwe ren iran. Ru Iyobo ne u ya ton iran mu gbe ukhunmwun, kevbe\nne ugha re ugbe rue kevbe ne emwanike-emwan hia.\nNe o karo vbe uhunmwun emwen\nVbene a na mie wee ayere ero wee etin ne o kheke emwan hia fere oro re\neyato oghe arhiegbe, emwanta kevbe ofunmwengbe vbe agbon.\nVbene a na mie wee etin emwin ne o kheke ne omwan ne a ma ka yo, ne o si\nuyinmwen obuluku-obuluza, ne o rhu emwan aro ekhoe, kevbe agbon node ne\nemwan nagbon gha na ghao rhie orhienrhien arriegbe ne omwan ya ta emwen\nne o ho ne o ta vbe uwu amuentinyan kevbe arhiegbe hin obo ohan ke\naimwen rre, ne a ya wewe zeevbe ida-eho oghe emwan kekan hia,\nVbene a ne mie wee emwin ne o kere ne o wee na ghe ye atua tua emwan, ne\niran ghe ya gha gbodan ghe uyinmwen ne o wegbe kevbe oderhu emwan ne i\nmween ase serrio wee ne ilele, oghe uhi ru gue etin omwan ne o khekee,\nVbene a na mie wee okere na ru alaghodaro oghe ayin-kugbe vbe ose vbe\nadese uhunmwun evbo hia,\nVbene a na mie wee Akugbe Uhunmwun Evbo hia tae guobo vbe Ebe Emwanmwan\nEmwe Iruemwin ne iran gben wee iran mween amuentin yan etin nii ne o\nkheke omwan we ne ikpia kevbe ikhuo gha re umwonmwen vbe ilele etin ne o",
            "Image": "a667cc43dabf2b7cfb7187774ea3a78a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kheke iran, kevbe ikhua gha re umwonmwen vbe ilele etin ne o kheke iran,\nkevbe wee iran vbe muegbe ne iran ya ru alaghodaro ne o nase ye aro oghe\nomwan vbe uwu ayan-egbe-omwan ne o kpolo se,\nVbene a mie, wee otu arrioba hia yanren ne iran ya ku iro-kugbe yaba\nAkugbe Uhunmwun Evbo hia, ne atonmu gha re uyi kevbe agbarokoto ne a\nrhie ne etin emwin ne o kheke ne emwan vbe uwu arriegbe,\nVbene a mie wee agbon hia renren wee etin nii hia ne o kheke ne omwan\ngha mween kevbe arriegbe oro re emwin ne o kpolo se kpataki na ya ru\namuse ye eyan na,\nRhunmwunda ona, nia\nIKO OKULUGBE\nDa kha wee\nIYEN EMWEN NA RRANREN OGHE\nETIN HIA NE O KHEKE NE EMWAN GHA MWEEN\nZe vbe uhunmwun emwi kpataki ne emwan hia, ke uhunmwun evbo hia mie, vbe\niyeke ona wee domwande omwan, ke domwande otu vbe uwu evbo, ghi gha ka\niyen emwen oghe etin nii ye ekhoe, ne iran hia vbodekode ya gha ma emwan\nemwin, na mie ehe na mie wee aru alaghodaro ye emwen na hia, okade-\nokade, vbe uwu Uhunmwun Evbo Kevbe adese okpevbo, na mie wee iran mween\natamu ayerero kevbe agbaro-koto vbe ebu emwan arrioba hia kevbe ebu\nemwan ne o rre ikinkin ni ne rre ototo arrioba.\nEmwen Nokaro.\nEmwan ne agbon hia ne a biere, a bie iran noyan-egbe iran kevbe wee,\numwon-mwen o ree etin hia ne o kheke iran khin. A ye ewaen kevbe ekhoe\nne o maa wu iran, ne iran gha yin da egbe vbe orhion oghe eten-okpa.\nEmwen nogieva\nDowande \u2013omwan ore o mween etin ne o khekee kevbe a yaan-egbe omwan\novbehe. Iyen emwen na, vbe ne alughaen ke-alughaen i na rro, ne o dekaen\novbi evbo ne omwan khin, omwan fuofua ra okhui-khui okpia ra okhuo, ra\novbi evbo na ze, ugamwen, otu aze, ra otu eghaevbo, uhunmwun evbo ra oto\nevbo ne omwan ke rre, ukhu ne omwan mween, ubiemwe, ra emwin ovbehe hia.\nLevba-sevba, alughaen-ke alughaen ni khian gha rro vbekpa otu aze ne\nomwan ye, ototo evbo ne omwan ke rre, ra arrioba evbo ne o yaan egbe\nere, arrioba edayi ra arrioba ne i mween ekhae ne egbe ere, ra evbo ne o\nrre ototo arrioba ovbehe.\nEmwen nogieha\nDomwande-omwan mween etin ne o ya gha rro, ne o gbare ne o yaan egbe ere\nke ugue omwan.\nEmwen Nogiene\nAi khian mu omwaikomwan ovien, ra ne o gha ga vbe uwu ovien; ovien kevbe",
            "Image": "fee1536136fdc8aedd7f697fcd4a1648"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "eki ovien ore awa-abore rua vbe ode hia fere.\nEmwen Nogie-Isen.\nAi khian ye etin mu omwankomwan gba na rii ore oya ne uden ne evbi; ra\nna ya oya ne o ma ke na ya ne omwan ne agbon re.\nEmwen Nogie-ehan.\nDomwande-omwan mween etin na ya ye ero vbe odaro uhi vbe eheikeihe ne o\nrhirhi gha ye.\nEmwen Nogie-ihinron\nUmwonmwen ore emwan hia khin vbe odaro uhi,kevbe wee iran vbe mween\noghae umwonmwen vbe uwu agbaroghe oghe uhi vbe na i na ru ne eso aghi se\nesu rae. Emwan hia ore o kheke na ya ru asa umwonmwen gue hin na ya ru\nne eso rae ne o rra uhi iyen emwen etin ne o kheke omwan na, kevbe\nemwikemwin ne o gha si omwan la okpa emwen nii.\nEmwen Nogie-erenren.\nDomwande-omwan mween etin vbe uwu atamu na ya gualo adolo vbe obo iko\nezo nosekpe, vbe emwen ra uhi oghe eyoto etin na rhie ne vbe uwu ebe\nuhi.\nEmwen Nogie-ihinrin\nAi khian de obo mu omwanikomwan, na ya etin mu ren khui, ra ne mu ren ye\newedo, ra na khu ere hin oto evbo ere rre.\nEmwen Nogie-igbe\nDomwande-omwan mween oghae umwonmwen ne o ya ye owa ezo na danmwen eho\nezo ere vbene o kheke,vbe iko ekhaemwen ne o ta emwata, vbe a gha gualo\noto emwin ne o ru, kevbe uhi ne o rra re.\nEmwen Nogie-oworo\n1.Domwande-omwan ne a tie ere ezo wee o rra uhi emwin eso, o kheke ne\nwee na ye aro oma rrie abe ghe ere rhinrin ate do mien wee a lele uhi\ngui ezo nii vbe idagbo vbe uwu owa ezo; kevbe we emwanmwan rro na ya\nmudia ne ne o gui ezo nii.\nAikhian mu omwaikomwan wee o rriabe rhunmwunda o ru emwin eso rria\nabakunu eso, ne o ma se na bu abe orukho gbe omwan ba, vbe ilele uhi\noghe uhunmwun evbo, vbe eghe ne o rra uhi nii. Ai khian vbe bu abe irra\nuhi ne o kpolo gbe ne o ma kheke gbe omwan; sokpan na ye omwan abe ne o\nkheke vbe eghe ne o na rra uhi nii bu-ohien.\nEmwen Nogie-Iweva\nAi khian mu omwanikomwan mudia vbe ne i na mween oto ere, na gha ta\netafia emwin ekhokho ere, ye egbee ere, owa ere, ra ebe na gben gie ere,\nra na vbe la uwu igbodan sa orho ye uyi ere kevbe ihe ukpo ere.\nDomwande-omwan mween etin oghae na ya rhie asa kevbe ugue uhi ne vbobo\niran ni ta etafia, ra ni gbe odan ghe omwan.",
            "Image": "84a4e54f9a8c8e97f44e0c93938a7891"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Emwen Nogie- Iwera\n1.Domwande-omwan mween etin ne o gha ya gha rro zee vbe ne o yaan-egbe\nere, ne o ya gha khian yo khian ree, kevbe etin ne o ya gha mween ehe ne\no dia, vbe uwu odin oghe uhunmwun evboi ke uhunmwun evbo.\nDomwande-omwan mween etin ne o gha ya kpa vbe evbo-ike-evbo ne o rhirhi\ngha ye, ke evbo ere, gha rrie evbo ovbehe; kevbe ne o ya vbe werriegbe\ngha dee evbo ere\nEmwen Nogie-Iwene\n1.Domwande-omwan mween etin vbe evbo ovbehe ne o ye, ne o ya gualo ugue\nne egbe ere, hin obo ukpokpo kevbe oyanghan.\nEtin na i ra setin mien yi vbe ekpa ezo na tiere, ne o ma kaen irra uhi\niwina otu aze, ra ne etin na mien yi, vbe uyinmwen ne o ma la uro\nemwanmwan iruemwin oghe Akugbe Uhunmwun Evbo hia.\nEmwen Nogie-Ekesugie\n1.Domwande-omwa mween etin ne o gha ya gha re ovbievbo okpa.\nAi khian lo etin ne o ma ke yan omwan ikomwan ya kha wee e ghi re ovbi\nevbo ne o wee iren khin; ra na vbe kha wee e i mween etin ne o ya fi\novbi evbo ne o wee iren khin werrie.\nEmwen Nogie-Eneirrovbugie\n1.Ikpia-oba kevbe ikhuo-oba hia mween etin ne iran ya ye oronmwen, ne\niran suen egbee oghe iran, vbe na i na mu idogban-dogban ne o kaen ehe\nna ke rre, ovbi evbo ne a khin, ra ugamwen na ye, gue iran ode. Iran\nmween etin umwon-mwen vbe oronmwen rre.\nIran te la oronmwen, a ghi mien wee okpia nii kevbe okhuo nii kue yo\nesese ne iran ronmwen egbe.\nEgbee o re eyoto otu vbe uwu evbo, ne iran ye; kevbe wee o kheke ne evbo\nkevbe arrioba gha re ugue ne iran.\nEmwen Nogie-Ehairrovbugie\n1.Domwande-omwan mween etin ne o ya yaan awa, yaan oto kevbe emwin ukhu\nere hia, kevbe wee, iren kevbe emwan ovbehe setin koko yaan ren kugbe.\nAi khian loo etin ikpanro ne o ma kheke ya mien omwanikomwan emwin enren\n(owa, oto, ukhu ere hia), na kha wee ei ghi re oghoe.\nEmwen Nogie-Evairrovbugie\nDomwande-omwan nween etin ne o gha rroo vbe ne o yaan egbe ere vbe rro,\nkevbe ugamwen; O mween etin oghe a yaan egbe omwan, etin ne o setin ya\nfi ugamwen ra iyayi ere werrie; kevbe ode ne oya ga werrie, iren okpa ra\nke iren ke ivbi otu ovbehe de bare ru afiwerrie nii vbe ekhokho ra vbe\nazagba; ne o rhiema ode ne o ya ga, ra ode iyayi na ma emwin la, na ru\nemwin la na ru ugamwen la, kevbe igbaro koto.",
            "Image": "058f95bc4c51ec6a134f961c23332857"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Emwen Nogie-Okpairrovbugie\nDomwande-omwan o re o mween etin a yaan egbe omwan ne o ya ze iro ekhoe\nere kevbe emwen obo re; o mween etin ne o ya ta emwen ne o kore ekhoe\nrre vbe ne ai na ta etafia ye ore kevbe wee oghi gualo emwin ne o ho\noghi mie onren oghi vbe ta emwin ne o ha ne o ta ma agbon, la uwu ehe\nughughan na la na gue agbon guan, vbe ne i na mwen idobo.\nEmwen Nogie-ugie\n1.Domwande-omwan re o mween etin a yaan gbe omwan oghe arukhuerre vbe\nuwu asikoko kevbe akoko rroo.\nAi khian ye etin mu omwanikomwan ne o debaa otu okpa.\nEmwen Nogie-Okpayanugie\n1.Domwande-omwan o re o mween etin ne o ya gha mween oghae vbe arrioba\nevbo ere le uwu aze emwan ni mien-guan.\nDomwande-omwan o re o mween etin umwon-mwen ne o ya gha re okpa vbe\niwinna arrioba evbo ere.\nAho oghe emwan hia o re\no re o khian gha rhiema\nemwan hia na mween obo,\nemwanmwan aze ovbehe na\no khian gha re eyoto oghe etin arrioba; aho naa\nvbe eghe-keghe aze ne o la uhen ne o gha rre ne\nkevbe we, oghi gha re aze ne a ru vbe ekhokho ra\nru la urro.\nEmwen Nogie-Evayanugie\nDomwande-omwan zee vbe okpa vbe emwan evbo, o kheke ne o gha re na ru\nasa gue, kevbe wee ovbe mween oghae vbe uwu akugbe uhunmwan evbo, vbene\nobo oghe domwande arrioba see na ya ru emwin hia ne o kheke nee, nei\nmwen amaru ne o miehe na gha re ne o ghae, ne o gha mween alaghodaro vbe\norhion.\nEmwen Nogie-Ehayanugie\n1.Domwande-omwan mween etin ne o ya winna, ra etin ne o ya ze aro iwinna\nne o gha winna, ne o mween igiode emwanmwan iwinna, ne o gha fu ere egbe\nrre, kevbe ne o gha rrie ugue ere vbe obo ai mwen iwinna.\nDomwande-omwan o re o kheke na hae osa umwonmwen na, ye umwonmwen ne\niran winnae, vbe nai na ze na gha ghae na, kevbe nai ghae na.\nDomwande-omwan ne o winnaen, o kere ne o mien igho ne o khekee ye iwinna\nne o winnaen, ne o gha so re ya gbaro ghe egbe ere o re ne o miehe na\ngha mween ado-gbano vbe arroo, kevbe ne o gha mween ode ovbehe ne o gha\nya mien iyobo, deghe o kheke.\nDomwande-omwan mween etin ne o ya deba otu oseghe emwan iwinna, ne o\nmien ehe na gha mween asa gue iwinna ere.\nEmwen Nogie-Eneyanugie\nDomwande-omwan mween etin ne o ya hewe, deba omwan eghe iwinna kevbe\neghe irhiede na hae osa yi.",
            "Image": "a8e5a25f5c2a1493f304bb6abd32509c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Emwen Nogie-Ekesogban\n1.Domwande-omwan mween etin ne o gha ya gha rro vbe isoken, ne o gha rre\negberanmwen, ofunmwegbe ne iren kevbe igie-owa ere, deba evbare, ukpon,\nowa na gha dia, kevbe ukhunmwun na ya gbaro ghe egbe, kevbe ugamwen\novbehe hia ne o kheke, ke emwin ne o gha ye egbe ko degha mien wee eghi\nmween iwinna, egbe ma rraan ren, setin ghi ru emwin rhokpa, okhionmaen\nra emwin ovbehe na ya yin, nei ghi mwen ne obo iren ma se.\nO kere ne iye-omo-kevbe omo gha mween ode kpataki na gha ya gha gbaro\nghe iran kevbe na ya ru iyobo ne iran. Emo hia fere na bie vbe oronmwen\nra na ma bie uwu oronmwen, khian gha mween orhienrhien ugue okpa ne o\nkheke na emo hia vbene alughaen i na rro.\nEmwen Nogie-Eneirrovbogban\n1.O kere ne domwande-omwan rue ebe. O kheke ne a mien wee ai ze igho ye\niruemwin, agha rre mien wee owa iruemwin ne o koto see o re ai hae osa\nye o.\nEmo hia fere, o re a khian yi uhi ere na we ne iran ye owa iruemwin ebe\nne o ke oto. A gha kie owa ebe iruemwin ifuero ye oto, kevbe we a gha\nvbe kie owa iruemwin ne o yo see ye oto ne emo ni ruemwin ebe iran see\nomwan na ya rhie omwan obo.\nA khian mien wee a dia iruemwin ye ode ne o gha na rrie alaghodaro ne o\ngbae ne omwan, kevbe ne o ya uyi na rrie ne etin omwan wegbe kevbe ne\nayanegbe omwan hia.\nIruemwin ghi vbe fon irenmwin mu, a kue ne a gha yin kugbe\nadese uhunmwun evbo hia ke otu ugamwen. Osa ughughan, oghi\nne Akugbe Uhunmwun Evbo hia ne iran ya da emwanmwan iwinna\nese. Evbi-bie emo mween etin ne iran ya ze aro iruemwin ne\nivbi iran.\nvbe ose vbe\nvbe ru iyobo\nofunmwegbe yi\na gha rhie ne\nEmwen Nogie-Ehairrovbogban\nDomwande-omwan mween etin ne o ya mween oghae vbe emwin-arre oghe evbo\nne o ye, ne o rrie orhienrhien iwinna ifuezo, kevbe ne o vbe ghae vbe\nemwin alaghodaro ifuero ke o maa ne o ladian vbo.\nDomwande-omwan o re o mween etin na mien wee a ru asa kevbe ugue ne\nemwin ifuero ne o ru ra ebe ne o gben ladian.\nEmwen Nogie-Evairrovbogban\nO kheke domwande-omwan ne o gha mween oghae vbe emwanmwan oghe uhunmwun\nevbo na na gbenne iyen emwin ne o kaen etin ne omwan mween kevbe\norhiegbe.\nEmwen Nogie-Okpairrovbogban\nDomwande-omwan o re o mween iwinna ne o ru ne evbo ne o ye ne o na yan\nuho wan ladian.\nVbe omwan a gha loo etin ne ore oghoe kevbe ayaan-egbe-omwan ren, emwin",
            "Image": "de692e9c2cee3ff6eddb9591bd9af647"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ne ilele uhi khara okpa kekan o re o khian na gha gbe uhunmwun koto,\nrhunmwunda na mien wee a rrie ogho kevbe uyi ne etin kevbe ayaanegbe\nomwan oghe omwan ovbehe, na mien wee uyinmwen ne o gbae, a ru henne-\nhenne kevbe omaa oghe evbo nii.\nAi khian gha loo etin na kevbe ayaan-agbe omwan na vbe ode ne ogha na\ngbe odan ye emwanmwan iruemwin oghe Akugbe Uhunmwun Evbo hia.\nEmwen Nogie-ogban\nEmwin okpa i rro vbe uwu Iyen Emwen emwi na rhaan na ne o rhie etin ne\narriobaikarrioba otuikotu omwaikomwan ne o ya ru emwikemwin ne o gha si\nofuan ne etin kevbe ayaan-egbe omwan na mwanmwan ye uwu ere.",
            "Image": "14db67fbc051e0cc03c51dbe694dd91a"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467186,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Iyen Emwen Etin ne O Kheke Omwan na ya wewe Vbe Uhunmwun oto-agbon hia\nEmwen okaro\nVbe ikpede nogie-igbe, vbe uki nogiweva vbe ukpo 1948, Iko asikoko oghe Akugbe\nUhunmwun Evbo hia, na ye Iyen emwen oghe etin ne o kheke ne omwanagbon gha\nmween, wewe; a gben emwen na hia ladian vbe ipapa ebe ne o lele ona. Vbe iyeke\nona, Iko Asikoko na da tie uhunmwun evbo hia ni re emeba ne iran ye emwen na\nwewe, ne iran taen ye ehe na, gha na mie onren ne iran tiere,rhan oto ere katekate\nvbe owa ebe kevbe owa iruemwin ovbehe hia, vbe na gbe awawe ye etin domwande\nuhunmwun evbo ra ikinkin evbo\nA bie emwan hia umwon-mwen bie etin nai setin ye ero gbe re kevbe ayan-egbe-\nomwan.\nAvbe Akugbe Uhunmwun Evbo rrie egbe yo kankankan ne iran ya ru asa kevbe ugue\nye etin ne o kheke domwande-omwan.\nEbe iruemwin ne Akugbe Uhunmwun Evbo gben o re o rhie amwentin yan ne emwan\nughughan hia neo rre agbon naa, vbe uwu ezi etin emwin ne o kheke ne omwan\nkevbe uyi oghe omwan.\nVbe uwe Amuso Iyen emwen etin ne o kheke ne omwanikomwan, Uhunmwun Evbo\nhia Nikugbe khare vbe na i na gbe awawe yo we etin nii ne o kheke omwan ikomwan\numwon-mwen ne o ne domwande oghoe.\nEtin emwi ne o kheke na, oghue iran khin.\nEtin na hia khekue\nOkere ne uwe ren iran. Ru Iyobo ne u ya ton iran mu gbe ukhunmwun, kevbe ne ugha\nre ugbe rue kevbe ne emwanike-emwan hia.\nNe o karo vbe uhunmwun emwen\nVbene a na mie wee ayere ero wee etin ne o kheke emwan hia fere oro re eyato oghe\narhiegbe, emwanta kevbe ofunmwengbe vbe agbon.\nVbene a na mie wee etin emwin ne o kheke ne omwan ne a ma ka yo, ne o si\nuyinmwen obuluku-obuluza, ne o rhu emwan aro ekhoe, kevbe agbon node ne emwan\nnagbon gha na ghao rhie orhienrhien arriegbe ne omwan ya ta emwen ne o ho ne o ta\nvbe uwu amuentinyan kevbe arhiegbe hin obo ohan ke aimwen rre, ne a ya wewe\nzeevbe ida-eho oghe emwan kekan hia,\nVbene a ne mie wee emwin ne o kere ne o wee na ghe ye atua tua emwan, ne iran\nghe ya gha gbodan ghe uyinmwen ne o wegbe kevbe oderhu emwan ne i mween ase\nserrio wee ne ilele, oghe uhi ru gue etin omwan ne o khekee,\nVbene a na mie wee okere na ru alaghodaro oghe ayin-kugbe vbe ose vbe adese\nuhunmwun evbo hia,\nVbene a na mie wee Akugbe Uhunmwun Evbo hia tae guobo vbe Ebe Emwanmwan\nEmwe Iruemwin ne iran gben wee iran mween amuentin yan etin nii ne o kheke\nomwan we ne ikpia kevbe ikhuo gha re umwonmwen vbe ilele etin ne o kheke iran,\nkevbe ikhua gha re umwonmwen vbe ilele etin ne o kheke iran, kevbe wee iran vbe",
            "Image": "e5e6389672b9b8083cd97bd72f6a654d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "muegbe ne iran ya ru alaghodaro ne o nase ye aro oghe omwan vbe uwu ayan-egbe-\nomwan ne o kpolo se,\nVbene a mie, wee otu arrioba hia yanren ne iran ya ku iro-kugbe yaba Akugbe\nUhunmwun Evbo hia, ne atonmu gha re uyi kevbe agbarokoto ne a rhie ne etin emwin\nne o kheke ne emwan vbe uwu arriegbe,\nVbene a mie wee agbon hia renren wee etin nii hia ne o kheke ne omwan gha mween\nkevbe arriegbe oro re emwin ne o kpolo se kpataki na ya ru amuse ye eyan na,\nRhunmwunda ona, nia\nIKO OKULUGBE\nDa kha wee\nIYEN EMWEN NA RRANREN OGHE\nETIN HIA NE O KHEKE NE EMWAN GHA MWEEN\nZe vbe uhunmwun emwi kpataki ne emwan hia, ke uhunmwun evbo hia mie, vbe\niyeke ona wee domwande omwan, ke domwande otu vbe uwu evbo, ghi gha ka iyen\nemwen oghe etin nii ye ekhoe, ne iran hia vbodekode ya gha ma emwan emwin, na\nmie ehe na mie wee aru alaghodaro ye emwen na hia, okade-okade, vbe uwu\nUhunmwun Evbo Kevbe adese okpevbo, na mie wee iran mween atamu ayerero kevbe\nagbaro-koto vbe ebu emwan arrioba hia kevbe ebu emwan ne o rre ikinkin ni ne rre\nototo arrioba.\nEmwen Nokaro.\nEmwan ne agbon hia ne a biere, a bie iran noyan-egbe iran kevbe wee, umwon-mwen\no ree etin hia ne o kheke iran khin. A ye ewaen kevbe ekhoe ne o maa wu iran, ne\niran gha yin da egbe vbe orhion oghe eten-okpa.\nEmwen nogieva\nDowande â€“omwan ore o mween etin ne o khekee kevbe a yaan-egbe omwan ovbehe.\nIyen emwen na, vbe ne alughaen ke-alughaen i na rro, ne o dekaen ovbi evbo ne\nomwan khin, omwan fuofua ra okhui-khui okpia ra okhuo, ra ovbi evbo na ze,\nugamwen, otu aze, ra otu eghaevbo, uhunmwun evbo ra oto evbo ne omwan ke rre,\nukhu ne omwan mween, ubiemwe, ra emwin ovbehe hia. Levba-sevba, alughaen-ke\nalughaen ni khian gha rro vbekpa otu aze ne omwan ye, ototo evbo ne omwan ke rre,\nra arrioba evbo ne o yaan egbe ere, arrioba edayi ra arrioba ne i mween ekhae ne\negbe ere, ra evbo ne o rre ototo arrioba ovbehe.\nEmwen nogieha\nDomwande-omwan mween etin ne o ya gha rro, ne o gbare ne o yaan egbe ere ke\nugue omwan.\nEmwen Nogiene\nAi khian mu omwaikomwan ovien, ra ne o gha ga vbe uwu ovien; ovien kevbe eki\novien ore awa-abore rua vbe ode hia fere.\nEmwen Nogie-Isen.",
            "Image": "2ab861d03c826ded4b898151a53c344c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ai khian ye etin mu omwankomwan gba na rii ore oya ne uden ne evbi; ra na ya oya\nne o ma ke na ya ne omwan ne agbon re.\nEmwen Nogie-ehan.\nDomwande-omwan mween etin na ya ye ero vbe odaro uhi vbe eheikeihe ne o rhirhi\ngha ye.\nEmwen Nogie-ihinron\nUmwonmwen ore emwan hia khin vbe odaro uhi,kevbe wee iran vbe mween oghae\numwonmwen vbe uwu agbaroghe oghe uhi vbe na i na ru ne eso aghi se esu rae.\nEmwan hia ore o kheke na ya ru asa umwonmwen gue hin na ya ru ne eso rae ne o\nrra uhi iyen emwen etin ne o kheke omwan na, kevbe emwikemwin ne o gha si\nomwan la okpa emwen nii.\nEmwen Nogie-erenren.\nDomwande-omwan mween etin vbe uwu atamu na ya gualo adolo vbe obo iko ezo\nnosekpe, vbe emwen ra uhi oghe eyoto etin na rhie ne vbe uwu ebe uhi.\nEmwen Nogie-ihinrin\nAi khian de obo mu omwanikomwan, na ya etin mu ren khui, ra ne mu ren ye ewedo,\nra na khu ere hin oto evbo ere rre.\nEmwen Nogie-igbe\nDomwande-omwan mween oghae umwonmwen ne o ya ye owa ezo na danmwen eho\nezo ere vbene o kheke,vbe iko ekhaemwen ne o ta emwata, vbe a gha gualo oto\nemwin ne o ru, kevbe uhi ne o rra re.\nEmwen Nogie-oworo\n1.Domwande-omwan ne a tie ere ezo wee o rra uhi emwin eso, o kheke ne wee na ye\naro oma rrie abe ghe ere rhinrin ate do mien wee a lele uhi gui ezo nii vbe idagbo vbe\nuwu owa ezo; kevbe we emwanmwan rro na ya mudia ne ne o gui ezo nii.\nAikhian mu omwaikomwan wee o rriabe rhunmwunda o ru emwin eso rria abakunu\neso, ne o ma se na bu abe orukho gbe omwan ba, vbe ilele uhi oghe uhunmwun evbo,\nvbe eghe ne o rra uhi nii. Ai khian vbe bu abe irra uhi ne o kpolo gbe ne o ma kheke\ngbe omwan; sokpan na ye omwan abe ne o kheke vbe eghe ne o na rra uhi nii bu-\nohien.\nEmwen Nogie-Iweva\nAi khian mu omwanikomwan mudia vbe ne i na mween oto ere, na gha ta etafia\nemwin ekhokho ere, ye egbee ere, owa ere, ra ebe na gben gie ere, ra na vbe la uwu\nigbodan sa orho ye uyi ere kevbe ihe ukpo ere. Domwande-omwan mween etin oghae\nna ya rhie asa kevbe ugue uhi ne vbobo iran ni ta etafia, ra ni gbe odan ghe omwan.\nEmwen Nogie- Iwera\n1.Domwande-omwan mween etin ne o gha ya gha rro zee vbe ne o yaan-egbe ere, ne\no ya gha khian yo khian ree, kevbe etin ne o ya gha mween ehe ne o dia, vbe uwu\nodin oghe uhunmwun evboi ke uhunmwun evbo.",
            "Image": "38fc1cb9f2475762d9095d89143b759a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Domwande-omwan mween etin ne o gha ya kpa vbe evbo-ike-evbo ne o rhirhi gha ye,\nke evbo ere, gha rrie evbo ovbehe; kevbe ne o ya vbe werriegbe gha dee evbo ere\nEmwen Nogie-Iwene\n1.Domwande-omwan mween etin vbe evbo ovbehe ne o ye, ne o ya gualo ugue ne\negbe ere, hin obo ukpokpo kevbe oyanghan.\nEtin na i ra setin mien yi vbe ekpa ezo na tiere, ne o ma kaen irra uhi iwina otu aze,\nra ne etin na mien yi, vbe uyinmwen ne o ma la uro emwanmwan iruemwin oghe\nAkugbe Uhunmwun Evbo hia.\nEmwen Nogie-Ekesugie\n1.Domwande-omwa mween etin ne o gha ya gha re ovbievbo okpa.\nAi khian lo etin ne o ma ke yan omwan ikomwan ya kha wee e ghi re ovbi evbo ne o\nwee iren khin; ra na vbe kha wee e i mween etin ne o ya fi ovbi evbo ne o wee iren\nkhin werrie.\nEmwen Nogie-Eneirrovbugie\n1.Ikpia-oba kevbe ikhuo-oba hia mween etin ne iran ya ye oronmwen, ne iran suen\negbee oghe iran, vbe na i na mu idogban-dogban ne o kaen ehe na ke rre, ovbi evbo\nne a khin, ra ugamwen na ye, gue iran ode. Iran mween etin umwon-mwen vbe\noronmwen rre.\nIran te la oronmwen, a ghi mien wee okpia nii kevbe okhuo nii kue yo esese ne iran\nronmwen egbe.\nEgbee o re eyoto otu vbe uwu evbo, ne iran ye; kevbe wee o kheke ne evbo kevbe\narrioba gha re ugue ne iran.\nEmwen Nogie-Ehairrovbugie\n1.Domwande-omwan mween etin ne o ya yaan awa, yaan oto kevbe emwin ukhu ere\nhia, kevbe wee, iren kevbe emwan ovbehe setin koko yaan ren kugbe.\nAi khian loo etin ikpanro ne o ma kheke ya mien omwanikomwan emwin enren (owa,\noto, ukhu ere hia), na kha wee ei ghi re oghoe.\nEmwen Nogie-Evairrovbugie\nDomwande-omwan nween etin ne o gha rroo vbe ne o yaan egbe ere vbe rro, kevbe\nugamwen; O mween etin oghe a yaan egbe omwan, etin ne o setin ya fi ugamwen ra\niyayi ere werrie; kevbe ode ne oya ga werrie, iren okpa ra ke iren ke ivbi otu ovbehe\nde bare ru afiwerrie nii vbe ekhokho ra vbe azagba; ne o rhiema ode ne o ya ga, ra\node iyayi na ma emwin la, na ru emwin la na ru ugamwen la, kevbe igbaro koto.\nEmwen Nogie-Okpairrovbugie\nDomwande-omwan o re o mween etin a yaan egbe omwan ne o ya ze iro ekhoe ere\nkevbe emwen obo re; o mween etin ne o ya ta emwen ne o kore ekhoe rre vbe ne ai\nna ta etafia ye ore kevbe wee oghi gualo emwin ne o ho oghi mie onren oghi vbe ta\nemwin ne o ha ne o ta ma agbon, la uwu ehe ughughan na la na gue agbon guan, vbe\nne i na mwen idobo.",
            "Image": "829791e0c1f1b94fabdb27b62f28bfb9"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Emwen Nogie-ugie\n1.Domwande-omwan re o mween etin a yaan gbe omwan oghe arukhuerre vbe uwu\nasikoko kevbe akoko rroo.\nAi khian ye etin mu omwanikomwan ne o debaa otu okpa.\nEmwen Nogie-Okpayanugie\n1.Domwande-omwan o re o mween etin ne o ya gha mween oghae vbe arrioba evbo\nere le uwu aze emwan ni mien-guan.\nDomwande-omwan o re o mween etin umwon-mwen ne o ya gha re okpa vbe iwinna\narrioba evbo ere.\nAho oghe emwan hia o re o khian gha re eyoto oghe etin arrioba; aho naa o re o khian\ngha rhiema vbe eghe-keghe aze ne o la uhen ne o gha rre ne emwan hia na mween\nobo, kevbe we, oghi gha re aze ne a ru vbe ekhokho ra emwanmwan aze ovbehe na ru\nla urro.\nEmwen Nogie-Evayanugie\nDomwande-omwan zee vbe okpa vbe emwan evbo, o kheke ne o gha re na ru asa gue,\nkevbe wee ovbe mween oghae vbe uwu akugbe uhunmwan evbo, vbene obo oghe\ndomwande arrioba see na ya ru emwin hia ne o kheke nee, nei mwen amaru ne o\nmiehe na gha re ne o ghae, ne o gha mween alaghodaro vbe orhion.\nEmwen Nogie-Ehayanugie\n1.Domwande-omwan mween etin ne o ya winna, ra etin ne o ya ze aro iwinna ne o\ngha winna, ne o mween igiode emwanmwan iwinna, ne o gha fu ere egbe rre, kevbe\nne o gha rrie ugue ere vbe obo ai mwen iwinna.\nDomwande-omwan o re o kheke na hae osa umwonmwen na, ye umwonmwen ne iran\nwinnae, vbe nai na ze na gha ghae na, kevbe nai ghae na.\nDomwande-omwan ne o winnaen, o kere ne o mien igho ne o khekee ye iwinna ne o\nwinnaen, ne o gha so re ya gbaro ghe egbe ere o re ne o miehe na gha mween ado-\ngbano vbe arroo, kevbe ne o gha mween ode ovbehe ne o gha ya mien iyobo, deghe o\nkheke.\nDomwande-omwan mween etin ne o ya deba otu oseghe emwan iwinna, ne o mien\nehe na gha mween asa gue iwinna ere.\nEmwen Nogie-Eneyanugie\nDomwande-omwan mween etin ne o ya hewe, deba omwan eghe iwinna kevbe eghe\nirhiede na hae osa yi.\nEmwen Nogie-Ekesogban\n1.Domwande-omwan mween etin ne o gha ya gha rro vbe isoken, ne o gha rre\negberanmwen, ofunmwegbe ne iren kevbe igie-owa ere, deba evbare, ukpon, owa na\ngha dia, kevbe ukhunmwun na ya gbaro ghe egbe, kevbe ugamwen ovbehe hia ne o\nkheke, ke emwin ne o gha ye egbe ko degha mien wee eghi mween iwinna, egbe ma\nrraan ren, setin ghi ru emwin rhokpa, okhionmaen ra emwin ovbehe na ya yin, nei ghi\nmwen ne obo iren ma se.",
            "Image": "3691cb04d1eba612fa63e1165e5c9480"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "O kere ne iye-omo-kevbe omo gha mween ode kpataki na gha ya gha gbaro ghe iran\nkevbe na ya ru iyobo ne iran. Emo hia fere na bie vbe oronmwen ra na ma bie uwu\noronmwen, khian gha mween orhienrhien ugue okpa ne o kheke na emo hia vbene\nalughaen i na rro.\nEmwen Nogie-Eneirrovbogban\n1.O kere ne domwande-omwan rue ebe. O kheke ne a mien wee ai ze igho ye\niruemwin, agha rre mien wee owa iruemwin ne o koto see o re ai hae osa ye o.\nEmo hia fere, o re a khian yi uhi ere na we ne iran ye owa iruemwin ebe ne o ke oto.\nA gha kie owa ebe iruemwin ifuero ye oto, kevbe we a gha vbe kie owa iruemwin ne o\nyo see ye oto ne emo ni ruemwin ebe iran see omwan na ya rhie omwan obo.\nA khian mien wee a dia iruemwin ye ode ne o gha na rrie alaghodaro ne o gbae ne\nomwan, kevbe ne o ya uyi na rrie ne etin omwan wegbe kevbe ne ayanegbe omwan\nhia.\nIruemwin ghi vbe fon irenmwin mu, a kue ne a gha yin kugbe vbe ose vbe adese\nuhunmwun evbo hia ke otu ugamwen. Osa ughughan, oghi vbe ru iyobo ne Akugbe\nUhunmwun Evbo hia ne iran ya da emwanmwan iwinna ofunmwegbe yi ese. Evbi-bie\nemo mween etin ne iran ya ze aro iruemwin ne a gha rhie ne ivbi iran.\nEmwen Nogie-Ehairrovbogban\nDomwande-omwan mween etin ne o ya mween oghae vbe emwin-arre oghe evbo ne o\nye, ne o rrie orhienrhien iwinna ifuezo, kevbe ne o vbe ghae vbe emwin alaghodaro\nifuero ke o maa ne o ladian vbo.\nDomwande-omwan o re o mween etin na mien wee a ru asa kevbe ugue ne emwin\nifuero ne o ru ra ebe ne o gben ladian.\nEmwen Nogie-Evairrovbogban\nO kheke domwande-omwan ne o gha mween oghae vbe emwanmwan oghe\nuhunmwun evbo na na gbenne iyen emwin ne o kaen etin ne omwan mween kevbe\norhiegbe.\nEmwen Nogie-Okpairrovbogban\nDomwande-omwan o re o mween iwinna ne o ru ne evbo ne o ye ne o na yan uho wan\nladian.\nVbe omwan a gha loo etin ne ore oghoe kevbe ayaan-egbe-omwan ren, emwin ne ilele\nuhi khara okpa kekan o re o khian na gha gbe uhunmwun koto, rhunmwunda na mien\nwee a rrie ogho kevbe uyi ne etin kevbe ayaanegbe omwan oghe omwan ovbehe, na\nmien wee uyinmwen ne o gbae, a ru henne-henne kevbe omaa oghe evbo nii.\nAi khian gha loo etin na kevbe ayaan-agbe omwan na vbe ode ne ogha na gbe odan ye\nemwanmwan iruemwin oghe Akugbe Uhunmwun Evbo hia.\nEmwen Nogie-ogban\nEmwin okpa i rro vbe uwu Iyen Emwen emwi na rhaan na ne o rhie etin ne\narriobaikarrioba otuikotu omwaikomwan ne o ya ru emwikemwin ne o gha si ofuan ne\netin kevbe ayaan-egbe omwan na mwanmwan ye uwu ere.",
            "Image": "136f95bf0e51d32633619545d45bffef"
        }
    }
}

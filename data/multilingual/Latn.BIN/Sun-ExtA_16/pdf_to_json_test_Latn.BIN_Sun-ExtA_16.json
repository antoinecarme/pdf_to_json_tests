{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467239,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Iyen Emwen Etin ne O Kheke Omwan na ya wewe Vbe Uhunmwun oto-agbon hia\nEmwen okaro\nVbe ikpede nogie-igbe, vbe uki nogiweva vbe ukpo 1948, Iko asikoko oghe Akugbe Uhunmwun\nEvbo hia, na ye Iyen emwen oghe etin ne o kheke ne omwanagbon gha mween, wewe; a gben\nemwen na hia ladian vbe ipapa ebe ne o lele ona. Vbe iyeke ona, Iko Asikoko na da tie\nuhunmwun evbo hia ni re emeba ne iran ye emwen na wewe, ne iran taen ye ehe na, gha na\nmie onren ne iran tiere,rhan oto ere katekate vbe owa ebe kevbe owa iruemwin ovbehe\nhia, vbe na gbe awawe ye etin domwande uhunmwun evbo ra ikinkin evbo\nA bie emwan hia umwon-mwen bie etin nai setin ye ero gbe re kevbe ayan-egbe-omwan.\nAvbe Akugbe Uhunmwun Evbo rrie egbe yo kankankan ne iran ya ru asa kevbe ugue ye etin\nne o kheke domwande-omwan.\nEbe iruemwin ne Akugbe Uhunmwun Evbo gben o re o rhie amwentin yan ne emwan ughughan\nhia neo rre agbon naa, vbe uwu ezi etin emwin ne o kheke ne omwan kevbe uyi oghe omwan.\nVbe uwe Amuso Iyen emwen etin ne o kheke ne omwanikomwan, Uhunmwun Evbo hia Nikugbe\nkhare vbe na i na gbe awawe yo we etin nii ne o kheke omwan ikomwan umwon-mwen ne o ne\ndomwande oghoe.\nEtin emwi ne o kheke na, oghue iran khin.\nEtin na hia khekue\nOkere ne uwe ren iran. Ru Iyobo ne u ya ton iran mu gbe ukhunmwun, kevbe ne ugha re\nugbe rue kevbe ne emwanike-emwan hia.\nNe o karo vbe uhunmwun emwen\nVbene a na mie wee ayere ero wee etin ne o kheke emwan hia fere oro re eyato oghe\narhiegbe, emwanta kevbe ofunmwengbe vbe agbon.\nVbene a na mie wee etin emwin ne o kheke ne omwan ne a ma ka yo, ne o si uyinmwen\nobuluku-obuluza, ne o rhu emwan aro ekhoe, kevbe agbon node ne emwan nagbon gha na ghao\nrhie orhienrhien arriegbe ne omwan ya ta emwen ne o ho ne o ta vbe uwu amuentinyan\nkevbe arhiegbe hin obo ohan ke aimwen rre, ne a ya wewe zeevbe ida-eho oghe emwan kekan\nhia,\nVbene a ne mie wee emwin ne o kere ne o wee na ghe ye atua tua emwan, ne iran ghe ya\ngha gbodan ghe uyinmwen ne o wegbe kevbe oderhu emwan ne i mween ase serrio wee ne\nilele, oghe uhi ru gue etin omwan ne o khekee,\nVbene a na mie wee okere na ru alaghodaro oghe ayin-kugbe vbe ose vbe adese uhunmwun\nevbo hia,\nVbene a na mie wee Akugbe Uhunmwun Evbo hia tae guobo vbe Ebe Emwanmwan Emwe Iruemwin\nne iran gben wee iran mween amuentin yan etin nii ne o kheke omwan we ne ikpia kevbe\nikhuo gha re umwonmwen vbe ilele etin ne o kheke iran, kevbe ikhua gha re umwonmwen vbe\nilele etin ne o kheke iran, kevbe wee iran vbe muegbe ne iran ya ru alaghodaro ne o\nnase ye aro oghe omwan vbe uwu ayan-egbe-omwan ne o kpolo se,\nVbene a mie, wee otu arrioba hia yanren ne iran ya ku iro-kugbe yaba Akugbe Uhunmwun\nEvbo hia, ne atonmu gha re uyi kevbe agbarokoto ne a rhie ne etin emwin ne o kheke ne",
            "Image": "92f94b547adcdbb486b2ac14902abe23"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "emwan vbe uwu arriegbe,\nVbene a mie wee agbon hia renren wee etin nii hia ne o kheke ne omwan gha mween kevbe\narriegbe oro re emwin ne o kpolo se kpataki na ya ru amuse ye eyan na,\nRhunmwunda ona, nia\nIKO OKULUGBE\nDa kha wee\nIYEN EMWEN NA RRANREN OGHE\nETIN HIA NE O KHEKE NE EMWAN GHA MWEEN\nZe vbe uhunmwun emwi kpataki ne emwan hia, ke uhunmwun evbo hia mie, vbe iyeke ona wee\ndomwande omwan, ke domwande otu vbe uwu evbo, ghi gha ka iyen emwen oghe etin nii ye\nekhoe, ne iran hia vbodekode ya gha ma emwan emwin, na mie ehe na mie wee aru\nalaghodaro ye emwen na hia, okade-okade, vbe uwu Uhunmwun Evbo Kevbe adese okpevbo, na\nmie wee iran mween atamu ayerero kevbe agbaro-koto vbe ebu emwan arrioba hia kevbe ebu\nemwan ne o rre ikinkin ni ne rre ototo arrioba.\nEmwen Nokaro.\nEmwan ne agbon hia ne a biere, a bie iran noyan-egbe iran kevbe wee, umwon-mwen o ree\netin hia ne o kheke iran khin. A ye ewaen kevbe ekhoe ne o maa wu iran, ne iran gha yin\nda egbe vbe orhion oghe eten-okpa.\nEmwen nogieva\nDowande \u2013omwan ore o mween etin ne o khekee kevbe a yaan-egbe omwan ovbehe. Iyen emwen\nna, vbe ne alughaen ke-alughaen i na rro, ne o dekaen ovbi evbo ne omwan khin, omwan\nfuofua ra okhui-khui okpia ra okhuo, ra ovbi evbo na ze, ugamwen, otu aze, ra otu\neghaevbo, uhunmwun evbo ra oto evbo ne omwan ke rre, ukhu ne omwan mween, ubiemwe, ra\nemwin ovbehe hia. Levba-sevba, alughaen-ke alughaen ni khian gha rro vbekpa otu aze ne\nomwan ye, ototo evbo ne omwan ke rre, ra arrioba evbo ne o yaan egbe ere, arrioba edayi\nra arrioba ne i mween ekhae ne egbe ere, ra evbo ne o rre ototo arrioba ovbehe.\nEmwen nogieha\nDomwande-omwan mween etin ne o ya gha rro, ne o gbare ne o yaan egbe ere ke ugue omwan.\nEmwen Nogiene\nAi khian mu omwaikomwan ovien, ra ne o gha ga vbe uwu ovien; ovien kevbe eki ovien ore\nawa-abore rua vbe ode hia fere.\nEmwen Nogie-Isen.\nAi khian ye etin mu omwankomwan gba na rii ore oya ne uden ne evbi; ra na ya oya ne o\nma ke na ya ne omwan ne agbon re.\nEmwen Nogie-ehan.\nDomwande-omwan mween etin na ya ye ero vbe odaro uhi vbe eheikeihe ne o rhirhi gha ye.\nEmwen Nogie-ihinron",
            "Image": "c7606c8ca5ed93b318e8bbbd1b0d7b38"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Umwonmwen ore emwan hia khin vbe odaro uhi,kevbe wee\nuwu agbaroghe oghe uhi vbe na i na ru ne eso aghi se\nya ru asa umwonmwen gue hin na ya ru ne eso rae ne o\nomwan na, kevbe emwikemwin ne o gha si omwan la okpa\niran vbe mween oghae umwonmwen vbe\nesu rae. Emwan hia ore o kheke na\nrra uhi iyen emwen etin ne o kheke\nemwen nii.\nEmwen Nogie-erenren.\nDomwande-omwan mween etin vbe uwu atamu na ya gualo adolo vbe obo iko ezo nosekpe, vbe\nemwen ra uhi oghe eyoto etin na rhie ne vbe uwu ebe uhi.\nEmwen Nogie-ihinrin\nAi khian de obo mu omwanikomwan, na ya etin mu ren khui, ra ne mu ren ye ewedo, ra na\nkhu ere hin oto evbo ere rre.\nEmwen Nogie-igbe\nDomwande-omwan mween oghae umwonmwen ne o ya ye owa ezo na danmwen eho ezo ere vbene o\nkheke,vbe iko ekhaemwen ne o ta emwata, vbe a gha gualo oto emwin ne o ru, kevbe uhi ne\no rra re.\nEmwen Nogie-oworo\n1.Domwande-omwan ne a tie ere ezo wee o rra uhi emwin eso, o kheke ne wee na ye aro oma\nrrie abe ghe ere rhinrin ate do mien wee a lele uhi gui ezo nii vbe idagbo vbe uwu owa\nezo; kevbe we emwanmwan rro na ya mudia ne ne o gui ezo nii.\nAikhian mu omwaikomwan wee o rriabe rhunmwunda o ru emwin eso rria abakunu eso, ne o ma\nse na bu abe orukho gbe omwan ba, vbe ilele uhi oghe uhunmwun evbo, vbe eghe ne o rra\nuhi nii. Ai khian vbe bu abe irra uhi ne o kpolo gbe ne o ma kheke gbe omwan; sokpan na\nye omwan abe ne o kheke vbe eghe ne o na rra uhi nii bu-ohien.\nEmwen Nogie-Iweva\nAi khian mu omwanikomwan mudia vbe ne i na mween oto ere, na gha ta etafia emwin\nekhokho ere, ye egbee ere, owa ere, ra ebe na gben gie ere, ra na vbe la uwu igbodan sa\norho ye uyi ere kevbe ihe ukpo ere. Domwande-omwan mween etin oghae na ya rhie asa\nkevbe ugue uhi ne vbobo iran ni ta etafia, ra ni gbe odan ghe omwan.\nEmwen Nogie- Iwera\n1.Domwande-omwan mween etin ne o gha ya gha rro zee vbe ne o yaan-egbe ere, ne o ya gha\nkhian yo khian ree, kevbe etin ne o ya gha mween ehe ne o dia, vbe uwu odin oghe\nuhunmwun evboi ke uhunmwun evbo.\nDomwande-omwan mween etin ne o gha ya kpa vbe evbo-ike-evbo ne o rhirhi gha ye, ke evbo\nere, gha rrie evbo ovbehe; kevbe ne o ya vbe werriegbe gha dee evbo ere\nEmwen Nogie-Iwene\n1.Domwande-omwan mween etin vbe evbo ovbehe ne o ye, ne o ya gualo ugue ne egbe ere,\nhin obo ukpokpo kevbe oyanghan.\nEtin na i ra setin mien yi vbe ekpa ezo na tiere, ne o ma kaen irra uhi iwina otu aze,\nra ne etin na mien yi, vbe uyinmwen ne o ma la uro emwanmwan iruemwin oghe Akugbe\nUhunmwun Evbo hia.",
            "Image": "fce1c3122d7f910d248fc65ca0dcc418"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Emwen Nogie-Ekesugie\n1.Domwande-omwa mween etin ne o gha ya gha re ovbievbo okpa.\nAi khian lo etin ne o ma ke yan omwan ikomwan ya kha wee e ghi re ovbi evbo ne o wee\niren khin; ra na vbe kha wee e i mween etin ne o ya fi ovbi evbo ne o wee iren khin\nwerrie.\nEmwen Nogie-Eneirrovbugie\n1.Ikpia-oba kevbe ikhuo-oba hia mween etin ne iran ya ye oronmwen, ne iran suen egbee\noghe iran, vbe na i na mu idogban-dogban ne o kaen ehe na ke rre, ovbi evbo ne a khin,\nra ugamwen na ye, gue iran ode. Iran mween etin umwon-mwen vbe oronmwen rre.\nIran te la oronmwen, a ghi mien wee okpia nii kevbe okhuo nii kue yo esese ne iran\nronmwen egbe.\nEgbee o re eyoto otu vbe uwu evbo, ne iran ye; kevbe wee o kheke ne evbo kevbe arrioba\ngha re ugue ne iran.\nEmwen Nogie-Ehairrovbugie\n1.Domwande-omwan mween etin ne o ya yaan awa, yaan oto kevbe emwin ukhu ere hia, kevbe\nwee, iren kevbe emwan ovbehe setin koko yaan ren kugbe.\nAi khian loo etin ikpanro ne o ma kheke ya mien omwanikomwan emwin enren (owa, oto,\nukhu ere hia), na kha wee ei ghi re oghoe.\nEmwen Nogie-Evairrovbugie\nDomwande-omwan nween etin ne o gha rroo vbe ne o yaan egbe ere vbe rro, kevbe ugamwen;\nO mween etin oghe a yaan egbe omwan, etin ne o setin ya fi ugamwen ra iyayi ere werrie;\nkevbe ode ne oya ga werrie, iren okpa ra ke iren ke ivbi otu ovbehe de bare ru\nafiwerrie nii vbe ekhokho ra vbe azagba; ne o rhiema ode ne o ya ga, ra ode iyayi na ma\nemwin la, na ru emwin la na ru ugamwen la, kevbe igbaro koto.\nEmwen Nogie-Okpairrovbugie\nDomwande-omwan o re o mween etin a yaan egbe omwan ne o ya ze iro ekhoe ere kevbe emwen\nobo re; o mween etin ne o ya ta emwen ne o kore ekhoe rre vbe ne ai na ta etafia ye ore\nkevbe wee oghi gualo emwin ne o ho oghi mie onren oghi vbe ta emwin ne o ha ne o ta ma\nagbon, la uwu ehe ughughan na la na gue agbon guan, vbe ne i na mwen idobo.\nEmwen Nogie-ugie\n1.Domwande-omwan re o mween etin a yaan gbe omwan oghe arukhuerre vbe uwu asikoko kevbe\nakoko rroo.\nAi khian ye etin mu omwanikomwan ne o debaa otu okpa.\nEmwen Nogie-Okpayanugie\n1.Domwande-omwan o re o mween etin ne o ya gha mween oghae vbe arrioba evbo ere le uwu\naze emwan ni mien-guan.\nDomwande-omwan o re o mween etin umwon-mwen ne o ya gha re okpa vbe iwinna arrioba evbo\nere.",
            "Image": "3eeb4056e1aed25f4417f8e0f328db97"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Aho oghe emwan hia o re o khian gha re eyoto oghe etin arrioba; aho naa o re o khian\ngha rhiema vbe eghe-keghe aze ne o la uhen ne o gha rre ne emwan hia na mween obo,\nkevbe we, oghi gha re aze ne a ru vbe ekhokho ra emwanmwan aze ovbehe na ru la urro.\nEmwen Nogie-Evayanugie\nDomwande-omwan zee vbe okpa vbe emwan evbo, o kheke ne o gha re na ru asa gue, kevbe\nwee ovbe mween oghae vbe uwu akugbe uhunmwan evbo, vbene obo oghe domwande arrioba see\nna ya ru emwin hia ne o kheke nee, nei mwen amaru ne o miehe na gha re ne o ghae, ne o\ngha mween alaghodaro vbe orhion.\nEmwen Nogie-Ehayanugie\n1.Domwande-omwan mween etin ne o ya winna, ra etin ne o ya ze aro iwinna ne o gha\nwinna, ne o mween igiode emwanmwan iwinna, ne o gha fu ere egbe rre, kevbe ne o gha\nrrie ugue ere vbe obo ai mwen iwinna.\nDomwande-omwan o re o kheke na hae osa umwonmwen na, ye umwonmwen ne iran winnae, vbe\nnai na ze na gha ghae na, kevbe nai ghae na.\nDomwande-omwan ne o winnaen, o kere ne o mien igho ne o khekee ye iwinna ne o winnaen,\nne o gha so re ya gbaro ghe egbe ere o re ne o miehe na gha mween ado-gbano vbe arroo,\nkevbe ne o gha mween ode ovbehe ne o gha ya mien iyobo, deghe o kheke.\nDomwande-omwan mween etin ne o ya deba otu oseghe emwan iwinna, ne o mien ehe na gha\nmween asa gue iwinna ere.\nEmwen Nogie-Eneyanugie\nDomwande-omwan mween etin ne o ya hewe, deba omwan eghe iwinna kevbe eghe irhiede na\nhae osa yi.\nEmwen Nogie-Ekesogban\n1.Domwande-omwan mween etin ne o gha ya gha rro vbe isoken, ne o gha rre egberanmwen,\nofunmwegbe ne iren kevbe igie-owa ere, deba evbare, ukpon, owa na gha dia, kevbe\nukhunmwun na ya gbaro ghe egbe, kevbe ugamwen ovbehe hia ne o kheke, ke emwin ne o gha\nye egbe ko degha mien wee eghi mween iwinna, egbe ma rraan ren, setin ghi ru emwin\nrhokpa, okhionmaen ra emwin ovbehe na ya yin, nei ghi mwen ne obo iren ma se.\nO kere ne iye-omo-kevbe omo gha mween ode kpataki na gha ya gha gbaro ghe iran kevbe na\nya ru iyobo ne iran. Emo hia fere na bie vbe oronmwen ra na ma bie uwu oronmwen, khian\ngha mween orhienrhien ugue okpa ne o kheke na emo hia vbene alughaen i na rro.\nEmwen Nogie-Eneirrovbogban\n1.O kere ne domwande-omwan rue ebe. O kheke ne a mien wee ai ze igho ye iruemwin, agha\nrre mien wee owa iruemwin ne o koto see o re ai hae osa ye o.\nEmo hia fere, o re a khian yi uhi ere na we ne iran ye owa iruemwin ebe ne o ke oto. A\ngha kie owa ebe iruemwin ifuero ye oto, kevbe we a gha vbe kie owa iruemwin ne o yo see\nye oto ne emo ni ruemwin ebe iran see omwan na ya rhie omwan obo.\nA khian mien wee a dia iruemwin ye ode ne o gha na rrie alaghodaro ne o gbae ne omwan,\nkevbe ne o ya uyi na rrie ne etin omwan wegbe kevbe ne ayanegbe omwan hia.\nIruemwin ghi vbe fon irenmwin mu, a kue ne a gha yin kugbe vbe ose vbe adese uhunmwun",
            "Image": "7dbca2e4449d7069e2d345868b85ca49"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "evbo hia ke otu ugamwen. Osa ughughan, oghi vbe ru iyobo ne Akugbe Uhunmwun Evbo hia ne\niran ya da emwanmwan iwinna ofunmwegbe yi ese. Evbi-bie emo mween etin ne iran ya ze\naro iruemwin ne a gha rhie ne ivbi iran.\nEmwen Nogie-Ehairrovbogban\nDomwande-omwan mween etin ne o ya mween oghae vbe emwin-arre oghe evbo ne o ye, ne o\nrrie orhienrhien iwinna ifuezo, kevbe ne o vbe ghae vbe emwin alaghodaro ifuero ke o\nmaa ne o ladian vbo.\nDomwande-omwan o re o mween etin na mien wee a ru asa kevbe ugue ne emwin ifuero ne o\nru ra ebe ne o gben ladian.\nEmwen Nogie-Evairrovbogban\nO kheke domwande-omwan ne o gha mween oghae vbe emwanmwan oghe uhunmwun evbo na na\ngbenne iyen emwin ne o kaen etin ne omwan mween kevbe orhiegbe.\nEmwen Nogie-Okpairrovbogban\nDomwande-omwan o re o mween iwinna ne o ru ne evbo ne o ye ne o na yan uho wan ladian.\nVbe omwan a gha loo etin ne ore oghoe kevbe ayaan-egbe-omwan ren, emwin ne ilele uhi\nkhara okpa kekan o re o khian na gha gbe uhunmwun koto, rhunmwunda na mien wee a rrie\nogho kevbe uyi ne etin kevbe ayaanegbe omwan oghe omwan ovbehe, na mien wee uyinmwen ne\no gbae, a ru henne-henne kevbe omaa oghe evbo nii.\nAi khian gha loo etin na kevbe ayaan-agbe omwan na vbe ode ne ogha na gbe odan ye\nemwanmwan iruemwin oghe Akugbe Uhunmwun Evbo hia.\nEmwen Nogie-ogban\nEmwin okpa i rro vbe uwu Iyen Emwen emwi na rhaan na ne o rhie etin ne arriobaikarrioba\notuikotu omwaikomwan ne o ya ru emwikemwin ne o gha si ofuan ne etin kevbe ayaan-egbe\nomwan na mwanmwan ye uwu ere.",
            "Image": "b0c9ff9b70dcc15181ac9dbd407a1e8b"
        }
    }
}

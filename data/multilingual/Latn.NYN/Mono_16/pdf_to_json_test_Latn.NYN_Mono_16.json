{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469764,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ENTUURA Y'OBUNTU AHA BANTU OMUNSI YOONA\nEBYEBEMBERA (PREAMBLE)\nEkitiinisa ky'omuntu ekyobuhangwa nikiingana nobushoborozi obutakabaasa\nkwihwaho eka yabantu boona heza niyo ntandikirro y'oburinganiza omu nsi\nyoona.\nObutagyendera ahaabugabe bw'abantu burugiremi ebikorwa bibi ebisiisire\nemiteekatekyere y'abantu kandi okuhika ahabwire bw'abantu baraagirire\nobugabe bw'okugamba ekibarikwenda bakikiririza n'omu kibarikwenda\nbataine kibari kutiina nikyo abantu baburiijo bashemereire kurwanirira.\nOmuntu ku araabe atari wokugyemwa kugomera obutegyeki bubi nikimanyisa\nngu obugabe bw'omuntu bushemerire kurindwa entegyeka ey'amateeka.\nEkibiina ky'Amahanga Ageeteraine omu kihaandiiko kyakyo nikihamiza kimwe\nkukirikwikiriza omu magara g'obuntu nomukitiinisa n'omuhendo gwomuntu\nkandi kimaririra okukora ekikirikubaasa kureebeka ngu omutindo gwamagara\nobushoborozi n'amagara g'omuntu nikihuru munonga omu kuhikiriza\nekigyendererwa kyekihandiko eki. Nahabwekyo Orukiiko Orwanahanga\nAgeeteraine (General Assembly) rurangirire ENTUURA Y'OBUNTU AHA BANTU\nOMUNSI YOONA.\nAbantu boona ahu bari ahabwokugira ekyetengo kimwe ekyamahanga goona\nbashemereire kwijuka ekirangiriro eki hamwe nokufayo munonga obwo\nbarikwegyesa no kugunjura abantu kutamu ekitiinisa amagara gobuntu\nomunsi yoona.\nEkicweka 1.\nAbantu nibazaarwa baine obugabe nobushoborozi ebiri kwingana nibahangwa\nbaine obwengye kandi barikubasa kwahura ekirungi nekibi, nahabwekyo\nabantu bashemereire kutuura kumwe nkabanya Uganda.\nEkicweka 2.\nBuri muntu ashemereire atungye obusingye oburi kugambwaho omu kihandiiko\neki ahatari kushorora okwomuringo gwoona. Katugire ahabwei hanga rye,\nerangi yomubiri gwe, kab'omushaija narishi omukazi, orurimi, ediini,\nemiteekateekyere y'omuntu ahabyobutegyeki bwensi oba abantu omwarikuru\nga, ebintu, byabungire obuzaarebwe narishi enshonga endiijo.\nEkicweka 3.\nOmuntu aine okubaho omu muringo gwari kusiima.\nEkicweka 4.\nTihariho muntu oshemereire kukwatirwa omubuhuuku. Obuhuuku, nobushubuzi\nbw'abahuuku, tiburikwiikirizibwa omunsi yoona.\nEkicweka 5.\nKungangarazibwa omu miringo gutari gw'obuntu.\nEkicweka 6.",
            "Image": "67b7381442af86591bf141362bc64b9b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Buri muntu ashemereire kutwazibwa nk'omuntu omu mbuga zebiragiro.\nEkicweka 7.\nOmu mbuga z'ebiragiro abantu boona nibaingana kandi ebiragiro\nnibibarinda batariho kushorora.\nEkicweka 8.\nBuri muntu, naikirizibwa kutwaara enshonga ze omu mbuga zebiragiro\nezihikire obugabe bwe bwaaba nibujogibwa.\nEkicweka 9.\nTihariho muntu oraatsibwa atahozesibwe nainga akahangahangusibwa omu\nmuringo ogutarikugyendera aha biragiro.\nEkicweka 10.\nBuri muntu ahatari kushoroora naatekwa kuhozesibwa \"omu mushana\" omu\nkooti etaine kugweera orubaju rumwe kandi nokumanyisibwa omushango\ngwoona ogurikuba nigumutabaarizibwa.\nEkicweka 11.\nBuri muntu weena orkutebwaho omushango ogwine ekiheneso naatekwa\nkutwaarwa nkoteine rubanza akuhitsya kyaahamibwa ngu akashobya\nokurugiirira omu biragiro kandi obwo arikuheebwa nomugisha okweehozaho\nnkokukirikubasika.\nTihariho muntu weena kuhebwa ekiheneso aha bworubanja rwamutairweho omu\nbwire bukyabaire kitarikumanya mu biragiro.\nEkicweka 12.\nEkitinisa kyomuntu, amakage, ab'eka ye, ebihandiko bye hamwe\nnamabaruhage tibishemereire kutahirirwa narishi kuzanirwaho. Buri muntu\naine obushoborozi bwokweyambisa ebiragiro kuzibira abo abarikwenda\nkwetasya omu nshonga ze wenka.\nEkicweka 13.\nBuri muntu aine obugabe kugyenda narishi kuraara hoona ahu ari kwenda\nomunda y'ensharo z'eihanga rye.\n[Missing?]\nEkicweka 14.\nBuri muntu orinkuhiganisibwa aine obugabe kwiinikangira omu ihanga\nerindi, n'okusheruramu obuhungiro hatariho kubonbonesibwa.\nObugabe obu, obwokwirukangara omu eihanga erindi, tibwokukozesa kubi\nkuri noogira ngu omuntu orikuhangahanguka, nateebwaho emishango etari\nyobutegyeki, narishi enshobi ezi arikukora tizirikugyendera ha\nbigyendererwa bya' Amahanga Ageeteraine.",
            "Image": "6fa71f7cdf86e3367dc781df58315243"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ekicweka 15.\nBuri muntu, naatekwa kutunga eihanga eryaari kumanywa mu nkomutuuzi.\nTihariho muntu oriihwaho obutuuzi omu eihanga rye narishi\nobutiikirizibwa kuhiinduraho.\nEkicweka 16.\nOmushaija narishi omukazi owahikize emyaka y'obukuru takuzibirwa\nokurugiirira aha eihanga rye oruganda narishi ediini, kwe shoborora aha\nbyobushwere nokutandikaho eka. Omushaija n'omukazi nibainganisa\nobushoborozi omu bushwere bwabo bwagumaho nari bwahwaho.\nObushweere nibunaho, omushaija n'omukazi baaba biikirizangaine.\nEka nigwo musingi gobuhangwa hamwe neihanga nahabwekyo abantu na\nGavumenti bashemereire kukuuma omusingi ogu.\nEkicweka 17.\nOmuntu aine obugabe, kwetungira ebye wenka narishi kubitungira hamwe\nnabagyenzi be.\nTihariho muntu nowe oriihweho ebintu bye omu muringo gutari gwebiragiro.\nEKicweka 18.\nBuri muntu aine obugabe okwahura ekirungi aha kibi, nokurond ediini eyi\narashome kandi aine obugabe we wenka narishi nabataahibe okuteeka omu\nnkora ebi arikwiikirizamu.\nEkicweka 19.\nBuri muntu aine obugabe kugira enteekateka ye kandi nokugamba narishi\nokuhandiika nkoku arikuteekateeka. Kandi buri muntu aine obugabe\nokurabya ebyarikutekyereza aha Radio, Television, empapura z'amahurire,\nnemihanda endiijo.\nEkicweka 20.\nBuri muntu naabasa kweshoroza omunkungaana zobusingye nabantu abandi.\nTihariho muntu nomwe orikukakwa kugyenda omu nkungaana nabandi.\nEkicweka 21.\nBuri muntu aine obugabe butegyeki bwo muihangarye.\nBuri muntu aine obugabe bwokuza omu bitongore bya Gavumenti kuhwera ensi\nyarimu.\nAbantu niboraasharemu Gavumenti eyibarikwenda. Eki nikibaasika abantu\nbaaba nibaikirizibwa kuteea obururu.\nEkicweka 22.",
            "Image": "c9bb7c7bb23bfde93630af56066b5764"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Buri munyansi aine obushoborozi kutuura n'abantu bataahi be omu nisingye\n, eki kimbaasise kutereeza engyesho ze, nokuhika aha byaarikurubirira\nebye kitiinisa nkomuntu arikuraba omu kukora kweihanga rye okurugiirira\nahanteekateeka nenkozesa yobugaiga obweihanga omu byentasya,\nebyemiturire ya bantu, nobuhangwa bwaabo, ebitarikubasa kunagiijurwa omu\nkukurakurana oku.\nEkicweka 23.\nBuri muntu aine obugabe n'obushoborozi kukora naatekwa kwerondera ekika\nkyemirimo eyi arikubaasa omu mbeera nungi nokuyambibwa omurimo kuri\nnigumuhwaho.\nBuri mukozi naateekwa kuhebwa empeera erikwiingana nomurimo gwe,\nerikumubaasisa kweeyemerezaho kurungi we namaka ge.\nKyaaba nikyetengyesa empeera yomuntu neebasa kwongyezibwaho, kuri\nnaagubwaho obuzibu obu atetekateekire.\nBuri muntu hatariho kushoroora, aine obugabe kushahurwa okurugiirira aha\nmirimo eyi arikukora.\nEkicweka 24.\nBuri muntu, naatekwa kuhumuraho ashemereire akore eshaaha ezigyerekirwe\nburi Izooba kandi atuungye bobwire obu yaahumuzibwaho buri mwaka kwonka\nobwo empeera yebiro ebiahumwireho arikugituunga.\nEkicweka 25.\nBuri muntu nayetaaga omutindo gwa magara ge, ogurkumubasisa kubaho\nkurungi aine amagara marungi namaka ge, arikutuunga ebyekurya ebijwaro,\noburaaro, hamwe n'okujanjabibwa, kandi arikubaasa kweeyambisa ebi\nGavumenti y'eihanga rye erokukorera abantu baayo kwimutsya omutindo\ngwamagara gaabo (Social Services). Buri muntu ashemereire kuyambwa\narekye kweerarikirira omurimo gwamuhwaho, narishi yaaremwa kweeyamba\nnainga omushaija yaferwa omukazi we, oba omufakazi, oba omnuntu yaahika\nomu muringo gwobuteeyamba kutunga sente eki kyaamubaho atakyetekatekire\nwe wenka.\nAbakyara abazaire hamwe nabaana nibateekwa kureebererwa n'okuyambibwa\nomu muringo guhikire. Abaana boona oba abazaire baabo bagaitswire\nomubiragiro oba tibagaitsirwe mu biragiro nibateekwa kureebererwa omu\nmuringo gumwe nka'bantu.\nEkicweka 26.\nBuri muntu naatekwa kutuunga obwegyese. Okweegyesibwa nikwija\nkubokwabusha omumyaka erikubanza n'omu mashomero agokubandizamu.\nEmishomo eyokubanza neija kugyemebwa Amashomero, agakwegyesa ebyemikono\nnemirimo yekikungu nigaija kuteekwaho. Kandi buri muntu orikubaasa naija\nkuheebwa omugisha kushomera omu mashomero ago.\nEbyobwegyese, nibyaija kugyenderera okugunjura abantu omu byamagyezi,\nnengyesho, birikuteeka amani ahakutamu akitiinisa aha bugabe bwomuntu.\nEbyobwegyese, nibyaija kwimusya omutindo gwokwetegyerezangana kwabantu",
            "Image": "bd7eb97127e1fee41b5bba00bade6e5f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "abensi nendimi ezomutaano, kandi bikorere hamwe nekibiina ky'Amahanga\nAgeeteraine omu kureetaho obusingye omunsi. Abazaire nibaikirizibwa\nkusharamu obwegyese baaho baratungye.\n[Missing?]\nEkicweka 27.\nBuri muntu aine orusa kweetaba omubyobuhangwa bwensi, kandi\nn'okushemererwa ebikukiorwa abanyamagyezi nokubagana aha miganyuro\nberikuruga omu kukurakurana kwebya sayansi.\n[Missing?]\nEkicweka 28.\nBuri muntu oba natura omwihanga rye oba natura omu eihanga erindi\nashemereire kuba natunga obugabe bwe nkoku ekihandiiko eki kirikugamba.\nEkicweka 29.\nBuri muntu aine obujunaanizibwa ahabantu bensi ye ahabwokuba nibo boonka\nabarikumubasisa kukurakurana omu ngyesho, nomumiringo endiijo.\nOmuntu yaaba narwanirira obugabe bwe nkomuntu ekirikumuzibira kyonka\nn'ebiragiro ebiteirweho okunyweza okutongoza hamwe nokukuuma engyesho\nnungi omubiringaniza.\nObugabe bwomuntu tibushemereire kukozesibwa omu muringo gwoona\nogutarikwikirizangana nebigyendererwa by'Amahanga Ageeteraine.\nEkicweka 30.\nTihariho nshonga yoona erikutuma omuntu kuhindura ebihandikirwe omu\nkitabo eki, obwo orikugyenderera kushisha obugabe nobushoborozi\nbw'omuntu.",
            "Image": "9910af8995836967aabf3202dd58c909"
        }
    }
}

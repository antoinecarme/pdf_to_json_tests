{
    "MetaData": {
        "Author": null,
        "Creation_Date": 1581469714,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "05ecacfe780c856d3d5a0e5ecfdf12ec",
            "Index": 0,
            "Label": "1",
            "Size": [
                595.0,
                842.0
            ],
            "Text": "ENTUURA Y'OBUNTU AHA BANTU OMUNSI YOONA\nEBYEBEMBERA (PREAMBLE)\nEkitiinisa ky'omuntu ekyobuhangwa nikiingana nobushoborozi obutakabaasa kwihwaho eka yabantu boona\nheza niyo ntandikirro y'oburinganiza omu nsi yoona.\nObutagyendera ahaabugabe bw'abantu burugiremi ebikorwa bibi ebisiisire emiteekatekyere y'abantu kandi\nokuhika ahabwire bw'abantu baraagirire obugabe bw'okugamba ekibarikwenda bakikiririza n'omu\nkibarikwenda bataine kibari kutiina nikyo abantu baburiijo bashemereire kurwanirira. Omuntu ku araabe\natari wokugyemwa kugomera obutegyeki bubi nikimanyisa ngu obugabe bw'omuntu bushemerire kurindwa\nentegyeka ey'amateeka.\nEkibiina ky'Amahanga Ageeteraine omu kihaandiiko kyakyo nikihamiza kimwe kukirikwikiriza omu magara\ng'obuntu nomukitiinisa n'omuhendo gwomuntu kandi kimaririra okukora ekikirikubaasa kureebeka ngu\nomutindo gwamagara obushoborozi n'amagara g'omuntu nikihuru munonga omu kuhikiriza ekigyendererwa\nkyekihandiko eki. Nahabwekyo Orukiiko Orwanahanga Ageeteraine (General Assembly) rurangirire\nENTUURA Y'OBUNTU AHA BANTU OMUNSI YOONA.\nAbantu boona ahu bari ahabwokugira ekyetengo kimwe ekyamahanga goona bashemereire kwijuka\nekirangiriro eki hamwe nokufayo munonga obwo barikwegyesa no kugunjura abantu kutamu ekitiinisa\namagara gobuntu omunsi yoona.\nEkicweka 1.\nAbantu nibazaarwa baine obugabe nobushoborozi ebiri kwingana nibahangwa baine obwengye kandi\nbarikubasa kwahura ekirungi nekibi, nahabwekyo abantu bashemereire kutuura kumwe nkabanya Uganda.\nEkicweka 2."
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "8ef092dc08ea818f216b116ca924e96e",
            "Index": 1,
            "Label": "2",
            "Size": [
                595.0,
                842.0
            ],
            "Text": "Buri muntu ashemereire atungye obusingye oburi kugambwaho omu kihandiiko eki ahatari kushorora\nokwomuringo gwoona. Katugire ahabwei hanga rye, erangi yomubiri gwe, kab'omushaija narishi omukazi,\norurimi, ediini, emiteekateekyere y'omuntu ahabyobutegyeki bwensi oba abantu omwarikuru ga, ebintu,\nbyabungire obuzaarebwe narishi enshonga endiijo.\nEkicweka 3.\nOmuntu aine okubaho omu muringo gwari kusiima.\nEkicweka 4.\nTihariho muntu oshemereire kukwatirwa omubuhuuku. Obuhuuku, nobushubuzi bw'abahuuku,\ntiburikwiikirizibwa omunsi yoona.\nEkicweka 5.\nKungangarazibwa omu miringo gutari gw'obuntu.\nEkicweka 6.\nBuri muntu ashemereire kutwazibwa nk'omuntu omu mbuga zebiragiro.\nEkicweka 7.\nOmu mbuga z'ebiragiro abantu boona nibaingana kandi ebiragiro nibibarinda batariho kushorora.\nEkicweka 8.\nBuri muntu, naikirizibwa kutwaara enshonga ze omu mbuga zebiragiro ezihikire obugabe bwe bwaaba\nnibujogibwa.\nEkicweka 9."
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "3e7f453744e4ac5d8948af9d49a12a28",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tihariho muntu oraatsibwa atahozesibwe nainga akahangahangusibwa omu muringo ogutarikugyendera aha\nbiragiro.\nEkicweka 10.\nBuri muntu ahatari kushoroora naatekwa kuhozesibwa \"omu mushana\" omu kooti etaine kugweera orubaju\nrumwe kandi nokumanyisibwa omushango gwoona ogurikuba nigumutabaarizibwa.\nEkicweka 11.\nBuri muntu weena orkutebwaho omushango ogwine ekiheneso naatekwa kutwaarwa nkoteine rubanza\nakuhitsya kyaahamibwa ngu akashobya okurugiirira omu biragiro kandi obwo arikuheebwa nomugisha\nokweehozaho nkokukirikubasika.\nTihariho muntu weena kuhebwa ekiheneso aha bworubanja rwamutairweho omu bwire bukyabaire\nkitarikumanya mu biragiro.\nEkicweka 12.\nEkitinisa kyomuntu, amakage, ab'eka ye, ebihandiko bye hamwe namabaruhage tibishemereire kutahirirwa\nnarishi kuzanirwaho. Buri muntu aine obushoborozi bwokweyambisa ebiragiro kuzibira abo abarikwenda\nkwetasya omu nshonga ze wenka.\nEkicweka 13.\nBuri muntu aine obugabe kugyenda narishi kuraara hoona ahu ari kwenda omunda y'ensharo z'eihanga rye.\n[Missing?]\nEkicweka 14.\nBuri muntu orinkuhiganisibwa aine obugabe kwiinikangira omu ihanga erindi, n'okusheruramu obuhungiro"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "a6b2e9fe7676ab0877006f34845e7495",
            "Index": 3,
            "Label": "4",
            "Size": [
                595.0,
                842.0
            ],
            "Text": "hatariho kubonbonesibwa.\nObugabe obu, obwokwirukangara omu eihanga erindi, tibwokukozesa kubi kuri noogira ngu omuntu\norikuhangahanguka, nateebwaho emishango etari yobutegyeki, narishi enshobi ezi arikukora\ntizirikugyendera ha bigyendererwa bya' Amahanga Ageeteraine.\nEkicweka 15.\nBuri muntu, naatekwa kutunga eihanga eryaari kumanywa mu nkomutuuzi.\nTihariho muntu oriihwaho obutuuzi omu eihanga rye narishi obutiikirizibwa kuhiinduraho.\nEkicweka 16.\nOmushaija narishi omukazi owahikize emyaka y'obukuru takuzibirwa okurugiirira aha eihanga rye oruganda\nnarishi ediini, kwe shoborora aha byobushwere nokutandikaho eka. Omushaija n'omukazi nibainganisa\nobushoborozi omu bushwere bwabo bwagumaho nari bwahwaho.\nObushweere nibunaho, omushaija n'omukazi baaba biikirizangaine.\nEka nigwo musingi gobuhangwa hamwe neihanga nahabwekyo abantu na Gavumenti bashemereire kukuuma\nomusingi ogu.\nEkicweka 17.\nOmuntu aine obugabe, kwetungira ebye wenka narishi kubitungira hamwe nabagyenzi be.\nTihariho muntu nowe oriihweho ebintu bye omu muringo gutari gwebiragiro.\nEKicweka 18.\nBuri muntu aine obugabe okwahura ekirungi aha kibi, nokurond ediini eyi arashome kandi aine obugabe we"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "5c5a3d593964cd0f12ea24017dc4b031",
            "Index": 4,
            "Label": "5",
            "Size": [
                595.0,
                842.0
            ],
            "Text": "wenka narishi nabataahibe okuteeka omu nkora ebi arikwiikirizamu.\nEkicweka 19.\nBuri muntu aine obugabe kugira enteekateka ye kandi nokugamba narishi okuhandiika nkoku\narikuteekateeka. Kandi buri muntu aine obugabe okurabya ebyarikutekyereza aha Radio, Television,\nempapura z'amahurire, nemihanda endiijo.\nEkicweka 20.\nBuri muntu naabasa kweshoroza omunkungaana zobusingye nabantu abandi.\nTihariho muntu nomwe orikukakwa kugyenda omu nkungaana nabandi.\nEkicweka 21.\nBuri muntu aine obugabe butegyeki bwo muihangarye.\nBuri muntu aine obugabe bwokuza omu bitongore bya Gavumenti kuhwera ensi yarimu.\nAbantu niboraasharemu Gavumenti eyibarikwenda. Eki nikibaasika abantu baaba nibaikirizibwa kuteea\nobururu.\nEkicweka 22.\nBuri munyansi aine obushoborozi kutuura n'abantu bataahi be omu nisingye , eki kimbaasise kutereeza\nengyesho ze, nokuhika aha byaarikurubirira ebye kitiinisa nkomuntu arikuraba omu kukora kweihanga rye\nokurugiirira ahanteekateeka nenkozesa yobugaiga obweihanga omu byentasya, ebyemiturire ya bantu,\nnobuhangwa bwaabo, ebitarikubasa kunagiijurwa omu kukurakurana oku.\nEkicweka 23."
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "9e551f1159fc904fc1420579216f04c6",
            "Index": 5,
            "Label": "6",
            "Size": [
                595.0,
                842.0
            ],
            "Text": "Buri muntu aine obugabe n'obushoborozi kukora naatekwa kwerondera ekika kyemirimo eyi arikubaasa omu\nmbeera nungi nokuyambibwa omurimo kuri nigumuhwaho.\nBuri mukozi naateekwa kuhebwa empeera erikwiingana nomurimo gwe, erikumubaasisa kweeyemerezaho\nkurungi we namaka ge.\nKyaaba nikyetengyesa empeera yomuntu neebasa kwongyezibwaho, kuri naagubwaho obuzibu obu\natetekateekire.\nBuri muntu hatariho kushoroora, aine obugabe kushahurwa okurugiirira aha mirimo eyi arikukora.\nEkicweka 24.\nBuri muntu, naatekwa kuhumuraho ashemereire akore eshaaha ezigyerekirwe buri Izooba kandi atuungye\nbobwire obu yaahumuzibwaho buri mwaka kwonka obwo empeera yebiro ebiahumwireho arikugituunga.\nEkicweka 25.\nBuri muntu nayetaaga omutindo gwa magara ge, ogurkumubasisa kubaho kurungi aine amagara marungi\nnamaka ge, arikutuunga ebyekurya ebijwaro, oburaaro, hamwe n'okujanjabibwa, kandi arikubaasa\nkweeyambisa ebi Gavumenti y'eihanga rye erokukorera abantu baayo kwimutsya omutindo gwamagara\ngaabo (Social Services). Buri muntu ashemereire kuyambwa arekye kweerarikirira omurimo gwamuhwaho,\nnarishi yaaremwa kweeyamba nainga omushaija yaferwa omukazi we, oba omufakazi, oba omnuntu yaahika\nomu muringo gwobuteeyamba kutunga sente eki kyaamubaho atakyetekatekire we wenka.\nAbakyara abazaire hamwe nabaana nibateekwa kureebererwa n'okuyambibwa omu muringo guhikire.\nAbaana boona oba abazaire baabo bagaitswire omubiragiro oba tibagaitsirwe mu biragiro nibateekwa\nkureebererwa omu muringo gumwe nka'bantu.\nEkicweka 26."
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "e24567dd9ee84fa7e9dad16348b2960e",
            "Index": 6,
            "Label": "7",
            "Size": [
                595.0,
                842.0
            ],
            "Text": "Buri muntu naatekwa kutuunga obwegyese. Okweegyesibwa nikwija kubokwabusha omumyaka erikubanza\nn'omu mashomero agokubandizamu. Emishomo eyokubanza neija kugyemebwa Amashomero, agakwegyesa\nebyemikono nemirimo yekikungu nigaija kuteekwaho. Kandi buri muntu orikubaasa naija kuheebwa\nomugisha kushomera omu mashomero ago.\nEbyobwegyese, nibyaija kugyenderera okugunjura abantu omu byamagyezi, nengyesho, birikuteeka amani\nahakutamu akitiinisa aha bugabe bwomuntu. Ebyobwegyese, nibyaija kwimusya omutindo\ngwokwetegyerezangana kwabantu abensi nendimi ezomutaano, kandi bikorere hamwe nekibiina\nky'Amahanga Ageeteraine omu kureetaho obusingye omunsi. Abazaire nibaikirizibwa kusharamu\nobwegyese baaho baratungye.\n[Missing?]\nEkicweka 27.\nBuri muntu aine orusa kweetaba omubyobuhangwa bwensi, kandi n'okushemererwa ebikukiorwa\nabanyamagyezi nokubagana aha miganyuro berikuruga omu kukurakurana kwebya sayansi.\n[Missing?]\nEkicweka 28.\nBuri muntu oba natura omwihanga rye oba natura omu eihanga erindi ashemereire kuba natunga obugabe\nbwe nkoku ekihandiiko eki kirikugamba.\nEkicweka 29.\nBuri muntu aine obujunaanizibwa ahabantu bensi ye ahabwokuba nibo boonka abarikumubasisa\nkukurakurana omu ngyesho, nomumiringo endiijo."
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "7cf514f64bcf663bb76d1783bb24f2fb",
            "Index": 7,
            "Label": "8",
            "Size": [
                595.0,
                842.0
            ],
            "Text": "Omuntu yaaba narwanirira obugabe bwe nkomuntu ekirikumuzibira kyonka n'ebiragiro ebiteirweho\nokunyweza okutongoza hamwe nokukuuma engyesho nungi omubiringaniza.\nObugabe bwomuntu tibushemereire kukozesibwa omu muringo gwoona ogutarikwikirizangana\nnebigyendererwa by'Amahanga Ageeteraine.\nEkicweka 30.\nTihariho nshonga yoona erikutuma omuntu kuhindura ebihandikirwe omu kitabo eki, obwo orikugyenderera\nkushisha obugabe nobushoborozi bw'omuntu."
        }
    }
}

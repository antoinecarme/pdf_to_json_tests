{
    "MetaData": {
        "Author": null,
        "Creation_Date": 1581469855,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b8500ecfb9f55aeb0e666ccbe3e67fec",
            "Index": 0,
            "Label": "1",
            "Size": [
                595.0,
                842.0
            ],
            "Text": "ENTUURA Y'OBUNTU AHA BANTU OMUNSI YOONA\nEBYEBEMBERA (PREAMBLE)\nEkitiinisa ky'omuntu ekyobuhangwa nikiingana nobushoborozi obutakabaasa kwihwaho eka\nyabantu boona heza niyo ntandikirro y'oburinganiza omu nsi yoona.\nObutagyendera ahaabugabe bw'abantu burugiremi ebikorwa bibi ebisiisire emiteekatekyere\ny'abantu kandi okuhika ahabwire bw'abantu baraagirire obugabe bw'okugamba ekibarikwenda\nbakikiririza n'omu kibarikwenda bataine kibari kutiina nikyo abantu baburiijo\nbashemereire kurwanirira. Omuntu ku araabe atari wokugyemwa kugomera obutegyeki bubi\nnikimanyisa ngu obugabe bw'omuntu bushemerire kurindwa entegyeka ey'amateeka.\nEkibiina ky'Amahanga Ageeteraine omu kihaandiiko kyakyo nikihamiza kimwe\nkukirikwikiriza omu magara g'obuntu nomukitiinisa n'omuhendo gwomuntu kandi kimaririra\nokukora ekikirikubaasa kureebeka ngu omutindo gwamagara obushoborozi n'amagara g'omuntu\nnikihuru munonga omu kuhikiriza ekigyendererwa kyekihandiko eki. Nahabwekyo Orukiiko\nOrwanahanga Ageeteraine (General Assembly) rurangirire ENTUURA Y'OBUNTU AHA BANTU\nOMUNSI YOONA.\nAbantu boona ahu bari ahabwokugira ekyetengo kimwe ekyamahanga goona bashemereire\nkwijuka ekirangiriro eki hamwe nokufayo munonga obwo barikwegyesa no kugunjura abantu\nkutamu ekitiinisa amagara gobuntu omunsi yoona.\nEkicweka 1.\nAbantu nibazaarwa baine obugabe nobushoborozi ebiri kwingana nibahangwa baine obwengye\nkandi barikubasa kwahura ekirungi nekibi, nahabwekyo abantu bashemereire kutuura kumwe\nnkabanya Uganda.\nEkicweka 2.\nBuri muntu ashemereire atungye obusingye oburi kugambwaho omu kihandiiko eki ahatari\nkushorora okwomuringo gwoona. Katugire ahabwei hanga rye, erangi yomubiri gwe,\nkab'omushaija narishi omukazi, orurimi, ediini, emiteekateekyere y'omuntu\nahabyobutegyeki bwensi oba abantu omwarikuru ga, ebintu, byabungire obuzaarebwe narishi\nenshonga endiijo.\nEkicweka 3.\nOmuntu aine okubaho omu muringo gwari kusiima.\nEkicweka 4.\nTihariho muntu oshemereire kukwatirwa omubuhuuku. Obuhuuku, nobushubuzi bw'abahuuku,\ntiburikwiikirizibwa omunsi yoona.\nEkicweka 5.\nKungangarazibwa omu miringo gutari gw'obuntu.\nEkicweka 6.\nBuri muntu ashemereire kutwazibwa nk'omuntu omu mbuga zebiragiro.\nEkicweka 7."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a47b7fe9319fb80183d0429fd1dc276b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Omu mbuga z'ebiragiro abantu boona nibaingana kandi ebiragiro nibibarinda batariho\nkushorora.\nEkicweka 8.\nBuri muntu, naikirizibwa kutwaara enshonga ze omu mbuga zebiragiro ezihikire obugabe\nbwe bwaaba nibujogibwa.\nEkicweka 9.\nTihariho muntu oraatsibwa atahozesibwe nainga akahangahangusibwa omu muringo\nogutarikugyendera aha biragiro.\nEkicweka 10.\nBuri muntu ahatari kushoroora naatekwa kuhozesibwa \"omu mushana\" omu kooti etaine\nkugweera orubaju rumwe kandi nokumanyisibwa omushango gwoona ogurikuba\nnigumutabaarizibwa.\nEkicweka 11.\nBuri muntu weena orkutebwaho omushango ogwine ekiheneso naatekwa kutwaarwa nkoteine\nrubanza akuhitsya kyaahamibwa ngu akashobya okurugiirira omu biragiro kandi obwo\narikuheebwa nomugisha okweehozaho nkokukirikubasika.\nTihariho muntu weena kuhebwa ekiheneso aha bworubanja rwamutairweho omu bwire\nbukyabaire kitarikumanya mu biragiro.\nEkicweka 12.\nEkitinisa kyomuntu, amakage, ab'eka ye, ebihandiko bye hamwe namabaruhage\ntibishemereire kutahirirwa narishi kuzanirwaho. Buri muntu aine obushoborozi\nbwokweyambisa ebiragiro kuzibira abo abarikwenda kwetasya omu nshonga ze wenka.\nEkicweka 13.\nBuri muntu aine obugabe kugyenda narishi kuraara hoona ahu ari kwenda omunda y'ensharo\nz'eihanga rye.\n[Missing?]\nEkicweka 14.\nBuri muntu orinkuhiganisibwa aine obugabe kwiinikangira omu ihanga erindi,\nn'okusheruramu obuhungiro hatariho kubonbonesibwa.\nObugabe obu, obwokwirukangara omu eihanga erindi, tibwokukozesa kubi kuri noogira ngu\nomuntu orikuhangahanguka, nateebwaho emishango etari yobutegyeki, narishi enshobi ezi\narikukora tizirikugyendera ha bigyendererwa bya' Amahanga Ageeteraine.\nEkicweka 15.\nBuri muntu, naatekwa kutunga eihanga eryaari kumanywa mu nkomutuuzi.\nTihariho muntu oriihwaho obutuuzi omu eihanga rye narishi obutiikirizibwa kuhiinduraho.\nEkicweka 16."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "faaa8d8049ee5bc8003965fd8e6b740d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Omushaija narishi omukazi owahikize emyaka y'obukuru takuzibirwa okurugiirira aha\neihanga rye oruganda narishi ediini, kwe shoborora aha byobushwere nokutandikaho eka.\nOmushaija n'omukazi nibainganisa obushoborozi omu bushwere bwabo bwagumaho nari\nbwahwaho.\nObushweere nibunaho, omushaija n'omukazi baaba biikirizangaine.\nEka nigwo musingi gobuhangwa hamwe neihanga nahabwekyo abantu na Gavumenti bashemereire\nkukuuma omusingi ogu.\nEkicweka 17.\nOmuntu aine obugabe, kwetungira ebye wenka narishi kubitungira hamwe nabagyenzi be.\nTihariho muntu nowe oriihweho ebintu bye omu muringo gutari gwebiragiro.\nEKicweka 18.\nBuri muntu aine obugabe okwahura ekirungi aha kibi, nokurond ediini eyi arashome kandi\naine obugabe we wenka narishi nabataahibe okuteeka omu nkora ebi arikwiikirizamu.\nEkicweka 19.\nBuri muntu aine obugabe kugira enteekateka ye kandi nokugamba narishi okuhandiika nkoku\narikuteekateeka. Kandi buri muntu aine obugabe okurabya ebyarikutekyereza aha Radio,\nTelevision, empapura z'amahurire, nemihanda endiijo.\nEkicweka 20.\nBuri muntu naabasa kweshoroza omunkungaana zobusingye nabantu abandi.\nTihariho muntu nomwe orikukakwa kugyenda omu nkungaana nabandi.\nEkicweka 21.\nBuri muntu aine obugabe butegyeki bwo muihangarye.\nBuri muntu aine obugabe bwokuza omu bitongore bya Gavumenti kuhwera ensi yarimu.\nAbantu niboraasharemu Gavumenti eyibarikwenda. Eki nikibaasika abantu baaba\nnibaikirizibwa kuteea obururu.\nEkicweka 22.\nBuri munyansi aine obushoborozi kutuura n'abantu bataahi be omu nisingye , eki\nkimbaasise kutereeza engyesho ze, nokuhika aha byaarikurubirira ebye kitiinisa nkomuntu\narikuraba omu kukora kweihanga rye okurugiirira ahanteekateeka nenkozesa yobugaiga\nobweihanga omu byentasya, ebyemiturire ya bantu, nobuhangwa bwaabo, ebitarikubasa\nkunagiijurwa omu kukurakurana oku.\nEkicweka 23.\nBuri muntu aine obugabe n'obushoborozi kukora naatekwa kwerondera ekika kyemirimo eyi\narikubaasa omu mbeera nungi nokuyambibwa omurimo kuri nigumuhwaho.\nBuri mukozi naateekwa kuhebwa empeera erikwiingana nomurimo gwe, erikumubaasisa\nkweeyemerezaho kurungi we namaka ge."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a1cacbb9a4664c208a1ecd0289e313d8",
            "Index": 3,
            "Label": "4",
            "Size": [
                595.0,
                842.0
            ],
            "Text": "Kyaaba nikyetengyesa empeera yomuntu neebasa kwongyezibwaho, kuri naagubwaho obuzibu\nobu atetekateekire.\nBuri muntu hatariho kushoroora, aine obugabe kushahurwa okurugiirira aha mirimo eyi\narikukora.\nEkicweka 24.\nBuri muntu, naatekwa kuhumuraho ashemereire akore eshaaha ezigyerekirwe buri Izooba\nkandi atuungye bobwire obu yaahumuzibwaho buri mwaka kwonka obwo empeera yebiro\nebiahumwireho arikugituunga.\nEkicweka 25.\nBuri muntu nayetaaga omutindo gwa magara ge, ogurkumubasisa kubaho kurungi aine amagara\nmarungi namaka ge, arikutuunga ebyekurya ebijwaro, oburaaro, hamwe n'okujanjabibwa,\nkandi arikubaasa kweeyambisa ebi Gavumenti y'eihanga rye erokukorera abantu baayo\nkwimutsya omutindo gwamagara gaabo (Social Services). Buri muntu ashemereire kuyambwa\narekye kweerarikirira omurimo gwamuhwaho, narishi yaaremwa kweeyamba nainga omushaija\nyaferwa omukazi we, oba omufakazi, oba omnuntu yaahika omu muringo gwobuteeyamba\nkutunga sente eki kyaamubaho atakyetekatekire we wenka.\nAbakyara abazaire hamwe nabaana nibateekwa kureebererwa n'okuyambibwa omu muringo\nguhikire. Abaana boona oba abazaire baabo bagaitswire omubiragiro oba tibagaitsirwe mu\nbiragiro nibateekwa kureebererwa omu muringo gumwe nka'bantu.\nEkicweka 26.\nBuri muntu naatekwa kutuunga obwegyese. Okweegyesibwa nikwija kubokwabusha omumyaka\nerikubanza n'omu mashomero agokubandizamu. Emishomo eyokubanza neija kugyemebwa\nAmashomero, agakwegyesa ebyemikono nemirimo yekikungu nigaija kuteekwaho. Kandi buri\nmuntu orikubaasa naija kuheebwa omugisha kushomera omu mashomero ago.\nEbyobwegyese, nibyaija kugyenderera okugunjura abantu omu byamagyezi, nengyesho,\nbirikuteeka amani ahakutamu akitiinisa aha bugabe bwomuntu. Ebyobwegyese, nibyaija\nkwimusya omutindo gwokwetegyerezangana kwabantu abensi nendimi ezomutaano, kandi\nbikorere hamwe nekibiina ky'Amahanga Ageeteraine omu kureetaho obusingye omunsi.\nAbazaire nibaikirizibwa kusharamu obwegyese baaho baratungye.\n[Missing?]\nEkicweka 27.\nBuri muntu aine orusa kweetaba omubyobuhangwa bwensi, kandi n'okushemererwa ebikukiorwa\nabanyamagyezi nokubagana aha miganyuro berikuruga omu kukurakurana kwebya sayansi.\n[Missing?]\nEkicweka 28.\nBuri muntu oba natura omwihanga rye oba natura omu eihanga erindi ashemereire kuba\nnatunga obugabe bwe nkoku ekihandiiko eki kirikugamba.\nEkicweka 29.\nBuri muntu aine obujunaanizibwa ahabantu bensi ye ahabwokuba nibo boonka\nabarikumubasisa kukurakurana omu ngyesho, nomumiringo endiijo."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "239d268242f4f7f7d7b37c7062109e31",
            "Index": 4,
            "Label": "5",
            "Size": [
                595.0,
                842.0
            ],
            "Text": "Omuntu yaaba narwanirira obugabe bwe nkomuntu ekirikumuzibira kyonka n'ebiragiro\nebiteirweho okunyweza okutongoza hamwe nokukuuma engyesho nungi omubiringaniza.\nObugabe bwomuntu tibushemereire kukozesibwa omu muringo gwoona ogutarikwikirizangana\nnebigyendererwa by'Amahanga Ageeteraine.\nEkicweka 30.\nTihariho nshonga yoona erikutuma omuntu kuhindura ebihandikirwe omu kitabo eki, obwo\norikugyenderera kushisha obugabe nobushoborozi bw'omuntu."
        }
    }
}

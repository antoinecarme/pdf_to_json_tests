{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467865,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "FAJUUMENUMI SIDRUWAAS SATI ANAU\nWANDOMI :\nY\u00edneni aat mati fa\u014baaf fati anau di sidruwaas soola, san umaje sirere di saasu ban poop\nsisofut di uceen soo silakom fujuumaf fati di malegenam, di kairaay di d\u00faniaay b\u00farom ;\nY\u00edneni jaat anau nasonso\u014b mati k\u00e0manjaataak di e\u00f1oosey sidruwaas sati anau soo\nsi\u014barulomi m\u00e0kojiam, ban malegen munkul mujawulojaw di d\u00faniaay man Anoosan\nmu\u014boole\u014boolen usanken man s\u00faumimi nusof man s\u00faumimi, nupak di m\u00e0kooleniam di bugaalab ;\nY\u00edneni jaat mati sensen man aakemmi mofam apooy sidruwaas sati anau, takum\u014barul anau\ntuu\u00f1ool eri manakaan wajakut ;\nY\u00edneni jaat mati k\u00e0li\u014ben bapaalaay bati s\u00edsukas jajak;\nY\u00edneni jaat di kabaatak kati d\u00faniaay b\u00farom, bukanak kulanlaa\u00f1 k\u00fayiisen mankusofumi\nsidruwaas sati anau di fa\u014baaf fati anau di malegenaam mati anan di kare'enak b\u00farom\naniine di aseek ban poop kujunjuum burok man mati anau mujaw f\u00e1culey;\nY\u00edneni jaat mati s\u00edsukas s\u00e0ndomi soo di \"Organisation des Nations Unies\" sijunjuum\nejuum yati sidruwaas sati anau di d\u00faniaay b\u00farom sikaani.\nY\u00edneni jaat mati sidruwaas sati anau kankaan waaf w\u00e1amak w\u00e1rii\u014be ejuum man wasankeni\u00f1aa\nukaani.\nAsambule Seneraal\nEsosof mati furimaf ufe fujuumenumi sidruwaas sati anau kankaamn waaf wajake m\u00e1amak bee\nbukanak b\u00farom di s\u00edsukas b\u00farom. Moo kaane jajak man bukanak di s\u00edkafaas kujuum\nmankuli\u014benufo di k\u00fayiisenufo ku\u00f1iilak \u00f1atimkara\u014b mukaanaam moomu b\u00farom e\u00f1esey maapi\nkaanimi man d\u00faniaay b\u00farom \u00e9yinen di ekaan siluwaas soosu nen mansiregumi eeno.\nFujuum 1\nBukanak b\u00farom nan kuwolimi kurere kererer di waafaw b\u00farom. Kubabaj poop b\u00fayejet di\nkarampenoor.\nFujuum 2\nAnoosan nababaj sidruwaas soosu b\u00farom; bajut aseek bajut \u00e1niine, bajut an ati kansanken\nk\u00fab\u00fato, bajut an ati kapongol k\u00fabuto, bajut paarti \u00e9buto, bajut an abaji di muceen\nbenen bajut r\u00f3 k\u00e1pajul kuceen kati p\u00f31itik kati luwa mba kati \u00e9suk, yabaje fa\u014baaf\nfooliyo mba ebajut.\nFujuum 3\nAnoosan nababaj druwa ebaj fuyiifaf foola, ebaj kapooy kati fa\u014baaf fool a di kaano nen\nman ama\u014bumi eeno.\nFujuum 4\nAn letalako amiikeel ati akeen, letarok bee akeen; ban poop miikeliyaay di kanoomen\nkati kumiikeel f\u00edrenifiren.\nFujuum 5",
            "Image": "1e366dcc1aab264a9ea0faa4a38571e5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Bajut katoorandi\u014b an; an l\u00e9tassuutukeni.\nFujuum 6\nAnoosan oomu di druwaay yoola banooban ban ammi.\nFujuum 7\nLuwaay ere'en re'en bukanak b\u00farom anoosan nababaj kapooyak k\u00e1konak kati luwaay. Anoosan\nnababaj kapooy mba mukaanaay m\u00e1luse furimaf ufe.\nFujuum 8\nAnoosan nu\u014boole\u014boolen ulamandi furim mba mukaanaay m\u00e1luse sidruwaas soosu\u00f1a san\numanjumi luwaay eseneso.\nFujuum 9\nAn letu\u014boolen ulaaf an manusofool, nukulool mba nukesoorool.\nFujuum 10\nAnoosan nubabaj druwa k\u00e1yiisen di bantabaay wabajimi tiribinaal yan umanje elaa\u00f1ut di\nanoosani yooyu eje'em bee efeley.\nFujuum 11\nLuwaay yoone an anoosan kurege oo akaane m\u00e1taa\u00f1iye kulaafoolaaf bee funakaf fati\nk\u00editiyey y\u00ediseni jaat wakaanumi mankoone akila akaane oo babajerab kujuumak koola.\nAn leekukulool mati waaf wan umanje nan ukaanumi ulakout w\u00e1taa\u00f1iye di luwaay di poop an\nletakaanool saariyo\u014b yawuuje yawarin ekaani.\nFujuum 12\nAn uwarut unoken di mukaanaam mati an, s\u00edndaay yati an, mba tan tati an mba nuyenten\nfa\u014baaf foola mba nukajen kajamaak koola. Luwaay epoopooy anau di waafaw b\u00fairom.\nFujuum 13\nAn anoosan nababaj druwa ejaw ban s\u00faumoomi di ekin ban s\u00faumoomi di \u00e9sukey yoola.\nAnoosan nababaj druwa \u00e9pur mof haani moola di elaa\u00f1ul nan s\u00faumool.\nFujuum 14\nNan t\u00e1a\u00f1imi anoosan nu\u014boolene ujaw \u00fagongoto do mof m\u00fabuto.\nLetu\u014boolen ubaj k\u00e1gongoto kukila lako jaat nububuj an.\nFujuum 15\nAnoosan nubabaj druwa ebaj mof miiya.\nAn leta\u014boolen \u00e1firen an m\u00e9e ebaj mof moola mba \u00e9pur di moo.\nFujuum 16",
            "Image": "9269a747fc107cff2d3eed7fe8513cb3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Akambaani di aja\u014ba k\u00e1rii\u014be b\u00fayebo Ku\u014boole\u014boolen kuyaboor mankubaj ku\u00f1iil b\u00e1pajuloorut\nsisiiw mba s\u00edsuk mba bu\u014barab. Kurere di kayaboorak di b\u00fayebaab di ebaney yoolibo.\nB\u00fayebaab mambukaan, kuyabooraak kujamoor.\nBukanak kakinum di kaakemmi mofam kuwawar kupooy fiilaf falakomi fufaaraf fati\nkalakaak.\nFujuum 17\nAnoosan, nababaj druwa ebaj waaf woola f\u00fako'ol mba wan kunampoore di kupaalool.\nAn letu\u014boolen ubot fubaj fati ata fo di m\u00e9e.\nFujuum 18\nAnoosan wuniwun, manubaj kawonoor kiiya, ejuk yiiya di bu\u014bar biiya, s\u00faumi jaat\nnu\u014boolene \u00faruu\u014b mba n\u00faje'etum bu\u014barab biiya t\u00edya\u014baraay nen man bucce\u014bum eeno.\nFujuum 19\nAnoosan nababaj druwa, ebaj kawonoor kiiya di k\u00e1yiisen ko nen manuma\u014bumi eeno. Yoo\nelakomi an awarut ajaakali ebaj siwonoor soola. Na\u014boole\u014boolen ayab kurim mba siwonoor\nsan a\u014boolene afasiken d\u00f3o \u00e9sukool mba t\u00edya\u014b.\nFujuum 20\nDruwaas ewuwun anoosani manajuumen k\u00e1mit mba k\u00e1fa yati k\u00e1suumaay.\nAn letu\u014boolen unoken an di k\u00e1fa yanama\u014but.\nFujuum 21\nAnoosan nu\u014boole\u014boolen ulako di fujuum fati mukaanaam mati mofam miiya mba nubaj kan\n\u00fafojule kaje'e beet ejuumi.\nAnoosan nu\u014boole\u014boolen ubaj fujuum di mukaanaam mati mofam miiya.\nKama\u014bak kati bukanak koo kukiimi sembaay yati kaakemmi mofam. Kama\u014bak kukila woteey\n\u00e9yiisenemi ko. Moo kaane woteey ekila ewawar ebaj waati di waati.\nFujuum 22\nAnoosan tan ukinumi sensen manubajuto kayeraay yoola. Kayeraay yooyu\u00f1a \u00e9jowumulojowum\ndi sidruwaas sati fubajaf di sati tan akinumi di sati mukaanaam moola. Kayeraay yooyu\nan a\u014boolent \u00e1bajaatiyo; moo kaane \u00e9sukoo \u00e9suk enampoonampoor di s\u00edsuk saasu man\nkayeraay yooyu ekila ebajo.\nFujuum 23\nAnoosan nababaj druwa ebaj burok b\u00e1suumoo.\nBajut aseek bajut \u00e1niine anoosan aroke burok nababaj druwa mankucaamool bacaam bare'e\nnan burokab banakaanumi.\nAnoosan ammi di burok kuwawar kucaamool yaj mana\u014boolen acookoor s\u00edndaay yoola, na\u014boolen\nabaj kayere di fa\u014baaf foola.",
            "Image": "026f400acac3822b15d6d4b2c7c501cf"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Anoosan nababaj druwa kajuumen fujum fati kurokaak, na\u014boole\u014boolen en poop \u00e1nokendo\nmankumak aajaay.\nFujuum 24\nAnoosan nababaj druwa ebaj kunak kati kayoolo, kati f\u00faraar. Waatay yati burokab ewawar\nerewoor ban di ebaj waati yati kayoolo ban pankucaam bukanak.\nFujuum 25\nAnoosan nababaj druwa w\u00e1koyume bee akila, bukanak koola, furiaf wa\u00f1aw di tan akinumi\nwawar jak. An m\u00e1suumaati mubaje nen k\u00e1sumut nen an ataool \u00e1jime mba an eluupool efumoe.\nBukanak kuwawar kurampenool.\nMudeenanaam di ku\u00f1iilak kuwawar kubaj k\u00e1kaanum di karampen k\u00e1amak. Ku\u00f1iilak b\u00farom\n\"Kabaji di kayaboore mba kayaboorut\" kure'e. Koo b\u00farom kuwawar kubaj kacookoor kajake.\nFujuum 26\nAnoosan nababaj druwa kakara\u014b an awarut acaam kakara\u014b. A\u00f1iil nawawar akara\u014b bacaamut\nwaafowaaf kakara\u014b kati siteginikas di kati burok kuwawar k\u00fakambuli di bukanak b\u00farom.\nSilekoolas s\u00e1amakas poop bajut k\u00e1fajul.\nNafaay yati kakara\u014bak yoo eenom majakaam mati anau di fa\u014baaf foola. Kakara\u014b kujunjuum\nfujuum fati epooy sidruwaas sati anau; yoo y\u00e1koney ebenenbenen bapaalaab di mof\nmajuupoe di tutooraay yati mof majuupoe di sisiiw sajuupoe di bukan kanaamut di u\u014bar di\nwanoosan wakaanimi man kayeraay elako di d\u00faniaay.\nKubajaak kati ku\u00f1iilak koo koote kanoken ku\u00f1ooliil di kakaran\u014b kan koo kuman\u014bumi.\nFujuum 27\nAnoosan nababaj druwa ekaan mukaanaam mati bukanool, na\u00f1es mammujaw f\u00e0cul mammunafaool.\nAnoosan ajoonene waaf mba naciik waaf, luwaay ewawar eppooyuwo.\nFujuum 28\nAnoosan nababaj druwa man majoone mulako di mofool di d\u00faniaay maje'e bee ekaan man\nsiluwaas sammi di kaytak uke si\u014boolen sirok jak.\nFujuum 29\nAnoosan nawawar anafa kan kukinoorumi, bukoo keb ku\u014boolene kurampenool man moola mujaw\nf\u00e1cul.\nMan kakinoorak k\u00fasuum, babaj luwa yajuumeni mati mati manemat sidruwaas soola di\nmukaanaam mati bukanak an anoosani sidruwaas soola di majakaam moola murelore tan maamu\nmati aamu mutoo\u014bumi.\nSidruwaas di siluwaas san ujukulaa\u00f1a siwarut s\u00edpur di wan s\u00edsukas sati \u201cNations\nUnies\u201d sisofumi.\nFujuum 30\nWaaf \u00faleero di kayitak uke wan umanje an mba bukan mba mof mu\u014boole\u014boolen m\u00fajowum to\nmammukajen sidruwaas di siluwaas s\u00e1ndomi kayitak asambule seneraal yati \u00f3ni",
            "Image": "f9211902b2173813cd985a0bccd7ee78"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "\u00e9yinenyinenuko eban di \u00e9purenuko di burokab booliyo n\u00b0 217 (III) bati fulee\u014bafu fati\ndesambuur nan fubajumi kunak u\u00f1en di emitey 1948.",
            "Image": "f426dc12bd3e89c75007f82e2af62adc"
        }
    }
}

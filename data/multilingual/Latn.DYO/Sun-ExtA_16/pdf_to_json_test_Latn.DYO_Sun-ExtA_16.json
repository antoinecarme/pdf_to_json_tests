{
    "MetaData": {
        "Author": null,
        "Creation_Date": 1581467865,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1e366dcc1aab264a9ea0faa4a38571e5",
            "Index": 0,
            "Label": "1",
            "Size": [
                595.0,
                842.0
            ],
            "Text": "FAJUUMENUMI SIDRUWAAS SATI ANAU\nWANDOMI :\nYíneni aat mati faŋaaf fati anau di sidruwaas soola, san umaje sirere di saasu ban poop\nsisofut di uceen soo silakom fujuumaf fati di malegenam, di kairaay di dúniaay búrom ;\nYíneni jaat anau nasonsoŋ mati kàmanjaataak di eñoosey sidruwaas sati anau soo\nsiŋarulomi màkojiam, ban malegen munkul mujawulojaw di dúniaay man Anoosan\nmuŋooleŋoolen usanken man súumimi nusof man súumimi, nupak di màkooleniam di bugaalab ;\nYíneni jaat mati sensen man aakemmi mofam apooy sidruwaas sati anau, takumŋarul anau\ntuuñool eri manakaan wajakut ;\nYíneni jaat mati kàliŋen bapaalaay bati sísukas jajak;\nYíneni jaat di kabaatak kati dúniaay búrom, bukanak kulanlaañ kúyiisen mankusofumi\nsidruwaas sati anau di faŋaaf fati anau di malegenaam mati anan di kare'enak búrom\naniine di aseek ban poop kujunjuum burok man mati anau mujaw fáculey;\nYíneni jaat mati sísukas sàndomi soo di \"Organisation des Nations Unies\" sijunjuum\nejuum yati sidruwaas sati anau di dúniaay búrom sikaani.\nYíneni jaat mati sidruwaas sati anau kankaan waaf wáamak wáriiŋe ejuum man wasankeniñaa\nukaani.\nAsambule Seneraal\nEsosof mati furimaf ufe fujuumenumi sidruwaas sati anau kankaamn waaf wajake máamak bee\nbukanak búrom di sísukas búrom. Moo kaane jajak man bukanak di síkafaas kujuum\nmankuliŋenufo di kúyiisenufo kuñiilak ñatimkaraŋ mukaanaam moomu búrom eñesey maapi\nkaanimi man dúniaay búrom éyinen di ekaan siluwaas soosu nen mansiregumi eeno.\nFujuum 1\nBukanak búrom nan kuwolimi kurere kererer di waafaw búrom. Kubabaj poop búyejet di\nkarampenoor.\nFujuum 2\nAnoosan nababaj sidruwaas soosu búrom; bajut aseek bajut ániine, bajut an ati kansanken\nkúbúto, bajut an ati kapongol kúbuto, bajut paarti ébuto, bajut an abaji di muceen\nbenen bajut ró kápajul kuceen kati pó1itik kati luwa mba kati ésuk, yabaje faŋaaf\nfooliyo mba ebajut.\nFujuum 3\nAnoosan nababaj druwa ebaj fuyiifaf foola, ebaj kapooy kati faŋaaf fool a di kaano nen\nman amaŋumi eeno.\nFujuum 4\nAn letalako amiikeel ati akeen, letarok bee akeen; ban poop miikeliyaay di kanoomen\nkati kumiikeel fírenifiren.\nFujuum 5"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9269a747fc107cff2d3eed7fe8513cb3",
            "Index": 1,
            "Label": "2",
            "Size": [
                595.0,
                842.0
            ],
            "Text": "Bajut katoorandiŋ an; an létassuutukeni.\nFujuum 6\nAnoosan oomu di druwaay yoola banooban ban ammi.\nFujuum 7\nLuwaay ere'en re'en bukanak búrom anoosan nababaj kapooyak kákonak kati luwaay. Anoosan\nnababaj kapooy mba mukaanaay máluse furimaf ufe.\nFujuum 8\nAnoosan nuŋooleŋoolen ulamandi furim mba mukaanaay máluse sidruwaas soosuña san\numanjumi luwaay eseneso.\nFujuum 9\nAn letuŋoolen ulaaf an manusofool, nukulool mba nukesoorool.\nFujuum 10\nAnoosan nubabaj druwa káyiisen di bantabaay wabajimi tiribinaal yan umanje elaañut di\nanoosani yooyu eje'em bee efeley.\nFujuum 11\nLuwaay yoone an anoosan kurege oo akaane mátaañiye kulaafoolaaf bee funakaf fati\nkíitiyey yíiseni jaat wakaanumi mankoone akila akaane oo babajerab kujuumak koola.\nAn leekukulool mati waaf wan umanje nan ukaanumi ulakout wátaañiye di luwaay di poop an\nletakaanool saariyoŋ yawuuje yawarin ekaani.\nFujuum 12\nAn uwarut unoken di mukaanaam mati an, síndaay yati an, mba tan tati an mba nuyenten\nfaŋaaf foola mba nukajen kajamaak koola. Luwaay epoopooy anau di waafaw búirom.\nFujuum 13\nAn anoosan nababaj druwa ejaw ban súumoomi di ekin ban súumoomi di ésukey yoola.\nAnoosan nababaj druwa épur mof haani moola di elaañul nan súumool.\nFujuum 14\nNan táañimi anoosan nuŋoolene ujaw úgongoto do mof múbuto.\nLetuŋoolen ubaj kágongoto kukila lako jaat nububuj an.\nFujuum 15\nAnoosan nubabaj druwa ebaj mof miiya.\nAn letaŋoolen áfiren an mée ebaj mof moola mba épur di moo.\nFujuum 16"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "026f400acac3822b15d6d4b2c7c501cf",
            "Index": 2,
            "Label": "3",
            "Size": [
                595.0,
                842.0
            ],
            "Text": "Akambaani di ajaŋa káriiŋe búyebo Kuŋooleŋoolen kuyaboor mankubaj kuñiil bápajuloorut\nsisiiw mba sísuk mba buŋarab. Kurere di kayaboorak di búyebaab di ebaney yoolibo.\nBúyebaab mambukaan, kuyabooraak kujamoor.\nBukanak kakinum di kaakemmi mofam kuwawar kupooy fiilaf falakomi fufaaraf fati\nkalakaak.\nFujuum 17\nAnoosan, nababaj druwa ebaj waaf woola fúko'ol mba wan kunampoore di kupaalool.\nAn letuŋoolen ubot fubaj fati ata fo di mée.\nFujuum 18\nAnoosan wuniwun, manubaj kawonoor kiiya, ejuk yiiya di buŋar biiya, súumi jaat\nnuŋoolene úruuŋ mba núje'etum buŋarab biiya tíyaŋaraay nen man bucceŋum eeno.\nFujuum 19\nAnoosan nababaj druwa, ebaj kawonoor kiiya di káyiisen ko nen manumaŋumi eeno. Yoo\nelakomi an awarut ajaakali ebaj siwonoor soola. Naŋooleŋoolen ayab kurim mba siwonoor\nsan aŋoolene afasiken dóo ésukool mba tíyaŋ.\nFujuum 20\nDruwaas ewuwun anoosani manajuumen kámit mba káfa yati kásuumaay.\nAn letuŋoolen unoken an di káfa yanamaŋut.\nFujuum 21\nAnoosan nuŋooleŋoolen ulako di fujuum fati mukaanaam mati mofam miiya mba nubaj kan\núfojule kaje'e beet ejuumi.\nAnoosan nuŋooleŋoolen ubaj fujuum di mukaanaam mati mofam miiya.\nKamaŋak kati bukanak koo kukiimi sembaay yati kaakemmi mofam. Kamaŋak kukila woteey\néyiisenemi ko. Moo kaane woteey ekila ewawar ebaj waati di waati.\nFujuum 22\nAnoosan tan ukinumi sensen manubajuto kayeraay yoola. Kayeraay yooyuña éjowumulojowum\ndi sidruwaas sati fubajaf di sati tan akinumi di sati mukaanaam moola. Kayeraay yooyu\nan aŋoolent ábajaatiyo; moo kaane ésukoo ésuk enampoonampoor di sísuk saasu man\nkayeraay yooyu ekila ebajo.\nFujuum 23\nAnoosan nababaj druwa ebaj burok básuumoo.\nBajut aseek bajut ániine anoosan aroke burok nababaj druwa mankucaamool bacaam bare'e\nnan burokab banakaanumi.\nAnoosan ammi di burok kuwawar kucaamool yaj manaŋoolen acookoor síndaay yoola, naŋoolen\nabaj kayere di faŋaaf foola."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f9211902b2173813cd985a0bccd7ee78",
            "Index": 3,
            "Label": "4",
            "Size": [
                595.0,
                842.0
            ],
            "Text": "Anoosan nababaj druwa kajuumen fujum fati kurokaak, naŋooleŋoolen en poop ánokendo\nmankumak aajaay.\nFujuum 24\nAnoosan nababaj druwa ebaj kunak kati kayoolo, kati fúraar. Waatay yati burokab ewawar\nerewoor ban di ebaj waati yati kayoolo ban pankucaam bukanak.\nFujuum 25\nAnoosan nababaj druwa wákoyume bee akila, bukanak koola, furiaf wañaw di tan akinumi\nwawar jak. An másuumaati mubaje nen kásumut nen an ataool ájime mba an eluupool efumoe.\nBukanak kuwawar kurampenool.\nMudeenanaam di kuñiilak kuwawar kubaj kákaanum di karampen káamak. Kuñiilak búrom\n\"Kabaji di kayaboore mba kayaboorut\" kure'e. Koo búrom kuwawar kubaj kacookoor kajake.\nFujuum 26\nAnoosan nababaj druwa kakaraŋ an awarut acaam kakaraŋ. Añiil nawawar akaraŋ bacaamut\nwaafowaaf kakaraŋ kati siteginikas di kati burok kuwawar kúkambuli di bukanak búrom.\nSilekoolas sáamakas poop bajut káfajul.\nNafaay yati kakaraŋak yoo eenom majakaam mati anau di faŋaaf foola. Kakaraŋ kujunjuum\nfujuum fati epooy sidruwaas sati anau; yoo yákoney ebenenbenen bapaalaab di mof\nmajuupoe di tutooraay yati mof majuupoe di sisiiw sajuupoe di bukan kanaamut di uŋar di\nwanoosan wakaanimi man kayeraay elako di dúniaay.\nKubajaak kati kuñiilak koo koote kanoken kuñooliil di kakaranŋ kan koo kumanŋumi.\nFujuum 27\nAnoosan nababaj druwa ekaan mukaanaam mati bukanool, nañes mammujaw fàcul mammunafaool.\nAnoosan ajoonene waaf mba naciik waaf, luwaay ewawar eppooyuwo.\nFujuum 28\nAnoosan nababaj druwa man majoone mulako di mofool di dúniaay maje'e bee ekaan man\nsiluwaas sammi di kaytak uke siŋoolen sirok jak.\nFujuum 29\nAnoosan nawawar anafa kan kukinoorumi, bukoo keb kuŋoolene kurampenool man moola mujaw\nfácul.\nMan kakinoorak kúsuum, babaj luwa yajuumeni mati mati manemat sidruwaas soola di\nmukaanaam mati bukanak an anoosani sidruwaas soola di majakaam moola murelore tan maamu\nmati aamu mutooŋumi.\nSidruwaas di siluwaas san ujukulaaña siwarut sípur di wan sísukas sati “Nations\nUnies” sisofumi.\nFujuum 30\nWaaf úleero di kayitak uke wan umanje an mba bukan mba mof muŋooleŋoolen mújowum to\nmammukajen sidruwaas di siluwaas sándomi kayitak asambule seneraal yati óni"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f426dc12bd3e89c75007f82e2af62adc",
            "Index": 4,
            "Label": "5",
            "Size": [
                595.0,
                842.0
            ],
            "Text": "éyinenyinenuko eban di épurenuko di burokab booliyo n° 217 (III) bati fuleeŋafu fati\ndesambuur nan fubajumi kunak uñen di emitey 1948."
        }
    }
}

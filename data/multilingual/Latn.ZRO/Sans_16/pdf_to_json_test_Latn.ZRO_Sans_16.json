{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471536,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "?\nKAWIRIAJA KAYAPI RIKUANU 50 APARUA AKASUJUNUKA KUNUMASHIRA KINIANA\nKAYAPUINA 1948-1998 KUNUMASHIRA KIRAKA RIKUANU KAYAPI\nKiraitia kiniana amimaja jinia, kiniana kiraka niata nuka 10 tuwijia kashikua jiania aparua 1948 aitika aniti\natijianuka kunumashira kiraka rikuanu. Kayapuina ta nuka ikicha arishnu nukicha tia nukaka kiniana\npanichanu akasujunuka ikicha wikaishinu inianu aitika itiama iya tamanu aitikua aiti taikua ikima kiraitia\nniatajinia rapaka jinia tamanu akasujunuka.\nWitsa ikicha panichanu niakawiria jinia kutarajita kawiriaja ku aramaja ikicha kupani majicha.\nPanichanu tamasa taykua kayapi kupanimajicha ikicha nuka kiniana amimaja anakijaunuka taikua inianu.\nWitsaka akasujunuka iya yakawi witsaja ikicha niakawiria nukaka kuakinu akasujutsaka ta nuka nukima.\nPanicha katsata kupanimajicha kayapi ikicha kujinianu ta nuka tina ku panimajicha nukicha nuka kayapi\nwitsata ikicha taikua anakijaunu nuka iniaunu, panichanu injia kui akuinaja tarajita kiraka kiriiana niatajinia.\nPanichanu ikicha tamanu rikuanu kupanimajicha ikicha kiaraka kiniana amimaja niatajinia kayapui\nikimajicha nuka kau kayapi ikinu, panicha tauku, itiumu ikicha akasujunu nishika iya nuka ta kiniana\nyakawiria ikicha.\nPanicha cha nuka nishima niata akuinaja aramujun tia nuka ikicha kiaraka kiniana amimaja niata jinia\ncharanishujanu kiraitia witsaja kayapiwa.\nPanicha aramujun kiniana kupanicha majicha ikicha nuka ikicha utatinuka.\nKiraitia kiniana amimaja\nAkatsajuka anicha ahi",
            "Image": "1321929b7dd7528000b9e4e104bbe684"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Akatsuju kiraitia rikuanu kayapuina ta nuka tia panichanu kawiriaja niatajinia ikichanu nukinu panicha tia\nnuka aitikua nukaka ishinu kawiriaja charanishijanu ku niata jinia tamanuka kiniana niata jinia inauja\nrapakajinia.\nAkatsuju 1\nKawiriaja kayapuina ichaukui ta nuka pucha panicha kupanimajicha cha nuka nishima ikicha kiniana panicha\ntamanuka kanata ikimajicha.\nAkatsuju 2\nKawiriaja jinia kayapui ikicha akasujunuka ichanu rikuanu taikua anaijiki ikicha imininu, amitachi, atupama,\npiatsau, cha nuka nishima, cha nuka mi\u00f1a tamanu kutukinu kiraitia, kutukinu, ta nuka kauraka ichakui\nikichanu.\naikua nuka ikicha nuka mi\u00f1a ikicha cha nishima, taikua akasujunuka witsaja itiauraja kuanu niatajinia, kiraka\nniata, ku rapaka cha nuka panichanu tamanu nayapui na injia cha nuka mi\u00f1a itiama kana ti itiama kanati\nikicha chama kiniana ikicha.\nAkatsuju 3\nKawiriaja kayapuina ikichanuiki rikuanu kupanimajicha quehaja ta nuka iki nuka kujinianu ku ikicha kayapi.\nAkatsuju 4\nTamasa kunaja ikicha kayapuina taikua nuka kanati mashakinu ikicha.\nAkatsuju 5\nTaikua kana ti nuka ikicha, mashakinu tarajita ka taraitianu kayapuina ikicha.\nAkatsuju 6",
            "Image": "a6fe751ffa7e6eb88f09181560d68f32"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kawiriaja kayapui ichanu na rikuanu ja kawiriaja niata jinia.\nAkatsuju 7\nKawiriaja ichanu ta amasha nuka tauikua nukichaja, rikuanu kujinianu akatsujunuka rikuanu injia ikicha.\nAkatsuju 8\nKawiriaja kayapui ichanu nukaki aitimajanuka witsaja ta kiniana kiraka kuanu niata katsaka cha aramujuka\nkana ti atakua ta nukiti nuka jinia kunumashira kiniana kiraka niata jinia.\nAkatsuju 9\nKana ti ikicha cha nuka ata yana chaiku taraitianu ikicha taikua nuka amunu.\nAkatsuju 10\nKawiriaja ichanu kayapi uina ta nukapanicha ikinu, ta nuka taujinuka kuanu, niatajinia, iriaja witsa nuka ta\nnuka rikuanu na kupanimajicha nuka iria nishauti ta na nuka ti na kana ikicha charanishijanu.\nAkatsuju 11\nKawiriaja kayapui anajiki kaushicha ikicha rikuanu taikua nuka nukiti ku itiauraja ikichanu akasujuka nuka\npanicha aramujuo ku ikicha.\nKana ti ikicha mashakinu taikua nuka cha mi\u00f1a,taikua itiauraja atija rikuanu kiraka niata jinia, kanakua\nikicha cha nuka iya mashakinu.\nAkatsuju 12\nKanakua ku ikicha kuyajaka ku itiama, ku aramaja, ku niatajinia taikua anakijaunu. Kawiriaja ichanu nuka ta\nkujinianu icha mi\u00f1a wikaishina wikashinu akasujuka.",
            "Image": "ec6ba3327445d3fdf564a75229cfc525"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Akatsuju 13\nKawiriaka nuka ikicha rikuanu puchakinu aukukujinia panichanu ku itiama ikicha iwanu rapaka kiraitia\nniata.\nKawiriaja kayapi ichanu rikuanuka ta nuka ikuama taka niata, ku ikicha niata, chatima ku ikuaka niata jinia.\nAkatsuju 14\nKawiriaja kayapi ichanu rikuanu nuka pajinu ikicha nuka ta ka niatajinia.\nTa nuka rikuanu ikicha taikua panicha kaushichana charanishijanu kuyajaka ta nukaka kiraitia niata kiniana\namimaja.\nAkatsuju 15\nKawiriaja kayapi rikuanu ichanuka kayapuina.\nKanati ikicha kuyajaka nuka ikicha kayapuina na taikua, rikuanu kuatichatai kayapuina ikichajinia.\nAkatsuju 16\nCha nuka nishima aparua tauku, itiumu ikichanu ta nuka rikuanu cha nuta panichanu puchaka taikua taka\nikicha kayapuina, piatasau, ikicha akamuiraka ta nuka nishika aramaja ta ikicha tawijuka ikinu akamuiraka\npanikia ta nuka tamakukinia akamuiraka.\nTamanuka panicha cha nuka nishima panichanu ikicha iriyanu, irichanu akamuiraka nuka ikicha.\nTa nuka aramaja kupanimajicha nuka kuanu niatajinia ta nuka iria kujiinianu kawiriaja niata jinia.\nAkatsuju 17\nKawiria kayapui na ichanu rikuanu ka ikimajicha, tamanuka nukaki kiniana ikicha.",
            "Image": "f2a0bf2b752df52f891236e8a6f60419"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kanata ikicha kuyajaka ku ikimajicha.\nAkatsuju 18\nKawiriaja ikichanu nuka panicha cha nuka nishima ku tukinu, piatsau ta nuka, ikicha rikuanu, na kuatichatai\npanicha tia atijia nuka, ku piatsau, tamanu, kiniana tia niatajinia, tia nuka kuyaka ja ikicha nuka aiti.\nAkatsuju 19\nKawiriaja napanicha kayapi ikichanu nukaja panicha cha nuka nishima rikuanu ati, atijia ta ikicha rikuanu\ncha nukiti ikicha charanishijanu ati akatsujunuka ikicha chama taikua nuka ikicha kanati taukimajanuka\nkiniana.\nAkatsuju 20\nKawiriaja kayapi ikicha ta panicha rikuanu na kiniana amimaja.\nKanati ikicha anakijaunu taikua panicha kiniana.\nAkatsuju 21\nKawiriaja kayapi ichanu rikuanu puchaka cha nuka meiri ani akaminu ku kuanu niata jinia ikicha nukichanu\npanicha cha nuka icha.\nKawiriaja kayapi ichanu nuka panichanu, nuka kunaja ikicha icha.\nNiata panichanu ikicha tapuka akauminu shima aiti cha nuka ikicha ani nukicha nuka tawijuka kati, kati nuka\nkunumashira na iriaja yanachaiku atanu katsaka panicha, kana tina ikicha aramujuka ikinia ta kiniana\npanicha ikicha atanu.\nAkatsuju 22",
            "Image": "28bdaaed7c58150753673b3e9ec34d21"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kawiriaja tia nuka ikicha nuka icha kujinianu ta nuka ichanu aramujun kiraitia na kiniana aitimajanuka\ntamanu kuanu niatajia tawijuka rikuanu kauraka, kinia kayapuina, na irishiaiti kupanimajicha ikimajanu ta\nnuka panicha nishika ku ikicha taukuruka.\nAkatsuju 23\nKawiriaja kayapi ichanu nuka rikuanu kunaja panicha na icha tawijuka kunaja marutanuka ikicha takujinianu\ntaikua marujanu.\nKawiriaja kayapi ichanu ta nuka tina rikuanu taikua charanishijanu panicha kanaja kuakinu iria\nkaurakaikicha.\nKawiriaja kunaja kayapi rikuanu ikicha kuakinu kupanicha kauraka tawijuka kupanimajicha aramaja nuka\nicha ikimajanuka kataka utatijinia cha nuka na kupanimajicha iriaja kanati aramujun ikicha.\nKawiriaja ichanu kayapi rikuanu nishika niata kiniana kiniairi kupanimajicha kujinianu.\nAkatsuju 24\nKawiriaja ichanu kayapi nuka ta rikuanu cha nuka ta pirukuatinu tawijuka na ti na ki panicha kana ati na\nchana kunaja charanishijanu ku atinu kauraka icha jinia.\nAkatsuju 25\nKawiriaja kayapi ichanu ikicha iki kujinianu cha nuka icha ku aramaja witsaja tawijuka nukata\nkupanimajicha, atsatsaka, shiriapicha, itiama ikicha anitiama numanaka witsanu ikicha ta nuka ikicha\nrikuanu aramujuna ta nuka kunaja pukuika taikua witsa mashikuka iriripi jinia iriaja taikua ki ikicha.\nKuariu ichakui ichanu rikuanu kujinianu aramujuka kawiriaja mirasua ichakau nuka jinia akamuiraka tana\nkunumashira ichanu panichanu rikuanu aramujuna ikicha.",
            "Image": "02f8416a7ccc024593edf9c93c8be28d"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Akatsuju 26\nKawiriaja kayapi ichanu ta nuka ti na rikuanu na ta aitinuka ikicha aitimajanuka aiti kupanimajicha nuka ta\naiti kupanimajicha ukaititika anima ta ikicha kiniaja cha nishima kawiria witsaka aitikua ati.\nAitikua ichanu kinia nishika nuka kayapi nishima ta nuka witsa chara nishijanu nuka rikuanu kayapi nukata\npanicha ka kupanimajicha ta kutukinu, pamuchanu, tarajita, akuinaja, injia ku kawiria kiraitia niata jinia ta\nkawiria kiniana kayapuina, piatsau ta nuka cha meiri manuka kinia niata witsakanu tsurakija ikicha.\nKumanu jinia na ichanu ikicha rikuanu cha nuka nukitia aitika jinia ku mirasua.\nAkatsuju 27\nKawiriaja kayapi ichanu ikicha iriaja ta puchaka nuka ikimajicha ku niata jinia chana chitiakaka cha na\nanima nishika cha nuka nishima ta nuka panicha witsata.\nKawiriaja kayapi ichanu ikicha rikuanu ta nuka kujinianu ikicha iki aitimajanuka ta ikicha kupanicha icha\nchan a nishima arishunu, chimijauka chitianu ku ikicha.\nAkatsuju 28\nKawiriya kayapi ichanu ikicha rikuanu ta nuka ichanu kiniana ikicha niatajinia ta nuka riakuanu ja ata na\npucha ta itiauraja ikicha icha nuka mi\u00f1a witsanuka.\nAkatsuju 29\nKawiriaja ichanu ikicha utatinuka charanishijanu ta nuka ku niata jinia tamanuka na nishika cha mi\u00f1a\npuchakinu ikicha witsanu ka ikicha.\nTa nuka cha meiri ku rikuanu ta nuka tawijuka kawiriaja kayapi ikicha nukaka tamanuka na tina chamaja\nikicha akasujunuka ta nukaki cha nuka nishima na charanishijanu rikuanu jinia ta nuka kiniana panicha jinia",
            "Image": "d750c19ba11d82e9e94da44b207088f2"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ikicha tawijuka witsaka panichanu ikinu icha witsanuka kiniana puchakinia.\nKu ikicha nuka rikuanu ta nukaka puchakirinu taikua cha ikicha cha meirijanu ta ikuaka nuka chameiri\nutatinuka ikimajanuka kawirija kiniana niata jinia.\nAkatsuju30\nTaikua tamasa ikicha kayapi atijianuka ikicha akasujunuka cha nuka kutukinu ta nuka tina inauja rikuanu ta\nikicha kuahu niatajinia ta nuka kiniana amimaja cha nuka mi\u00f1a aitimajanuka kana tina ikicha witsata kanati\nkawirija ikicha rikuanu puchacha kiniana charanisijanu ikicha itiuarajinia.",
            "Image": "8dd22dc40877a6972971821c3223a3f4"
        }
    }
}

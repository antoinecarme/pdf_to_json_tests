{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471583,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "?\nKAWIRIAJA KAYAPI RIKUANU 50 APARUA AKASUJUNUKA KUNUMASHIRA KINIANA\nKAYAPUINA 1948-1998 KUNUMASHIRA KIRAKA RIKUANU KAYAPI\nKiraitia kiniana amimaja jinia, kiniana kiraka niata nuka 10 tuwijia\nkashikua jiania aparua 1948 aitika aniti atijianuka kunumashira kiraka\nrikuanu. Kayapuina ta nuka ikicha arishnu nukicha tia nukaka kiniana\npanichanu akasujunuka ikicha wikaishinu inianu aitika itiama iya tamanu\naitikua aiti taikua ikima kiraitia niatajinia rapaka jinia tamanu\nakasujunuka.\nWitsa ikicha panichanu niakawiria jinia kutarajita kawiriaja ku aramaja\nikicha kupani majicha.\nPanichanu tamasa taykua kayapi kupanimajicha ikicha nuka kiniana amimaja\nanakijaunuka taikua inianu. Witsaka akasujunuka iya yakawi witsaja\nikicha niakawiria nukaka kuakinu akasujutsaka ta nuka nukima. Panicha\nkatsata kupanimajicha kayapi ikicha kujinianu ta nuka tina ku\npanimajicha nukicha nuka kayapi witsata ikicha taikua anakijaunu nuka\niniaunu, panichanu injia kui akuinaja tarajita kiraka kiriiana\nniatajinia.\nPanichanu ikicha tamanu rikuanu kupanimajicha ikicha kiaraka kiniana\namimaja niatajinia kayapui ikimajicha nuka kau kayapi ikinu, panicha\ntauku, itiumu ikicha akasujunu nishika iya nuka ta kiniana yakawiria\nikicha.\nPanicha cha nuka nishima niata akuinaja aramujun tia nuka ikicha kiaraka\nkiniana amimaja niata jinia charanishujanu kiraitia witsaja kayapiwa.\nPanicha aramujun kiniana kupanicha majicha ikicha nuka ikicha utatinuka.\nKiraitia kiniana amimaja\nAkatsajuka anicha ahi\nAkatsuju kiraitia rikuanu kayapuina ta nuka tia panichanu kawiriaja\nniatajinia ikichanu nukinu panicha tia nuka aitikua nukaka ishinu\nkawiriaja charanishijanu ku niata jinia tamanuka kiniana niata jinia\ninauja rapakajinia.\nAkatsuju 1\nKawiriaja kayapuina ichaukui ta nuka pucha panicha kupanimajicha cha\nnuka nishima ikicha kiniana panicha tamanuka kanata ikimajicha.\nAkatsuju 2\nKawiriaja jinia kayapui ikicha akasujunuka ichanu rikuanu taikua\nanaijiki ikicha imininu, amitachi, atupama, piatsau, cha nuka nishima,\ncha nuka miña tamanu kutukinu kiraitia, kutukinu, ta nuka kauraka\nichakui ikichanu.\naikua nuka ikicha nuka miña ikicha cha nishima, taikua akasujunuka",
            "Image": "3cb0c3d18500e9a6e41f58b15b3cbf73"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "witsaja itiauraja kuanu niatajinia, kiraka niata, ku rapaka cha nuka\npanichanu tamanu nayapui na injia cha nuka miña itiama kana ti itiama\nkanati ikicha chama kiniana ikicha.\nAkatsuju 3\nKawiriaja kayapuina ikichanuiki rikuanu kupanimajicha quehaja ta nuka\niki nuka kujinianu ku ikicha kayapi.\nAkatsuju 4\nTamasa kunaja ikicha kayapuina taikua nuka kanati mashakinu ikicha.\nAkatsuju 5\nTaikua kana ti nuka ikicha, mashakinu tarajita ka taraitianu kayapuina\nikicha.\nAkatsuju 6\nKawiriaja kayapui ichanu na rikuanu ja kawiriaja niata jinia.\nAkatsuju 7\nKawiriaja ichanu ta amasha nuka tauikua nukichaja, rikuanu kujinianu\nakatsujunuka rikuanu injia ikicha.\nAkatsuju 8\nKawiriaja kayapui ichanu nukaki aitimajanuka witsaja ta kiniana kiraka\nkuanu niata katsaka cha aramujuka kana ti atakua ta nukiti nuka jinia\nkunumashira kiniana kiraka niata jinia.\nAkatsuju 9\nKana ti ikicha cha nuka ata yana chaiku taraitianu ikicha taikua nuka\namunu.\nAkatsuju 10\nKawiriaja ichanu kayapi uina ta nukapanicha ikinu, ta nuka taujinuka\nkuanu, niatajinia, iriaja witsa nuka ta nuka rikuanu na kupanimajicha\nnuka iria nishauti ta na nuka ti na kana ikicha charanishijanu.\nAkatsuju 11\nKawiriaja kayapui anajiki kaushicha ikicha rikuanu taikua nuka nukiti ku\nitiauraja ikichanu akasujuka nuka panicha aramujuo ku ikicha.\nKana ti ikicha mashakinu taikua nuka cha miña,taikua itiauraja atija\nrikuanu kiraka niata jinia, kanakua ikicha cha nuka iya mashakinu.\nAkatsuju 12\nKanakua ku ikicha kuyajaka ku itiama, ku aramaja, ku niatajinia taikua\nanakijaunu. Kawiriaja ichanu nuka ta kujinianu icha miña wikaishina\nwikashinu akasujuka.",
            "Image": "3362667f404058ed12813a625d340934"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Akatsuju 13\nKawiriaka nuka ikicha rikuanu puchakinu aukukujinia panichanu ku itiama\nikicha iwanu rapaka kiraitia niata.\nKawiriaja kayapi ichanu rikuanuka ta nuka ikuama taka niata, ku ikicha\nniata, chatima ku ikuaka niata jinia.\nAkatsuju 14\nKawiriaja kayapi ichanu rikuanu nuka pajinu ikicha nuka ta ka\nniatajinia.\nTa nuka rikuanu ikicha taikua panicha kaushichana charanishijanu\nkuyajaka ta nukaka kiraitia niata kiniana amimaja.\nAkatsuju 15\nKawiriaja kayapi rikuanu ichanuka kayapuina.\nKanati ikicha kuyajaka nuka ikicha kayapuina na taikua, rikuanu\nkuatichatai kayapuina ikichajinia.\nAkatsuju 16\nCha nuka nishima aparua tauku, itiumu ikichanu ta nuka rikuanu cha nuta\npanichanu puchaka taikua taka ikicha kayapuina, piatasau, ikicha\nakamuiraka ta nuka nishika aramaja ta ikicha tawijuka ikinu akamuiraka\npanikia ta nuka tamakukinia akamuiraka.\nTamanuka panicha cha nuka nishima panichanu ikicha iriyanu, irichanu\nakamuiraka nuka ikicha.\nTa nuka aramaja kupanimajicha nuka kuanu niatajinia ta nuka iria\nkujiinianu kawiriaja niata jinia.\nAkatsuju 17\nKawiria kayapui na ichanu rikuanu ka ikimajicha, tamanuka nukaki kiniana\nikicha.\nKanata ikicha kuyajaka ku ikimajicha.\nAkatsuju 18\nKawiriaja ikichanu nuka panicha cha nuka nishima ku tukinu, piatsau ta\nnuka, ikicha rikuanu, na kuatichatai panicha tia atijia nuka, ku\npiatsau, tamanu, kiniana tia niatajinia, tia nuka kuyaka ja ikicha nuka\naiti.\nAkatsuju 19\nKawiriaja napanicha kayapi ikichanu nukaja panicha cha nuka nishima\nrikuanu ati, atijia ta ikicha rikuanu cha nukiti ikicha charanishijanu\nati akatsujunuka ikicha chama taikua nuka ikicha kanati taukimajanuka\nkiniana.",
            "Image": "9f21b90ceec228e5c7a228b5644275ac"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Akatsuju 20\nKawiriaja kayapi ikicha ta panicha rikuanu na kiniana amimaja.\nKanati ikicha anakijaunu taikua panicha kiniana.\nAkatsuju 21\nKawiriaja kayapi ichanu rikuanu puchaka cha nuka meiri ani akaminu ku\nkuanu niata jinia ikicha nukichanu panicha cha nuka icha.\nKawiriaja kayapi ichanu nuka panichanu, nuka kunaja ikicha icha.\nNiata panichanu ikicha tapuka akauminu shima aiti cha nuka ikicha ani\nnukicha nuka tawijuka kati, kati nuka kunumashira na iriaja yanachaiku\natanu katsaka panicha, kana tina ikicha aramujuka ikinia ta kiniana\npanicha ikicha atanu.\nAkatsuju 22\nKawiriaja tia nuka ikicha nuka icha kujinianu ta nuka ichanu aramujun\nkiraitia na kiniana aitimajanuka tamanu kuanu niatajia tawijuka rikuanu\nkauraka, kinia kayapuina, na irishiaiti kupanimajicha ikimajanu ta nuka\npanicha nishika ku ikicha taukuruka.\nAkatsuju 23\nKawiriaja kayapi ichanu nuka rikuanu kunaja panicha na icha tawijuka\nkunaja marutanuka ikicha takujinianu taikua marujanu.\nKawiriaja kayapi ichanu ta nuka tina rikuanu taikua charanishijanu\npanicha kanaja kuakinu iria kaurakaikicha.\nKawiriaja kunaja kayapi rikuanu ikicha kuakinu kupanicha kauraka\ntawijuka kupanimajicha aramaja nuka icha ikimajanuka kataka utatijinia\ncha nuka na kupanimajicha iriaja kanati aramujun ikicha.\nKawiriaja ichanu kayapi rikuanu nishika niata kiniana kiniairi\nkupanimajicha kujinianu.\nAkatsuju 24\nKawiriaja ichanu kayapi nuka ta rikuanu cha nuka ta pirukuatinu tawijuka\nna ti na ki panicha kana ati na chana kunaja charanishijanu ku atinu\nkauraka icha jinia.\nAkatsuju 25\nKawiriaja kayapi ichanu ikicha iki kujinianu cha nuka icha ku aramaja\nwitsaja tawijuka nukata kupanimajicha, atsatsaka, shiriapicha, itiama\nikicha anitiama numanaka witsanu ikicha ta nuka ikicha rikuanu aramujuna\nta nuka kunaja pukuika taikua witsa mashikuka iriripi jinia iriaja\ntaikua ki ikicha.\nKuariu ichakui ichanu rikuanu kujinianu aramujuka kawiriaja mirasua\nichakau nuka jinia akamuiraka tana kunumashira ichanu panichanu rikuanu\naramujuna ikicha.",
            "Image": "0f805b1748d946dcd49c8daf9c7ceb73"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Akatsuju 26\nKawiriaja kayapi ichanu ta nuka ti na rikuanu na ta aitinuka ikicha\naitimajanuka aiti kupanimajicha nuka ta aiti kupanimajicha ukaititika\nanima ta ikicha kiniaja cha nishima kawiria witsaka aitikua ati.\nAitikua ichanu kinia nishika nuka kayapi nishima ta nuka witsa chara\nnishijanu nuka rikuanu kayapi nukata panicha ka kupanimajicha ta\nkutukinu, pamuchanu, tarajita, akuinaja, injia ku kawiria kiraitia niata\njinia ta kawiria kiniana kayapuina, piatsau ta nuka cha meiri manuka\nkinia niata witsakanu tsurakija ikicha.\nKumanu jinia na ichanu ikicha rikuanu cha nuka nukitia aitika jinia ku\nmirasua.\nAkatsuju 27\nKawiriaja kayapi ichanu ikicha iriaja ta puchaka nuka ikimajicha ku\nniata jinia chana chitiakaka cha na anima nishika cha nuka nishima ta\nnuka panicha witsata.\nKawiriaja kayapi ichanu ikicha rikuanu ta nuka kujinianu ikicha iki\naitimajanuka ta ikicha kupanicha icha chan a nishima arishunu,\nchimijauka chitianu ku ikicha.\nAkatsuju 28\nKawiriya kayapi ichanu ikicha rikuanu ta nuka ichanu kiniana ikicha\nniatajinia ta nuka riakuanu ja ata na pucha ta itiauraja ikicha icha\nnuka miña witsanuka.\nAkatsuju 29\nKawiriaja ichanu ikicha utatinuka charanishijanu ta nuka ku niata jinia\ntamanuka na nishika cha miña puchakinu ikicha witsanu ka ikicha.\nTa nuka cha meiri ku rikuanu ta nuka tawijuka kawiriaja kayapi ikicha\nnukaka tamanuka na tina chamaja ikicha akasujunuka ta nukaki cha nuka\nnishima na charanishijanu rikuanu jinia ta nuka kiniana panicha jinia\nikicha tawijuka witsaka panichanu ikinu icha witsanuka kiniana\npuchakinia.\nKu ikicha nuka rikuanu ta nukaka puchakirinu taikua cha ikicha cha\nmeirijanu ta ikuaka nuka chameiri utatinuka ikimajanuka kawirija kiniana\nniata jinia.\nAkatsuju30\nTaikua tamasa ikicha kayapi atijianuka ikicha akasujunuka cha nuka\nkutukinu ta nuka tina inauja rikuanu ta ikicha kuahu niatajinia ta nuka\nkiniana amimaja cha nuka miña aitimajanuka kana tina ikicha witsata\nkanati kawirija ikicha rikuanu puchacha kiniana charanisijanu ikicha\nitiuarajinia.",
            "Image": "f46c2f2d4d985a801b3db25e41c9becd"
        }
    }
}

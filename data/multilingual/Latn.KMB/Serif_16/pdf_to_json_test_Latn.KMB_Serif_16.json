{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468919,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KITANGELU KYA NGONGO YA ITOKELU YA MUTHU\nMu dikwini dya mbeji ya kayadi dya muvu wa kwini dya hama ni divwa dya hama ni\nmakwini a wana ni dinake, o kixikameno kya katatu kya kyonge kyoso kya jixi\njadisokeka akolo, mu mbonge ya Xailot mu Padiji, o kitangelu kya ngongo ya itokelu\nya muthu.\nMukizwa kya kayela, dikwini ni kamoxi kya mbeji ya kayadi ya muvu wa dikwini dya\nhama ni divwa dya hama ni makwini a wana ni dinake (1948), o kyonge kyoso kya\nUnesku kya tambula kikolelu kwene kwe kwejya o kutunda kwa kitangelu kya ngongo\nphala ikalakalu yoso ya kisangela.\nDIMATEKENU\nMu kutala kuma o ujitu wa kijingu wa tokala ku phunga yose ya mwiji wa’athu ni yoso\nya itokelu ya sokelela ki itena ku ilanduka idibanga dimatekenu dya ufolo, dya\ndifundisu ni dya kutululuka mu ngongo.\nMu kutala kuma o kukamba kwijya ni kudituna o itokelu ya muthu ya ambata mu\nibangelu ya ku dijiba kuma ifutukisa o kubhanza kwa athu ni kuma o ngongo iza\nmwene o athu endakala ni kubanduluka mu kuzwela ni mu kwandala, akula ku woma\nni ku wadyama, yai a ikola kala o kwandala kwavulu dingi kwa muthu.\nMu kutala kuma kyene kyawaba o kukulisa o kukula kwa kudibana kwa ukamba\nmukaxi kya jixi.\nMu kutala kuma mu mukanda wa athu wa jixi jadisokeka atangela lwamukwa o\nkixikinu kye mu itokelu ya dyanga ya muthu, mu kijingu ni kidunda kya muthu, mu\nkusokela kwa itokelu ya mala ni ahatu ni kuma atangela ni kukaka o kutenesa o\nkukuka kwa mundu ni abeka ixexilu ya mbote ya mwenyu mu ufolo wa kulu.\nMu kutala kuma o jixi jadisokeka asoto kikwatesu mu ku dibana ni phunga ya jixi\njadisokeka, o kuxila kwa ngongo ni kititenesu kya itokelu ya muthu ni ya ufolo kwa\ndyanga.\nMu kutala kuma o kilunji kimoxi kya itokelu yi ni kubuluka yêne ya kitenenu kya kulu\nlwavulu phala kubanga kyambote o kikalakelu kiki.\nO kyonge kyoso kyatamena o kitangelu kiki kya ngongo kya itokelu ya muthu kuma o\nilunji imoxi yasoko kubhixila ku mundu woso ni jixi joso phala ni kwandala kwa athu\nenyoso ni idyandu yoso ya kisangela kuma ala ni kitangelu kiki ku mixima abhanga\njinguzu mukaxi dya kilongelu ni dya kibazelu, dya kukulisa o kuxila dya itokelu yi ni\nufolo ni dya kikwatekesu bhukaxi dya itetulisu ya kulu ya ixi ni ya jixi jyengi, o kujya\nni kukwatekesa mu ngongo yoso mu mundu wa jixi ja dibhundu ni mu ididi ya jixi\njatokala mu kituminu kya.\nKAKIBATU KA DYANGA\nO athu woso avwala abhuluka ni kusokela mu kijingu ni mu itekelu. Ene ala ni\nulungilu ni kilunji ni atokala kulaya kumoxi nya akwa mu mixima ya undandu.\nKAKIBATU KA KAYADI\nMuthu ni muthu utena kuditundisa mu itokelu yoso ni ufolo woso wakolo mu\nkitangelu kiki bha kambe katungu ka kikonda , ka kudifangana, ka mukutu, ka dizwi,",
            "Image": "6671ba078693fb0122afdd9b32804ba4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ka kusamba, ka ilunji ya wanji mba ka ilunji ya kamuka, ka dimatekenu dya ixi, mba\ndya kisangela, ka wenji, ka uvwalelu mba ka ukexilu woso wakamukwa.\nKi enda bhanga katungu kalungu mu mabatwilu a wanji, a kitumu mba a jixi joso ja\nixi mba ja ididi yatokala o muthu, kuma o ixi yi mba ididi ikala ni wembu, ni\nxamenena, mba a ite kisukisu kya ungana.\nKAKIBATU KATATU\nKana muthu ukala kumuta mu ubika nê mu kibikilu, o ubika ni o kusumbisa abika\nyene a ifudisa kutandi dya ifa ye yoso.\nKAKIBATU KAWANA\nKana muthu ukala kumujikila ku mpaxi ne tumbu mba kibangela kya tote, kya yama\nmba ya iba.\nKAKIBATU KATANU\nMuthu ni muthu wala ni kutokala o kumwijya mu ididi yoso o kijingu kye kya\ndimanda.\nKAKIBATU KA SAMANU\nEnyoso asoko ku pholo dya kijila ni wala ni kutokala se katungu o kilangelu kyasokela\ndya kijila. Enyoso ala ni kutokala o kilangelu kyasokelela kidita ku katungu koso ke\nkazanga o kizwelu kiki ni kudita mu kufunisa koso o moxi kutungu koko.\nKAKIBATU KA SAMBWADI\nMuthu ni muthu wala ni kutokala ni kilengo kyatenena ku photo dya jimbonge ja\nkufunda dya jixi jatenena jidita ku ibangelu izanga o ilunga yatokala yadyanga ke\nyene yejya ku mukanda wa kusokeka dixi mba ku kijila.\nKAKIBATU KA DINAKE\nMuthu ni muthu utena kukala kumukuta se kikuma, kumukwata mba ku mukaya mu\nixi.\nKAKIBATU KA VWA\nMuthu ni muthu wala ni kutokala, mu kusokela kwa tenena, ku ke o kikuma kye\nkikala ni kukijya kwa soko ni kuyuka ni kukanga ku mbonge ya kufunda ya dyehelela\nni kuyuka, ke utolola wandala ku ilunga yatokala yê ni ya mu jiji, wandala ku dyando\ndya mulonga oso mu imbamba ya ijila yendesa kudita kwe mwene.\nKAKIBATU KA KWINYI\nMuthu oso a muxitala ku kibangelu kya iba mwene amufika kya kala ni kikuma katê\nke o kituxi kye kikala kya yukise kyambote mu kubita kwa kibangelu ku mundu moso\no ikwatesu yoso yatokala ku ngunji yê akala akwatesa mwene.\nKana muthu wakala ku mu balakala phala ibangelu mba kweha kuma, mu kithangana\nmuke ene âi kukibanga ki kya bangele kibangelu kya kituxi ku ilunga yatokala mu ixi\nmba mu jixi mu kinyokyo, ki kala kulungulula koso koso hadi ya kolo lwavulu ke o ke\nya kexile kumuta mu kithangana mu ke o kibangelu kya mulonga wai kukita.",
            "Image": "dc0276ee9bfc745011ed410a2a0d97b7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KAKIBATU KA DIKWINI NIKAMOXI\nKanba muthu utala hadi ya kufunisa kwa ngo mu mwenyu we wa mu tokala, mu mwiji\nwe, mu inzu ye mba mu kudibana kwe, ne kwantala o kijingu ni ungana wê.\nKAKIBATU KA DIKWINI NI KAYADI\nKana muthu utala hadi ya kufunisa kwa ngô mu mwenyu wê wa mu tokala, mu mwiji\nwê, mu inzu ye mba mukudibana kwe, ne kwendala o kijingu ni ungana wê, muthu\noso wala ni kutoxala o kilangelu kya kijila kudita ku ifunisu ini mba o yandelu ini.\nKAKIBATU KA DIKWINI NI KITATU\nMuthu woso wala o kutokala dya kwenda folo oso xi dya kunona o dibata dye moxi\ndya ixi, (yadi) koso-koso muthu wala o kutokala dya kutunda dya ixi yoso kubunda we\nyo, ni dya kuvutuka mu ixi ye.\n[Missing?]\nKAKIBATU KA DIKWINI NI KIWANA\nKu pholo o kunyengana, muthu woso wala o kutokala dya kusota kizwamenu ni dya\nixi yoso kubunda we ye, ni dya kuvutuka mu jixi jyengi.\n[Missing?]\nKAKIBATU KA DIKWINI NI KITANU\nMuthu woso wala kutokala o kivwaluke kimoxi.\nKana muthu utena kukala ngo ku mu katula dya o kivwaluke kye , ne dya utokala dya\nkutungulula o kivwaluke.\nKAKIBATU KA DIKWINI NI KISAMANU\n1 tunde dya kya kusakana, o dyala ni muhetu se koso kitatesu kya kikonda, kya\nkivwaluke mba kya ngeleja, wala o kutokala dya kusakana ni kwimika mwiji. Ene ala\nni kutokala kwa sokelela mu ithangana ya kusokana ni kyoso kya diwanesu dya.\n2 kusakana kutena kuzala kusuka nghi ni folo ni kitenenu kya kixikinu kya asakane\neza.\n3 mowiji ene o ngamba ya kivwaluke ni ya dyanga dya sengu ni wala kutokala o\nkilangelu dya sengu ni dya nguvulu.\nKAKIBATU KA DIKWINI NI SAMBWADI\nMuthu oso, kala mwene ngho kala mu mundu, wala kutukala wenji.\nSeku muthu utena kukala ngho kumukatula o wenji we.\nKAKIBATU KA DIKWINI NI DINAKE\nMuthu oso wala kutokala o kubuluka mu kubanza, kilunji ni ngeleja.\nKAKIBATU KA DIKWINI NI DIVWA",
            "Image": "a935b9e52df784b13c20287e9a4d0abb"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ngamba woso wala kutokala o kubuluka dya kubalula ni dya kuzwela.\nKAKIBATU KA MAKWINYI A YADI\nMuthu oso wala kutokala o kubuluka dya kudyongeka ni dya isangela ya tululuka.\nSeku muthu utena kukala ku mujijila dya kubanga kuzanguka dya kisangela kimoxi.\nKAKIBATU KA MAKWINYI A YADI NI KAMOXI\nMuthu woso wala o kutokala dya kubanga mbandu ku dyantu dya mihindu ya mundu\ndya ixi ye, wandala mwene-mwene wandala bhu kaxi dya mukwa wa mu solo mu\nvontadi.\nMuthu woso wala kutokala o kujikina, mu kikexilu kya kukusokelela, o ikalakalu ya\nmundu ya ixi ye.\nO kwandala kwa mundu kwene o kudyanga dya ungana dya itenenu ya mundu; o\nkwandala kuku kwatokala kujumbuluka mu kusola kwa tululuka kutokala kukala\nkididi mu ithangana ya kisolelu kya ngongo kya difu ni mu divoto dya kaswekele, mba\nkukayela kibangelu kimoxi kya difangana kikwatesa o kubuluka dya divoto.\nKAKIBATU KA MAKWINYI A YADI NI KIYADI\nMuthu woso, kyoso mbanji dya kisangela, wala kutokala o kikwatesu kya kisangela,\nmwene mwa xikama mu kutena dya kisakidila dya itokelu ya wenji, wa isangela ni ya\nifwa ni ibangelu yatokala o kijingu kye ni mu folo ya kukulisa dya kijinga kye, sakidila\nmu jinguzu ja ixi ni o kudibana mu ngongo, mukala mukwijya o kisangela ni o jimbote\ndya kala ixi.\nKAKIBATU KA MAKWINYI A YADI NI KITATU\nMuthu woso wala kutokala mu kikalakalu, mu folo kunona dya kikalakalu kye, o\nikexilu ya soko ni ikwatesa dya kikalakalu ni o kukwatesa kudita ku kamba kikalakalu.\nEnyoso ala kutokala, se katungu, o nganyo imoxi ya sokelela phala kikalakalu kimoxi\nkyasokelela.\nWoso ukalukala wala kutokala o nganyo imoxi ya difangana ni ya tenena ikwatesa\nkiniki kala o mwiji we mu kulaya kabhasa o kijingu kya muthu ni umubandesa, se\nkyatokala kuya, mu yoso o imbambu ya mukwa ya kilangelu kya kisangela.\nMuthu woso wala kutokala dya kubhanga, ni akwa, jisindikatu ni kubokona mu\njisindikatu phala o kuzokela o itokelu ya.\nKAKIBATU KA MAKWINYI A YADI NI KIWANA\nMuthu woso wala kutokala makuhemena ni makembu ni tutanga o kisukilu kimoxi\nkyabhexa kya thempu kya kikalakalu ni o kuhemena kwa futa mu ithangana.\nKAKIBATU KA MAKWINYI A YADI NI KITANU\nMuthu woso wala kutokala o nividi imoxi ya mwenyu watenena phala kukwatesa o\nkudisanza kwe, o kikexilu kye kyawaba ni o kya mwiji we phala o kudya, o kuzwata, o\ndibata, o ilangelu ya jimetuku kiniki kala phala o ixala kalu ya kisangela yatokala;\nmwene wala kutokala o kikwatesu mu kikuma kya kukamba kikalakalu, mu uhaxi, mu\nunema, mu utudi, mu kukuta mba mu ikuma ya mukwa ya kutexika o imbamba ye ya",
            "Image": "3dcbf89fc281dca4f82034ee51d36021"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "kulaya mu ubitilu dya ibidi ki ya tokala mu vontadi ye.\nO kavwadi ni undenge wala kutokala o kizokelu kimoxi ni kilangelu ya tenena. O\njindenge joso avwala mu kusakana mba kukanga dye, ala ni kikwatesu kyadifangana\nmu kisangela.\nKAKIBATU KA MUKWINYI A YADI NI KISAMANU\nMuthu woso wala kutokala o kumulongesa, o kulonga kwatokala kukala kwa favolo,\nkwa bhexa mu ke mwa tokala o kilongelu kya muthu ni kya dyanga. O kilongelu kya\nmuthu kyene a kijijila. O kilongo kya umesene ni ufunu kyatokala kukala mu\nkusanzuka; o kutena kwa ilonge ya tundu ya tokala kukala yojukuke mu kitala kya\nkusokelela phala enyoso mu kibangelu kya kijingu kye.\nO kilongelu kyatokala kusanga o kitala kya kujukula dya kilunji kya muthu ni o\nkuswinisa dya kuxila dya itokelu dya muthu ni dya ufolo ya dyanga. Kyene kyatokala\nkwahula o kilunji. O kutetuluka ni o ukamba bhukaxi dya jixi joso ni jiphunga yoso ja\nmiji mba ja ngeleja, kyene kala o kukula kwa ikalakalu ya jixi ja dibundu phala o\nkikwatesu kya kutululuka .\nO jixi jala, mu kutokala, o kitokelu dya kunoxa o ukolo dya kilongelu phala kubana ku\njindenge jye.\nKAKIBATU KA MAKWINYI A YADI NI SAMBWADI\nMuthu woso wala okitokelu dya kubanga mbandu mu kwandala kwe o mwenyu wa\nkwijya kwa sengu, dya kukemba dya ufunu ni kubanga mbandu ku kukula kwa kwijya\nni ku jimbote ke kwe jitunda.\nNgamba ni ngamba wala kutokala o kilangelu kya yandelu ya mixima ni ya imbamba\nitunda ku ikalakalu yoso ya kwijya kwa kusoneka mba ufunu kwambe mwene o\nngane.\nKAKIBATU KA MAKWINYI A YADI NI DINAKE\nMuthu woso wala kutokala o ke kyala, mu mbandu ya kisangelu ni mu mbandu ya\nngengo, kituninu kimoxi kyene kala o itokelu ni ufolo twa tange mu kizwelu kiki\natokala mwene kusanga o kitala kya wika.\nKAKIBATU KA MAKWINYI A YADI NI DIVWA\nO muthu wala ibezelu phala o sengu muke ngho ya dyeha ni kitala kya kukula dya\nkilunji kye kyene kitena.\nMu kubanga kwa itokelu ya ni mu kukemba kwa ufolo ya, kala ngamba mwene ngho\namukondeka mwa soko ya tunina ku kijila kutungula mu kutala o kikwatesu o kwijya\nni ijijilu ya mbote ya kuzwela, ya kituminu kya mundu ni dya kikexilu kyambote kya\nenyoso mu kisangela kya kudivwisa.\nItokelu ye ni ufolo ki itena, mu kikuma kyoso-kyoso kukibanga mwengi mu kwandala\nni ituminu dya jixi jadibundu.\nKAKIBATU KA MAKWINYI A TATU\nKana kituminu kya kizwelu kiki kitena kukala kukitungununa kala kukita phala\nnguvulu imoxi, phunga imoxi mba ngamba imoxi kitokelu kyoso-kyoso kimoxi dya",
            "Image": "3fcba6bf81a43dd443b012b900185785"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "kubanga o kukalakala kumoxi mba dya kubanga kibangelu kimoxi kitena o kuzanga\nkwa itokelu ni ufolo ke yene bhaba twa tange.",
            "Image": "5e2946d9f79c91f12ee92463b01d681f"
        }
    }
}

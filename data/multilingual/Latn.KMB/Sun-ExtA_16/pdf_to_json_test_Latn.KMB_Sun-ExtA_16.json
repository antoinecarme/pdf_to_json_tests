{
    "MetaData": {
        "Author": null,
        "Creation_Date": 1581468967,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f8896ba2f995195fbaae4aafccc553f7",
            "Index": 0,
            "Label": "1",
            "Size": [
                595.0,
                842.0
            ],
            "Text": "KITANGELU KYA NGONGO YA ITOKELU YA MUTHU\nMu dikwini dya mbeji ya kayadi dya muvu wa kwini dya hama ni divwa dya hama ni makwini\na wana ni dinake, o kixikameno kya katatu kya kyonge kyoso kya jixi jadisokeka akolo,\nmu mbonge ya Xailot mu Padiji, o kitangelu kya ngongo ya itokelu ya muthu.\nMukizwa kya kayela, dikwini ni kamoxi kya mbeji ya kayadi ya muvu wa dikwini dya hama\nni divwa dya hama ni makwini a wana ni dinake (1948), o kyonge kyoso kya Unesku kya\ntambula kikolelu kwene kwe kwejya o kutunda kwa kitangelu kya ngongo phala ikalakalu\nyoso ya kisangela.\nDIMATEKENU\nMu kutala kuma o ujitu wa kijingu wa tokala ku phunga yose ya mwiji wa’athu ni yoso ya\nitokelu ya sokelela ki itena ku ilanduka idibanga dimatekenu dya ufolo, dya difundisu\nni dya kutululuka mu ngongo.\nMu kutala kuma o kukamba kwijya ni kudituna o itokelu ya muthu ya ambata mu ibangelu ya\nku dijiba kuma ifutukisa o kubhanza kwa athu ni kuma o ngongo iza mwene o athu endakala\nni kubanduluka mu kuzwela ni mu kwandala, akula ku woma ni ku wadyama, yai a ikola kala\no kwandala kwavulu dingi kwa muthu.\nMu kutala kuma kyene kyawaba o kukulisa o kukula kwa kudibana kwa ukamba mukaxi kya\njixi.\nMu kutala kuma mu mukanda wa athu wa jixi jadisokeka atangela lwamukwa o kixikinu kye\nmu itokelu ya dyanga ya muthu, mu kijingu ni kidunda kya muthu, mu kusokela kwa itokelu\nya mala ni ahatu ni kuma atangela ni kukaka o kutenesa o kukuka kwa mundu ni abeka\nixexilu ya mbote ya mwenyu mu ufolo wa kulu.\nMu kutala kuma o jixi jadisokeka asoto kikwatesu mu ku dibana ni phunga ya jixi\njadisokeka, o kuxila kwa ngongo ni kititenesu kya itokelu ya muthu ni ya ufolo kwa\ndyanga.\nMu kutala kuma o kilunji kimoxi kya itokelu yi ni kubuluka yêne ya kitenenu kya kulu\nlwavulu phala kubanga kyambote o kikalakelu kiki.\nO kyonge kyoso kyatamena o kitangelu kiki kya ngongo kya itokelu ya muthu kuma o ilunji\nimoxi yasoko kubhixila ku mundu woso ni jixi joso phala ni kwandala kwa athu enyoso ni\nidyandu yoso ya kisangela kuma ala ni kitangelu kiki ku mixima abhanga jinguzu mukaxi\ndya kilongelu ni dya kibazelu, dya kukulisa o kuxila dya itokelu yi ni ufolo ni dya\nkikwatekesu bhukaxi dya itetulisu ya kulu ya ixi ni ya jixi jyengi, o kujya ni\nkukwatekesa mu ngongo yoso mu mundu wa jixi ja dibhundu ni mu ididi ya jixi jatokala mu\nkituminu kya.\nKAKIBATU KA DYANGA\nO athu woso avwala abhuluka ni kusokela mu kijingu ni mu itekelu. Ene ala ni ulungilu\nni kilunji ni atokala kulaya kumoxi nya akwa mu mixima ya undandu.\nKAKIBATU KA KAYADI\nMuthu ni muthu utena kuditundisa mu itokelu yoso ni ufolo woso wakolo mu kitangelu kiki\nbha kambe katungu ka kikonda , ka kudifangana, ka mukutu, ka dizwi, ka kusamba, ka\nilunji ya wanji mba ka ilunji ya kamuka, ka dimatekenu dya ixi, mba dya kisangela, ka"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6966dafc1f01a6801f7e07b10a5874d4",
            "Index": 1,
            "Label": "2",
            "Size": [
                595.0,
                842.0
            ],
            "Text": "wenji, ka uvwalelu mba ka ukexilu woso wakamukwa.\nKi enda bhanga katungu kalungu mu mabatwilu a wanji, a kitumu mba a jixi joso ja ixi\nmba ja ididi yatokala o muthu, kuma o ixi yi mba ididi ikala ni wembu, ni xamenena, mba\na ite kisukisu kya ungana.\nKAKIBATU KATATU\nKana muthu ukala kumuta mu ubika nê mu kibikilu, o ubika ni o kusumbisa abika yene a\nifudisa kutandi dya ifa ye yoso.\nKAKIBATU KAWANA\nKana muthu ukala kumujikila ku mpaxi ne tumbu mba kibangela kya tote, kya yama mba ya\niba.\nKAKIBATU KATANU\nMuthu ni muthu wala ni kutokala o kumwijya mu ididi yoso o kijingu kye kya dimanda.\nKAKIBATU KA SAMANU\nEnyoso asoko ku pholo dya kijila ni wala ni kutokala se katungu o kilangelu kyasokela\ndya kijila. Enyoso ala ni kutokala o kilangelu kyasokelela kidita ku katungu koso ke\nkazanga o kizwelu kiki ni kudita mu kufunisa koso o moxi kutungu koko.\nKAKIBATU KA SAMBWADI\nMuthu ni muthu wala ni kutokala ni kilengo kyatenena ku photo dya jimbonge ja kufunda\ndya jixi jatenena jidita ku ibangelu izanga o ilunga yatokala yadyanga ke yene yejya ku\nmukanda wa kusokeka dixi mba ku kijila.\nKAKIBATU KA DINAKE\nMuthu ni muthu utena kukala kumukuta se kikuma, kumukwata mba ku mukaya mu ixi.\nKAKIBATU KA VWA\nMuthu ni muthu wala ni kutokala, mu kusokela kwa tenena, ku ke o kikuma kye kikala ni\nkukijya kwa soko ni kuyuka ni kukanga ku mbonge ya kufunda ya dyehelela ni kuyuka, ke\nutolola wandala ku ilunga yatokala yê ni ya mu jiji, wandala ku dyando dya mulonga oso\nmu imbamba ya ijila yendesa kudita kwe mwene.\nKAKIBATU KA KWINYI\nMuthu oso a muxitala ku kibangelu kya iba mwene amufika kya kala ni kikuma katê ke o\nkituxi kye kikala kya yukise kyambote mu kubita kwa kibangelu ku mundu moso o ikwatesu\nyoso yatokala ku ngunji yê akala akwatesa mwene.\nKana muthu wakala ku mu balakala phala ibangelu mba kweha kuma, mu kithangana muke ene\nâi kukibanga ki kya bangele kibangelu kya kituxi ku ilunga yatokala mu ixi mba mu jixi\nmu kinyokyo, ki kala kulungulula koso koso hadi ya kolo lwavulu ke o ke ya kexile\nkumuta mu kithangana mu ke o kibangelu kya mulonga wai kukita.\nKAKIBATU KA DIKWINI NIKAMOXI\nKanba muthu utala hadi ya kufunisa kwa ngo mu mwenyu we wa mu tokala, mu mwiji we, mu"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e57b391c1df1751265f7f27242067b23",
            "Index": 2,
            "Label": "3",
            "Size": [
                595.0,
                842.0
            ],
            "Text": "inzu ye mba mu kudibana kwe, ne kwantala o kijingu ni ungana wê.\nKAKIBATU KA DIKWINI NI KAYADI\nKana muthu utala hadi ya kufunisa kwa ngô mu mwenyu wê wa mu tokala, mu mwiji wê, mu\ninzu ye mba mukudibana kwe, ne kwendala o kijingu ni ungana wê, muthu oso wala ni\nkutoxala o kilangelu kya kijila kudita ku ifunisu ini mba o yandelu ini.\nKAKIBATU KA DIKWINI NI KITATU\nMuthu woso wala o kutokala dya kwenda folo oso xi dya kunona o dibata dye moxi dya ixi,\n(yadi) koso-koso muthu wala o kutokala dya kutunda dya ixi yoso kubunda we yo, ni dya\nkuvutuka mu ixi ye.\n[Missing?]\nKAKIBATU KA DIKWINI NI KIWANA\nKu pholo o kunyengana, muthu woso wala o kutokala dya kusota kizwamenu ni dya ixi yoso\nkubunda we ye, ni dya kuvutuka mu jixi jyengi.\n[Missing?]\nKAKIBATU KA DIKWINI NI KITANU\nMuthu woso wala kutokala o kivwaluke kimoxi.\nKana muthu utena kukala ngo ku mu katula dya o kivwaluke kye , ne dya utokala dya\nkutungulula o kivwaluke.\nKAKIBATU KA DIKWINI NI KISAMANU\n1 tunde dya kya kusakana, o dyala ni muhetu se koso kitatesu kya kikonda, kya kivwaluke\nmba kya ngeleja, wala o kutokala dya kusakana ni kwimika mwiji. Ene ala ni kutokala kwa\nsokelela mu ithangana ya kusokana ni kyoso kya diwanesu dya.\n2 kusakana kutena kuzala kusuka nghi ni folo ni kitenenu kya kixikinu kya asakane eza.\n3 mowiji ene o ngamba ya kivwaluke ni ya dyanga dya sengu ni wala kutokala o kilangelu\ndya sengu ni dya nguvulu.\nKAKIBATU KA DIKWINI NI SAMBWADI\nMuthu oso, kala mwene ngho kala mu mundu, wala kutukala wenji.\nSeku muthu utena kukala ngho kumukatula o wenji we.\nKAKIBATU KA DIKWINI NI DINAKE\nMuthu oso wala kutokala o kubuluka mu kubanza, kilunji ni ngeleja.\nKAKIBATU KA DIKWINI NI DIVWA\nNgamba woso wala kutokala o kubuluka dya kubalula ni dya kuzwela.\nKAKIBATU KA MAKWINYI A YADI\nMuthu oso wala kutokala o kubuluka dya kudyongeka ni dya isangela ya tululuka."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "854a1f36529560456d5a3495db5b89e4",
            "Index": 3,
            "Label": "4",
            "Size": [
                595.0,
                842.0
            ],
            "Text": "Seku muthu utena kukala ku mujijila dya kubanga kuzanguka dya kisangela kimoxi.\nKAKIBATU KA MAKWINYI A YADI NI KAMOXI\nMuthu woso wala o kutokala dya kubanga mbandu ku dyantu dya mihindu ya mundu dya ixi\nye, wandala mwene-mwene wandala bhu kaxi dya mukwa wa mu solo mu vontadi.\nMuthu woso wala kutokala o kujikina, mu kikexilu kya kukusokelela, o ikalakalu ya mundu\nya ixi ye.\nO kwandala kwa mundu kwene o kudyanga dya ungana dya itenenu ya mundu; o kwandala kuku\nkwatokala kujumbuluka mu kusola kwa tululuka kutokala kukala kididi mu ithangana ya\nkisolelu kya ngongo kya difu ni mu divoto dya kaswekele, mba kukayela kibangelu kimoxi\nkya difangana kikwatesa o kubuluka dya divoto.\nKAKIBATU KA MAKWINYI A YADI NI KIYADI\nMuthu woso, kyoso mbanji dya kisangela, wala kutokala o kikwatesu kya kisangela,\nmwa xikama mu kutena dya kisakidila dya itokelu ya wenji, wa isangela ni ya ifwa\nibangelu yatokala o kijingu kye ni mu folo ya kukulisa dya kijinga kye, sakidila\njinguzu ja ixi ni o kudibana mu ngongo, mukala mukwijya o kisangela ni o jimbote\nkala ixi.\nmwene\nni\nmu\ndya\nKAKIBATU KA MAKWINYI A YADI NI KITATU\nMuthu woso wala kutokala mu kikalakalu, mu folo kunona dya kikalakalu kye, o ikexilu ya\nsoko ni ikwatesa dya kikalakalu ni o kukwatesa kudita ku kamba kikalakalu.\nEnyoso ala kutokala, se katungu, o nganyo imoxi ya sokelela phala kikalakalu kimoxi\nkyasokelela.\nWoso ukalukala wala kutokala o nganyo imoxi ya difangana ni ya tenena ikwatesa kiniki\nkala o mwiji we mu kulaya kabhasa o kijingu kya muthu ni umubandesa, se kyatokala kuya,\nmu yoso o imbambu ya mukwa ya kilangelu kya kisangela.\nMuthu woso wala kutokala dya kubhanga, ni akwa, jisindikatu ni kubokona mu jisindikatu\nphala o kuzokela o itokelu ya.\nKAKIBATU KA MAKWINYI A YADI NI KIWANA\nMuthu woso wala kutokala makuhemena ni makembu ni tutanga o kisukilu kimoxi kyabhexa\nkya thempu kya kikalakalu ni o kuhemena kwa futa mu ithangana.\nKAKIBATU KA MAKWINYI A YADI NI KITANU\nMuthu woso wala kutokala o nividi imoxi ya mwenyu watenena phala kukwatesa o kudisanza\nkwe, o kikexilu kye kyawaba ni o kya mwiji we phala o kudya, o kuzwata, o dibata, o\nilangelu ya jimetuku kiniki kala phala o ixala kalu ya kisangela yatokala; mwene wala\nkutokala o kikwatesu mu kikuma kya kukamba kikalakalu, mu uhaxi, mu unema, mu utudi, mu\nkukuta mba mu ikuma ya mukwa ya kutexika o imbamba ye ya kulaya mu ubitilu dya ibidi ki\nya tokala mu vontadi ye.\nO kavwadi ni undenge wala kutokala o kizokelu kimoxi ni kilangelu ya tenena. O jindenge\njoso avwala mu kusakana mba kukanga dye, ala ni kikwatesu kyadifangana mu kisangela.\nKAKIBATU KA MUKWINYI A YADI NI KISAMANU"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e9f6a1acd288e8ffd12e3953f442e4ac",
            "Index": 4,
            "Label": "5",
            "Size": [
                595.0,
                842.0
            ],
            "Text": "Muthu woso wala kutokala o kumulongesa, o kulonga kwatokala kukala kwa favolo, kwa\nbhexa mu ke mwa tokala o kilongelu kya muthu ni kya dyanga. O kilongelu kya muthu kyene\na kijijila. O kilongo kya umesene ni ufunu kyatokala kukala mu kusanzuka; o kutena kwa\nilonge ya tundu ya tokala kukala yojukuke mu kitala kya kusokelela phala enyoso mu\nkibangelu kya kijingu kye.\nO kilongelu kyatokala kusanga o kitala kya kujukula dya kilunji kya muthu ni o\nkuswinisa dya kuxila dya itokelu dya muthu ni dya ufolo ya dyanga. Kyene kyatokala\nkwahula o kilunji. O kutetuluka ni o ukamba bhukaxi dya jixi joso ni jiphunga yoso ja\nmiji mba ja ngeleja, kyene kala o kukula kwa ikalakalu ya jixi ja dibundu phala o\nkikwatesu kya kutululuka .\nO jixi jala, mu kutokala, o kitokelu dya kunoxa o ukolo dya kilongelu phala kubana ku\njindenge jye.\nKAKIBATU KA MAKWINYI A YADI NI SAMBWADI\nMuthu woso wala okitokelu dya kubanga mbandu mu kwandala kwe o mwenyu wa kwijya kwa\nsengu, dya kukemba dya ufunu ni kubanga mbandu ku kukula kwa kwijya ni ku jimbote ke\nkwe jitunda.\nNgamba ni ngamba wala kutokala o kilangelu kya yandelu ya mixima ni ya imbamba itunda\nku ikalakalu yoso ya kwijya kwa kusoneka mba ufunu kwambe mwene o ngane.\nKAKIBATU KA MAKWINYI A YADI NI DINAKE\nMuthu woso wala kutokala o ke kyala, mu mbandu ya kisangelu ni mu mbandu ya ngengo,\nkituninu kimoxi kyene kala o itokelu ni ufolo twa tange mu kizwelu kiki atokala mwene\nkusanga o kitala kya wika.\nKAKIBATU KA MAKWINYI A YADI NI DIVWA\nO muthu wala ibezelu phala o sengu muke ngho ya dyeha ni kitala kya kukula dya kilunji\nkye kyene kitena.\nMu kubanga kwa itokelu ya ni mu kukemba kwa ufolo ya, kala ngamba mwene ngho amukondeka\nmwa soko ya tunina ku kijila kutungula mu kutala o kikwatesu o kwijya ni ijijilu ya\nmbote ya kuzwela, ya kituminu kya mundu ni dya kikexilu kyambote kya enyoso mu\nkisangela kya kudivwisa.\nItokelu ye ni ufolo ki itena, mu kikuma kyoso-kyoso kukibanga mwengi mu kwandala ni\nituminu dya jixi jadibundu.\nKAKIBATU KA MAKWINYI A TATU\nKana kituminu kya kizwelu kiki kitena kukala kukitungununa kala kukita phala nguvulu\nimoxi, phunga imoxi mba ngamba imoxi kitokelu kyoso-kyoso kimoxi dya kubanga o\nkukalakala kumoxi mba dya kubanga kibangelu kimoxi kitena o kuzanga kwa itokelu ni\nufolo ke yene bhaba twa tange."
        }
    }
}

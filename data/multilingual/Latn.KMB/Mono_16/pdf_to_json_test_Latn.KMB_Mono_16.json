{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468868,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KITANGELU KYA NGONGO YA ITOKELU YA MUTHU\nMu dikwini dya mbeji ya kayadi dya muvu wa kwini dya hama ni divwa dya\nhama ni makwini a wana ni dinake, o kixikameno kya katatu kya kyonge\nkyoso kya jixi jadisokeka akolo, mu mbonge ya Xailot mu Padiji, o\nkitangelu kya ngongo ya itokelu ya muthu.\nMukizwa kya kayela, dikwini ni kamoxi kya mbeji ya kayadi ya muvu wa\ndikwini dya hama ni divwa dya hama ni makwini a wana ni dinake (1948), o\nkyonge kyoso kya Unesku kya tambula kikolelu kwene kwe kwejya o kutunda\nkwa kitangelu kya ngongo phala ikalakalu yoso ya kisangela.\nDIMATEKENU\nMu kutala kuma o ujitu wa kijingu wa tokala ku phunga yose ya mwiji\nwa’athu ni yoso ya itokelu ya sokelela ki itena ku ilanduka idibanga\ndimatekenu dya ufolo, dya difundisu ni dya kutululuka mu ngongo.\nMu kutala kuma o kukamba kwijya ni kudituna o itokelu ya muthu ya ambata\nmu ibangelu ya ku dijiba kuma ifutukisa o kubhanza kwa athu ni kuma o\nngongo iza mwene o athu endakala ni kubanduluka mu kuzwela ni mu\nkwandala, akula ku woma ni ku wadyama, yai a ikola kala o kwandala\nkwavulu dingi kwa muthu.\nMu kutala kuma kyene kyawaba o kukulisa o kukula kwa kudibana kwa ukamba\nmukaxi kya jixi.\nMu kutala kuma mu mukanda wa athu wa jixi jadisokeka atangela lwamukwa o\nkixikinu kye mu itokelu ya dyanga ya muthu, mu kijingu ni kidunda kya\nmuthu, mu kusokela kwa itokelu ya mala ni ahatu ni kuma atangela ni\nkukaka o kutenesa o kukuka kwa mundu ni abeka ixexilu ya mbote ya mwenyu\nmu ufolo wa kulu.\nMu kutala kuma o jixi jadisokeka asoto kikwatesu mu ku dibana ni phunga\nya jixi jadisokeka, o kuxila kwa ngongo ni kititenesu kya itokelu ya\nmuthu ni ya ufolo kwa dyanga.\nMu kutala kuma o kilunji kimoxi kya itokelu yi ni kubuluka yêne ya\nkitenenu kya kulu lwavulu phala kubanga kyambote o kikalakelu kiki.\nO kyonge kyoso kyatamena o kitangelu kiki kya ngongo kya itokelu ya\nmuthu kuma o ilunji imoxi yasoko kubhixila ku mundu woso ni jixi joso\nphala ni kwandala kwa athu enyoso ni idyandu yoso ya kisangela kuma ala\nni kitangelu kiki ku mixima abhanga jinguzu mukaxi dya kilongelu ni dya\nkibazelu, dya kukulisa o kuxila dya itokelu yi ni ufolo ni dya\nkikwatekesu bhukaxi dya itetulisu ya kulu ya ixi ni ya jixi jyengi, o\nkujya ni kukwatekesa mu ngongo yoso mu mundu wa jixi ja dibhundu ni mu\nididi ya jixi jatokala mu kituminu kya.\nKAKIBATU KA DYANGA\nO athu woso avwala abhuluka ni kusokela mu kijingu ni mu itekelu. Ene\nala ni ulungilu ni kilunji ni atokala kulaya kumoxi nya akwa mu mixima\nya undandu.",
            "Image": "e702d628a3d58b934a3e1d69e3a51099"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KAKIBATU KA KAYADI\nMuthu ni muthu utena kuditundisa mu itokelu yoso ni ufolo woso wakolo mu\nkitangelu kiki bha kambe katungu ka kikonda , ka kudifangana, ka mukutu,\nka dizwi, ka kusamba, ka ilunji ya wanji mba ka ilunji ya kamuka, ka\ndimatekenu dya ixi, mba dya kisangela, ka wenji, ka uvwalelu mba ka\nukexilu woso wakamukwa.\nKi enda bhanga katungu kalungu mu mabatwilu a wanji, a kitumu mba a jixi\njoso ja ixi mba ja ididi yatokala o muthu, kuma o ixi yi mba ididi ikala\nni wembu, ni xamenena, mba a ite kisukisu kya ungana.\nKAKIBATU KATATU\nKana muthu ukala kumuta mu ubika nê mu kibikilu, o ubika ni o kusumbisa\nabika yene a ifudisa kutandi dya ifa ye yoso.\nKAKIBATU KAWANA\nKana muthu ukala kumujikila ku mpaxi ne tumbu mba kibangela kya tote,\nkya yama mba ya iba.\nKAKIBATU KATANU\nMuthu ni muthu wala ni kutokala o kumwijya mu ididi yoso o kijingu kye\nkya dimanda.\nKAKIBATU KA SAMANU\nEnyoso asoko ku pholo dya kijila ni wala ni kutokala se katungu o\nkilangelu kyasokela dya kijila. Enyoso ala ni kutokala o kilangelu\nkyasokelela kidita ku katungu koso ke kazanga o kizwelu kiki ni kudita\nmu kufunisa koso o moxi kutungu koko.\nKAKIBATU KA SAMBWADI\nMuthu ni muthu wala ni kutokala ni kilengo kyatenena ku photo dya\njimbonge ja kufunda dya jixi jatenena jidita ku ibangelu izanga o ilunga\nyatokala yadyanga ke yene yejya ku mukanda wa kusokeka dixi mba ku\nkijila.\nKAKIBATU KA DINAKE\nMuthu ni muthu utena kukala kumukuta se kikuma, kumukwata mba ku mukaya\nmu ixi.\nKAKIBATU KA VWA\nMuthu ni muthu wala ni kutokala, mu kusokela kwa tenena, ku ke o kikuma\nkye kikala ni kukijya kwa soko ni kuyuka ni kukanga ku mbonge ya kufunda\nya dyehelela ni kuyuka, ke utolola wandala ku ilunga yatokala yê ni ya\nmu jiji, wandala ku dyando dya mulonga oso mu imbamba ya ijila yendesa\nkudita kwe mwene.\nKAKIBATU KA KWINYI\nMuthu oso a muxitala ku kibangelu kya iba mwene amufika kya kala ni",
            "Image": "b47e191d5ab88c31bf3e1b17b652886f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kikuma katê ke o kituxi kye kikala kya yukise kyambote mu kubita kwa\nkibangelu ku mundu moso o ikwatesu yoso yatokala ku ngunji yê akala\nakwatesa mwene.\nKana muthu wakala ku mu balakala phala ibangelu mba kweha kuma, mu\nkithangana muke ene âi kukibanga ki kya bangele kibangelu kya kituxi ku\nilunga yatokala mu ixi mba mu jixi mu kinyokyo, ki kala kulungulula koso\nkoso hadi ya kolo lwavulu ke o ke ya kexile kumuta mu kithangana mu ke o\nkibangelu kya mulonga wai kukita.\nKAKIBATU KA DIKWINI NIKAMOXI\nKanba muthu utala hadi ya kufunisa kwa ngo mu mwenyu we wa mu tokala, mu\nmwiji we, mu inzu ye mba mu kudibana kwe, ne kwantala o kijingu ni\nungana wê.\nKAKIBATU KA DIKWINI NI KAYADI\nKana muthu utala hadi ya kufunisa kwa ngô mu mwenyu wê wa mu tokala, mu\nmwiji wê, mu inzu ye mba mukudibana kwe, ne kwendala o kijingu ni ungana\nwê, muthu oso wala ni kutoxala o kilangelu kya kijila kudita ku ifunisu\nini mba o yandelu ini.\nKAKIBATU KA DIKWINI NI KITATU\nMuthu woso wala o kutokala dya kwenda folo oso xi dya kunona o dibata\ndye moxi dya ixi, (yadi) koso-koso muthu wala o kutokala dya kutunda dya\nixi yoso kubunda we yo, ni dya kuvutuka mu ixi ye.\n[Missing?]\nKAKIBATU KA DIKWINI NI KIWANA\nKu pholo o kunyengana, muthu woso wala o kutokala dya kusota kizwamenu\nni dya ixi yoso kubunda we ye, ni dya kuvutuka mu jixi jyengi.\n[Missing?]\nKAKIBATU KA DIKWINI NI KITANU\nMuthu woso wala kutokala o kivwaluke kimoxi.\nKana muthu utena kukala ngo ku mu katula dya o kivwaluke kye , ne dya\nutokala dya kutungulula o kivwaluke.\nKAKIBATU KA DIKWINI NI KISAMANU\n1 tunde dya kya kusakana, o dyala ni muhetu se koso kitatesu kya\nkikonda, kya kivwaluke mba kya ngeleja, wala o kutokala dya kusakana ni\nkwimika mwiji. Ene ala ni kutokala kwa sokelela mu ithangana ya kusokana\nni kyoso kya diwanesu dya.\n2 kusakana kutena kuzala kusuka nghi ni folo ni kitenenu kya kixikinu\nkya asakane eza.\n3 mowiji ene o ngamba ya kivwaluke ni ya dyanga dya sengu ni wala\nkutokala o kilangelu dya sengu ni dya nguvulu.",
            "Image": "9e15c49b2b8f69ad8d6bdd290fd95e4e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KAKIBATU KA DIKWINI NI SAMBWADI\nMuthu oso, kala mwene ngho kala mu mundu, wala kutukala wenji.\nSeku muthu utena kukala ngho kumukatula o wenji we.\nKAKIBATU KA DIKWINI NI DINAKE\nMuthu oso wala kutokala o kubuluka mu kubanza, kilunji ni ngeleja.\nKAKIBATU KA DIKWINI NI DIVWA\nNgamba woso wala kutokala o kubuluka dya kubalula ni dya kuzwela.\nKAKIBATU KA MAKWINYI A YADI\nMuthu oso wala kutokala o kubuluka dya kudyongeka ni dya isangela ya\ntululuka.\nSeku muthu utena kukala ku mujijila dya kubanga kuzanguka dya kisangela\nkimoxi.\nKAKIBATU KA MAKWINYI A YADI NI KAMOXI\nMuthu woso wala o kutokala dya kubanga mbandu ku dyantu dya mihindu ya\nmundu dya ixi ye, wandala mwene-mwene wandala bhu kaxi dya mukwa wa mu\nsolo mu vontadi.\nMuthu woso wala kutokala o kujikina, mu kikexilu kya kukusokelela, o\nikalakalu ya mundu ya ixi ye.\nO kwandala kwa mundu kwene o kudyanga dya ungana dya itenenu ya mundu; o\nkwandala kuku kwatokala kujumbuluka mu kusola kwa tululuka kutokala\nkukala kididi mu ithangana ya kisolelu kya ngongo kya difu ni mu divoto\ndya kaswekele, mba kukayela kibangelu kimoxi kya difangana kikwatesa o\nkubuluka dya divoto.\nKAKIBATU KA MAKWINYI A YADI NI KIYADI\nMuthu woso, kyoso mbanji dya kisangela, wala kutokala o kikwatesu kya\nkisangela, mwene mwa xikama mu kutena dya kisakidila dya itokelu ya\nwenji, wa isangela ni ya ifwa ni ibangelu yatokala o kijingu kye ni mu\nfolo ya kukulisa dya kijinga kye, sakidila mu jinguzu ja ixi ni o\nkudibana mu ngongo, mukala mukwijya o kisangela ni o jimbote dya kala\nixi.\nKAKIBATU KA MAKWINYI A YADI NI KITATU\nMuthu woso wala kutokala mu kikalakalu, mu folo kunona dya kikalakalu\nkye, o ikexilu ya soko ni ikwatesa dya kikalakalu ni o kukwatesa kudita\nku kamba kikalakalu.\nEnyoso ala kutokala, se katungu, o nganyo imoxi ya sokelela phala\nkikalakalu kimoxi kyasokelela.\nWoso ukalukala wala kutokala o nganyo imoxi ya difangana ni ya tenena\nikwatesa kiniki kala o mwiji we mu kulaya kabhasa o kijingu kya muthu ni",
            "Image": "4451f3aa690c30e0e902f137255fb94a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "umubandesa, se kyatokala kuya, mu yoso o imbambu ya mukwa ya kilangelu\nkya kisangela.\nMuthu woso wala kutokala dya kubhanga, ni akwa, jisindikatu ni kubokona\nmu jisindikatu phala o kuzokela o itokelu ya.\nKAKIBATU KA MAKWINYI A YADI NI KIWANA\nMuthu woso wala kutokala makuhemena ni makembu ni tutanga o kisukilu\nkimoxi kyabhexa kya thempu kya kikalakalu ni o kuhemena kwa futa mu\nithangana.\nKAKIBATU KA MAKWINYI A YADI NI KITANU\nMuthu woso wala kutokala o nividi imoxi ya mwenyu watenena phala\nkukwatesa o kudisanza kwe, o kikexilu kye kyawaba ni o kya mwiji we\nphala o kudya, o kuzwata, o dibata, o ilangelu ya jimetuku kiniki kala\nphala o ixala kalu ya kisangela yatokala; mwene wala kutokala o\nkikwatesu mu kikuma kya kukamba kikalakalu, mu uhaxi, mu unema, mu\nutudi, mu kukuta mba mu ikuma ya mukwa ya kutexika o imbamba ye ya\nkulaya mu ubitilu dya ibidi ki ya tokala mu vontadi ye.\nO kavwadi ni undenge wala kutokala o kizokelu kimoxi ni kilangelu ya\ntenena. O jindenge joso avwala mu kusakana mba kukanga dye, ala ni\nkikwatesu kyadifangana mu kisangela.\nKAKIBATU KA MUKWINYI A YADI NI KISAMANU\nMuthu woso wala kutokala o kumulongesa, o kulonga kwatokala kukala kwa\nfavolo, kwa bhexa mu ke mwa tokala o kilongelu kya muthu ni kya dyanga.\nO kilongelu kya muthu kyene a kijijila. O kilongo kya umesene ni ufunu\nkyatokala kukala mu kusanzuka; o kutena kwa ilonge ya tundu ya tokala\nkukala yojukuke mu kitala kya kusokelela phala enyoso mu kibangelu kya\nkijingu kye.\nO kilongelu kyatokala kusanga o kitala kya kujukula dya kilunji kya\nmuthu ni o kuswinisa dya kuxila dya itokelu dya muthu ni dya ufolo ya\ndyanga. Kyene kyatokala kwahula o kilunji. O kutetuluka ni o ukamba\nbhukaxi dya jixi joso ni jiphunga yoso ja miji mba ja ngeleja, kyene\nkala o kukula kwa ikalakalu ya jixi ja dibundu phala o kikwatesu kya\nkutululuka .\nO jixi jala, mu kutokala, o kitokelu dya kunoxa o ukolo dya kilongelu\nphala kubana ku jindenge jye.\nKAKIBATU KA MAKWINYI A YADI NI SAMBWADI\nMuthu woso wala okitokelu dya kubanga mbandu mu kwandala kwe o mwenyu wa\nkwijya kwa sengu, dya kukemba dya ufunu ni kubanga mbandu ku kukula kwa\nkwijya ni ku jimbote ke kwe jitunda.\nNgamba ni ngamba wala kutokala o kilangelu kya yandelu ya mixima ni ya\nimbamba itunda ku ikalakalu yoso ya kwijya kwa kusoneka mba ufunu kwambe\nmwene o ngane.\nKAKIBATU KA MAKWINYI A YADI NI DINAKE",
            "Image": "454c8d55b1346e8919c5eb842743a16b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Muthu woso wala kutokala o ke kyala, mu mbandu ya kisangelu ni mu mbandu\nya ngengo, kituninu kimoxi kyene kala o itokelu ni ufolo twa tange mu\nkizwelu kiki atokala mwene kusanga o kitala kya wika.\nKAKIBATU KA MAKWINYI A YADI NI DIVWA\nO muthu wala ibezelu phala o sengu muke ngho ya dyeha ni kitala kya\nkukula dya kilunji kye kyene kitena.\nMu kubanga kwa itokelu ya ni mu kukemba kwa ufolo ya, kala ngamba mwene\nngho amukondeka mwa soko ya tunina ku kijila kutungula mu kutala o\nkikwatesu o kwijya ni ijijilu ya mbote ya kuzwela, ya kituminu kya mundu\nni dya kikexilu kyambote kya enyoso mu kisangela kya kudivwisa.\nItokelu ye ni ufolo ki itena, mu kikuma kyoso-kyoso kukibanga mwengi mu\nkwandala ni ituminu dya jixi jadibundu.\nKAKIBATU KA MAKWINYI A TATU\nKana kituminu kya kizwelu kiki kitena kukala kukitungununa kala kukita\nphala nguvulu imoxi, phunga imoxi mba ngamba imoxi kitokelu kyoso-kyoso\nkimoxi dya kubanga o kukalakala kumoxi mba dya kubanga kibangelu kimoxi\nkitena o kuzanga kwa itokelu ni ufolo ke yene bhaba twa tange.",
            "Image": "143a668585865c920c3c8e55b574b581"
        }
    }
}

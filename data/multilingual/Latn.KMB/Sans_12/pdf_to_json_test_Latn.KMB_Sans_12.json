{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468786,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Text": "KITANGELU KYA NGONGO YA ITOKELU YA MUTHU\nMu dikwini dya mbeji ya kayadi dya muvu wa kwini dya hama ni divwa dya hama ni makwini a wana ni dinake, o kixikameno kya katatu kya\nkyonge kyoso kya jixi jadisokeka akolo, mu mbonge ya Xailot mu Padiji, o kitangelu kya ngongo ya itokelu ya muthu.\nMukizwa kya kayela, dikwini ni kamoxi kya mbeji ya kayadi ya muvu wa dikwini dya hama ni divwa dya hama ni makwini a wana ni dinake\n(1948), o kyonge kyoso kya Unesku kya tambula kikolelu kwene kwe kwejya o kutunda kwa kitangelu kya ngongo phala ikalakalu yoso ya\nkisangela.\nDIMATEKENU\nMu kutala kuma o ujitu wa kijingu wa tokala ku phunga yose ya mwiji wa\u2019athu ni yoso ya itokelu ya sokelela ki itena ku ilanduka idibanga\ndimatekenu dya ufolo, dya difundisu ni dya kutululuka mu ngongo.\nMu kutala kuma o kukamba kwijya ni kudituna o itokelu ya muthu ya ambata mu ibangelu ya ku dijiba kuma ifutukisa o kubhanza kwa athu ni\nkuma o ngongo iza mwene o athu endakala ni kubanduluka mu kuzwela ni mu kwandala, akula ku woma ni ku wadyama, yai a ikola kala o\nkwandala kwavulu dingi kwa muthu.\nMu kutala kuma kyene kyawaba o kukulisa o kukula kwa kudibana kwa ukamba mukaxi kya jixi.\nMu kutala kuma mu mukanda wa athu wa jixi jadisokeka atangela lwamukwa o kixikinu kye mu itokelu ya dyanga ya muthu, mu kijingu ni\nkidunda kya muthu, mu kusokela kwa itokelu ya mala ni ahatu ni kuma atangela ni kukaka o kutenesa o kukuka kwa mundu ni abeka ixexilu ya\nmbote ya mwenyu mu ufolo wa kulu.\nMu kutala kuma o jixi jadisokeka asoto kikwatesu mu ku dibana ni phunga ya jixi jadisokeka, o kuxila kwa ngongo ni kititenesu kya itokelu ya\nmuthu ni ya ufolo kwa dyanga.\nMu kutala kuma o kilunji kimoxi kya itokelu yi ni kubuluka y\u00eane ya kitenenu kya kulu lwavulu phala kubanga kyambote o kikalakelu kiki.\nO kyonge kyoso kyatamena o kitangelu kiki kya ngongo kya itokelu ya muthu kuma o ilunji imoxi yasoko kubhixila ku mundu woso ni jixi\njoso phala ni kwandala kwa athu enyoso ni idyandu yoso ya kisangela kuma ala ni kitangelu kiki ku mixima abhanga jinguzu mukaxi dya\nkilongelu ni dya kibazelu, dya kukulisa o kuxila dya itokelu yi ni ufolo ni dya kikwatekesu bhukaxi dya itetulisu ya kulu ya ixi ni ya jixi jyengi,\no kujya ni kukwatekesa mu ngongo yoso mu mundu wa jixi ja dibhundu ni mu ididi ya jixi jatokala mu kituminu kya.\nKAKIBATU KA DYANGA\nO athu woso avwala abhuluka ni kusokela mu kijingu ni mu itekelu. Ene ala ni ulungilu ni kilunji ni atokala kulaya kumoxi nya akwa mu\nmixima ya undandu.\nKAKIBATU KA KAYADI",
            "Image": "5b1130a7b956611e9a4c3b2ad62c8513"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Muthu ni muthu utena kuditundisa mu itokelu yoso ni ufolo woso wakolo mu kitangelu kiki bha kambe katungu ka kikonda , ka kudifangana,\nka mukutu, ka dizwi, ka kusamba, ka ilunji ya wanji mba ka ilunji ya kamuka, ka dimatekenu dya ixi, mba dya kisangela, ka wenji, ka\nuvwalelu mba ka ukexilu woso wakamukwa.\nKi enda bhanga katungu kalungu mu mabatwilu a wanji, a kitumu mba a jixi joso ja ixi mba ja ididi yatokala o muthu, kuma o ixi yi mba ididi\nikala ni wembu, ni xamenena, mba a ite kisukisu kya ungana.\nKAKIBATU KATATU\nKana muthu ukala kumuta mu ubika n\u00ea mu kibikilu, o ubika ni o kusumbisa abika yene a ifudisa kutandi dya ifa ye yoso.\nKAKIBATU KAWANA\nKana muthu ukala kumujikila ku mpaxi ne tumbu mba kibangela kya tote, kya yama mba ya iba.\nKAKIBATU KATANU\nMuthu ni muthu wala ni kutokala o kumwijya mu ididi yoso o kijingu kye kya dimanda.\nKAKIBATU KA SAMANU\nEnyoso asoko ku pholo dya kijila ni wala ni kutokala se katungu o kilangelu kyasokela dya kijila. Enyoso ala ni kutokala o kilangelu\nkyasokelela kidita ku katungu koso ke kazanga o kizwelu kiki ni kudita mu kufunisa koso o moxi kutungu koko.\nKAKIBATU KA SAMBWADI\nMuthu ni muthu wala ni kutokala ni kilengo kyatenena ku photo dya jimbonge ja kufunda dya jixi jatenena jidita ku ibangelu izanga o ilunga\nyatokala yadyanga ke yene yejya ku mukanda wa kusokeka dixi mba ku kijila.\nKAKIBATU KA DINAKE\nMuthu ni muthu utena kukala kumukuta se kikuma, kumukwata mba ku mukaya mu ixi.\nKAKIBATU KA VWA\nMuthu ni muthu wala ni kutokala, mu kusokela kwa tenena, ku ke o kikuma kye kikala ni kukijya kwa soko ni kuyuka ni kukanga ku mbonge\nya kufunda ya dyehelela ni kuyuka, ke utolola wandala ku ilunga yatokala y\u00ea ni ya mu jiji, wandala ku dyando dya mulonga oso mu imbamba\nya ijila yendesa kudita kwe mwene.\nKAKIBATU KA KWINYI\nMuthu oso a muxitala ku kibangelu kya iba mwene amufika kya kala ni kikuma kat\u00ea ke o kituxi kye kikala kya yukise kyambote mu kubita",
            "Image": "d78c38f0445ded06e144047ba6a16da2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "kwa kibangelu ku mundu moso o ikwatesu yoso yatokala ku ngunji y\u00ea akala akwatesa mwene.\nKana muthu wakala ku mu balakala phala ibangelu mba kweha kuma, mu kithangana muke ene \u00e2i kukibanga ki kya bangele kibangelu kya\nkituxi ku ilunga yatokala mu ixi mba mu jixi mu kinyokyo, ki kala kulungulula koso koso hadi ya kolo lwavulu ke o ke ya kexile kumuta mu\nkithangana mu ke o kibangelu kya mulonga wai kukita.\nKAKIBATU KA DIKWINI NIKAMOXI\nKanba muthu utala hadi ya kufunisa kwa ngo mu mwenyu we wa mu tokala, mu mwiji we, mu inzu ye mba mu kudibana kwe, ne kwantala o\nkijingu ni ungana w\u00ea.\nKAKIBATU KA DIKWINI NI KAYADI\nKana muthu utala hadi ya kufunisa kwa ng\u00f4 mu mwenyu w\u00ea wa mu tokala, mu mwiji w\u00ea, mu inzu ye mba mukudibana kwe, ne kwendala o\nkijingu ni ungana w\u00ea, muthu oso wala ni kutoxala o kilangelu kya kijila kudita ku ifunisu ini mba o yandelu ini.\nKAKIBATU KA DIKWINI NI KITATU\nMuthu woso wala o kutokala dya kwenda folo oso xi dya kunona o dibata dye moxi dya ixi, (yadi) koso-koso muthu wala o kutokala dya\nkutunda dya ixi yoso kubunda we yo, ni dya kuvutuka mu ixi ye.\n[Missing?]\nKAKIBATU KA DIKWINI NI KIWANA\nKu pholo o kunyengana, muthu woso wala o kutokala dya kusota kizwamenu ni dya ixi yoso kubunda we ye, ni dya kuvutuka mu jixi jyengi.\n[Missing?]\nKAKIBATU KA DIKWINI NI KITANU\nMuthu woso wala kutokala o kivwaluke kimoxi.\nKana muthu utena kukala ngo ku mu katula dya o kivwaluke kye , ne dya utokala dya kutungulula o kivwaluke.\nKAKIBATU KA DIKWINI NI KISAMANU\n1 tunde dya kya kusakana, o dyala ni muhetu se koso kitatesu kya kikonda, kya kivwaluke mba kya ngeleja, wala o kutokala dya kusakana ni\nkwimika mwiji. Ene ala ni kutokala kwa sokelela mu ithangana ya kusokana ni kyoso kya diwanesu dya.\n2 kusakana kutena kuzala kusuka nghi ni folo ni kitenenu kya kixikinu kya asakane eza.\n3 mowiji ene o ngamba ya kivwaluke ni ya dyanga dya sengu ni wala kutokala o kilangelu dya sengu ni dya nguvulu.",
            "Image": "56fd11b509f057d51ceca187ed940bea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "KAKIBATU KA DIKWINI NI SAMBWADI\nMuthu oso, kala mwene ngho kala mu mundu, wala kutukala wenji.\nSeku muthu utena kukala ngho kumukatula o wenji we.\nKAKIBATU KA DIKWINI NI DINAKE\nMuthu oso wala kutokala o kubuluka mu kubanza, kilunji ni ngeleja.\nKAKIBATU KA DIKWINI NI DIVWA\nNgamba woso wala kutokala o kubuluka dya kubalula ni dya kuzwela.\nKAKIBATU KA MAKWINYI A YADI\nMuthu oso wala kutokala o kubuluka dya kudyongeka ni dya isangela ya tululuka.\nSeku muthu utena kukala ku mujijila dya kubanga kuzanguka dya kisangela kimoxi.\nKAKIBATU KA MAKWINYI A YADI NI KAMOXI\nMuthu woso wala o kutokala dya kubanga mbandu ku dyantu dya mihindu ya mundu dya ixi ye, wandala mwene-mwene wandala bhu kaxi dya\nmukwa wa mu solo mu vontadi.\nMuthu woso wala kutokala o kujikina, mu kikexilu kya kukusokelela, o ikalakalu ya mundu ya ixi ye.\nO kwandala kwa mundu kwene o kudyanga dya ungana dya itenenu ya mundu; o kwandala kuku kwatokala kujumbuluka mu kusola kwa\ntululuka kutokala kukala kididi mu ithangana ya kisolelu kya ngongo kya difu ni mu divoto dya kaswekele, mba kukayela kibangelu kimoxi\nkya difangana kikwatesa o kubuluka dya divoto.\nKAKIBATU KA MAKWINYI A YADI NI KIYADI\nMuthu woso, kyoso mbanji dya kisangela, wala kutokala o kikwatesu kya kisangela, mwene mwa xikama mu kutena dya kisakidila dya itokelu\nya wenji, wa isangela ni ya ifwa ni ibangelu yatokala o kijingu kye ni mu folo ya kukulisa dya kijinga kye, sakidila mu jinguzu ja ixi ni o\nkudibana mu ngongo, mukala mukwijya o kisangela ni o jimbote dya kala ixi.\nKAKIBATU KA MAKWINYI A YADI NI KITATU\nMuthu woso wala kutokala mu kikalakalu, mu folo kunona dya kikalakalu kye, o ikexilu ya soko ni ikwatesa dya kikalakalu ni o kukwatesa\nkudita ku kamba kikalakalu.\nEnyoso ala kutokala, se katungu, o nganyo imoxi ya sokelela phala kikalakalu kimoxi kyasokelela.",
            "Image": "3dfa817cdef4d4b79c4c7f684e8b3aa0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Woso ukalukala wala kutokala o nganyo imoxi ya difangana ni ya tenena ikwatesa kiniki kala o mwiji we mu kulaya kabhasa o kijingu kya\nmuthu ni umubandesa, se kyatokala kuya, mu yoso o imbambu ya mukwa ya kilangelu kya kisangela.\nMuthu woso wala kutokala dya kubhanga, ni akwa, jisindikatu ni kubokona mu jisindikatu phala o kuzokela o itokelu ya.\nKAKIBATU KA MAKWINYI A YADI NI KIWANA\nMuthu woso wala kutokala makuhemena ni makembu ni tutanga o kisukilu kimoxi kyabhexa kya thempu kya kikalakalu ni o kuhemena kwa\nfuta mu ithangana.\nKAKIBATU KA MAKWINYI A YADI NI KITANU\nMuthu woso wala kutokala o nividi imoxi ya mwenyu watenena phala kukwatesa o kudisanza kwe, o kikexilu kye kyawaba ni o kya mwiji we\nphala o kudya, o kuzwata, o dibata, o ilangelu ya jimetuku kiniki kala phala o ixala kalu ya kisangela yatokala; mwene wala kutokala o\nkikwatesu mu kikuma kya kukamba kikalakalu, mu uhaxi, mu unema, mu utudi, mu kukuta mba mu ikuma ya mukwa ya kutexika o imbamba\nye ya kulaya mu ubitilu dya ibidi ki ya tokala mu vontadi ye.\nO kavwadi ni undenge wala kutokala o kizokelu kimoxi ni kilangelu ya tenena. O jindenge joso avwala mu kusakana mba kukanga dye, ala ni\nkikwatesu kyadifangana mu kisangela.\nKAKIBATU KA MUKWINYI A YADI NI KISAMANU\nMuthu woso wala kutokala o kumulongesa, o kulonga kwatokala kukala kwa favolo, kwa bhexa mu ke mwa tokala o kilongelu kya muthu ni\nkya dyanga. O kilongelu kya muthu kyene a kijijila. O kilongo kya umesene ni ufunu kyatokala kukala mu kusanzuka; o kutena kwa ilonge ya\ntundu ya tokala kukala yojukuke mu kitala kya kusokelela phala enyoso mu kibangelu kya kijingu kye.\nO kilongelu kyatokala kusanga o kitala kya kujukula dya kilunji kya muthu ni o kuswinisa dya kuxila dya itokelu dya muthu ni dya ufolo ya\ndyanga. Kyene kyatokala kwahula o kilunji. O kutetuluka ni o ukamba bhukaxi dya jixi joso ni jiphunga yoso ja miji mba ja ngeleja, kyene\nkala o kukula kwa ikalakalu ya jixi ja dibundu phala o kikwatesu kya kutululuka .\nO jixi jala, mu kutokala, o kitokelu dya kunoxa o ukolo dya kilongelu phala kubana ku jindenge jye.\nKAKIBATU KA MAKWINYI A YADI NI SAMBWADI\nMuthu woso wala okitokelu dya kubanga mbandu mu kwandala kwe o mwenyu wa kwijya kwa sengu, dya kukemba dya ufunu ni kubanga\nmbandu ku kukula kwa kwijya ni ku jimbote ke kwe jitunda.\nNgamba ni ngamba wala kutokala o kilangelu kya yandelu ya mixima ni ya imbamba itunda ku ikalakalu yoso ya kwijya kwa kusoneka mba\nufunu kwambe mwene o ngane.\nKAKIBATU KA MAKWINYI A YADI NI DINAKE",
            "Image": "7f23a9ca0992f2dd6f3442c8dafeb81f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Muthu woso wala kutokala o ke kyala, mu mbandu ya kisangelu ni mu mbandu ya ngengo, kituninu kimoxi kyene kala o itokelu ni ufolo twa\ntange mu kizwelu kiki atokala mwene kusanga o kitala kya wika.\nKAKIBATU KA MAKWINYI A YADI NI DIVWA\nO muthu wala ibezelu phala o sengu muke ngho ya dyeha ni kitala kya kukula dya kilunji kye kyene kitena.\nMu kubanga kwa itokelu ya ni mu kukemba kwa ufolo ya, kala ngamba mwene ngho amukondeka mwa soko ya tunina ku kijila kutungula mu\nkutala o kikwatesu o kwijya ni ijijilu ya mbote ya kuzwela, ya kituminu kya mundu ni dya kikexilu kyambote kya enyoso mu kisangela kya\nkudivwisa.\nItokelu ye ni ufolo ki itena, mu kikuma kyoso-kyoso kukibanga mwengi mu kwandala ni ituminu dya jixi jadibundu.\nKAKIBATU KA MAKWINYI A TATU\nKana kituminu kya kizwelu kiki kitena kukala kukitungununa kala kukita phala nguvulu imoxi, phunga imoxi mba ngamba imoxi kitokelu\nkyoso-kyoso kimoxi dya kubanga o kukalakala kumoxi mba dya kubanga kibangelu kimoxi kitena o kuzanga kwa itokelu ni ufolo ke yene\nbhaba twa tange.",
            "Image": "ccb10f1faed407fcea4d1dfa01b755c4"
        }
    }
}

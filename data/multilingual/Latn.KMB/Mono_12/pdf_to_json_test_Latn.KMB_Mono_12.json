{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468851,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "KITANGELU KYA NGONGO YA ITOKELU YA MUTHU\nMu dikwini dya mbeji ya kayadi dya muvu wa kwini dya hama ni divwa dya hama ni makwini a wana\nni dinake, o kixikameno kya katatu kya kyonge kyoso kya jixi jadisokeka akolo, mu mbonge ya\nXailot mu Padiji, o kitangelu kya ngongo ya itokelu ya muthu.\nMukizwa kya kayela, dikwini ni kamoxi kya mbeji ya kayadi ya muvu wa dikwini dya hama ni divwa\ndya hama ni makwini a wana ni dinake (1948), o kyonge kyoso kya Unesku kya tambula kikolelu\nkwene kwe kwejya o kutunda kwa kitangelu kya ngongo phala ikalakalu yoso ya kisangela.\nDIMATEKENU\nMu kutala kuma o ujitu wa kijingu wa tokala ku phunga yose ya mwiji wa’athu ni yoso ya itokelu\nya sokelela ki itena ku ilanduka idibanga dimatekenu dya ufolo, dya difundisu ni dya kutululuka\nmu ngongo.\nMu kutala kuma o kukamba kwijya ni kudituna o itokelu ya muthu ya ambata mu ibangelu ya ku\ndijiba kuma ifutukisa o kubhanza kwa athu ni kuma o ngongo iza mwene o athu endakala ni\nkubanduluka mu kuzwela ni mu kwandala, akula ku woma ni ku wadyama, yai a ikola kala o kwandala\nkwavulu dingi kwa muthu.\nMu kutala kuma kyene kyawaba o kukulisa o kukula kwa kudibana kwa ukamba mukaxi kya jixi.\nMu kutala kuma mu mukanda wa athu wa jixi jadisokeka atangela lwamukwa o kixikinu kye mu\nitokelu ya dyanga ya muthu, mu kijingu ni kidunda kya muthu, mu kusokela kwa itokelu ya mala ni\nahatu ni kuma atangela ni kukaka o kutenesa o kukuka kwa mundu ni abeka ixexilu ya mbote ya\nmwenyu mu ufolo wa kulu.\nMu kutala kuma o jixi jadisokeka asoto kikwatesu mu ku dibana ni phunga ya jixi jadisokeka, o\nkuxila kwa ngongo ni kititenesu kya itokelu ya muthu ni ya ufolo kwa dyanga.\nMu kutala kuma o kilunji kimoxi kya itokelu yi ni kubuluka yêne ya kitenenu kya kulu lwavulu\nphala kubanga kyambote o kikalakelu kiki.\nO kyonge kyoso kyatamena o kitangelu kiki kya ngongo kya itokelu ya muthu kuma o ilunji imoxi\nyasoko kubhixila ku mundu woso ni jixi joso phala ni kwandala kwa athu enyoso ni idyandu yoso\nya kisangela kuma ala ni kitangelu kiki ku mixima abhanga jinguzu mukaxi dya kilongelu ni dya\nkibazelu, dya kukulisa o kuxila dya itokelu yi ni ufolo ni dya kikwatekesu bhukaxi dya\nitetulisu ya kulu ya ixi ni ya jixi jyengi, o kujya ni kukwatekesa mu ngongo yoso mu mundu wa\njixi ja dibhundu ni mu ididi ya jixi jatokala mu kituminu kya.\nKAKIBATU KA DYANGA\nO athu woso avwala abhuluka ni kusokela mu kijingu ni mu itekelu. Ene ala ni ulungilu ni\nkilunji ni atokala kulaya kumoxi nya akwa mu mixima ya undandu.\nKAKIBATU KA KAYADI\nMuthu ni muthu utena kuditundisa mu itokelu yoso ni ufolo woso wakolo mu kitangelu kiki bha\nkambe katungu ka kikonda , ka kudifangana, ka mukutu, ka dizwi, ka kusamba, ka ilunji ya wanji\nmba ka ilunji ya kamuka, ka dimatekenu dya ixi, mba dya kisangela, ka wenji, ka uvwalelu mba ka\nukexilu woso wakamukwa.\nKi enda bhanga katungu kalungu mu mabatwilu a wanji, a kitumu mba a jixi joso ja ixi mba ja\nididi yatokala o muthu, kuma o ixi yi mba ididi ikala ni wembu, ni xamenena, mba a ite kisukisu\nkya ungana.\nKAKIBATU KATATU\nKana muthu ukala kumuta mu ubika nê mu kibikilu, o ubika ni o kusumbisa abika yene a ifudisa\nkutandi dya ifa ye yoso.\nKAKIBATU KAWANA\nKana muthu ukala kumujikila ku mpaxi ne tumbu mba kibangela kya tote, kya yama mba ya iba.\nKAKIBATU KATANU\nMuthu ni muthu wala ni kutokala o kumwijya mu ididi yoso o kijingu kye kya dimanda.\nKAKIBATU KA SAMANU\nEnyoso asoko ku pholo dya kijila ni wala ni kutokala se katungu o kilangelu kyasokela dya\nkijila. Enyoso ala ni kutokala o kilangelu kyasokelela kidita ku katungu koso ke kazanga o",
            "Image": "a5d0835194ef6fafe0f3349879b83a3e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kizwelu kiki ni kudita mu kufunisa koso o moxi kutungu koko.\nKAKIBATU KA SAMBWADI\nMuthu ni muthu wala ni kutokala ni kilengo kyatenena ku photo dya jimbonge ja kufunda dya jixi\njatenena jidita ku ibangelu izanga o ilunga yatokala yadyanga ke yene yejya ku mukanda wa\nkusokeka dixi mba ku kijila.\nKAKIBATU KA DINAKE\nMuthu ni muthu utena kukala kumukuta se kikuma, kumukwata mba ku mukaya mu ixi.\nKAKIBATU KA VWA\nMuthu ni muthu wala ni kutokala, mu kusokela kwa tenena, ku ke o kikuma kye kikala ni kukijya\nkwa soko ni kuyuka ni kukanga ku mbonge ya kufunda ya dyehelela ni kuyuka, ke utolola wandala\nku ilunga yatokala yê ni ya mu jiji, wandala ku dyando dya mulonga oso mu imbamba ya ijila\nyendesa kudita kwe mwene.\nKAKIBATU KA KWINYI\nMuthu oso a muxitala ku kibangelu kya iba mwene amufika kya kala ni kikuma katê ke o kituxi kye\nkikala kya yukise kyambote mu kubita kwa kibangelu ku mundu moso o ikwatesu yoso yatokala ku\nngunji yê akala akwatesa mwene.\nKana muthu wakala ku mu balakala phala ibangelu mba kweha kuma, mu kithangana muke ene âi\nkukibanga ki kya bangele kibangelu kya kituxi ku ilunga yatokala mu ixi mba mu jixi mu\nkinyokyo, ki kala kulungulula koso koso hadi ya kolo lwavulu ke o ke ya kexile kumuta mu\nkithangana mu ke o kibangelu kya mulonga wai kukita.\nKAKIBATU KA DIKWINI NIKAMOXI\nKanba muthu utala hadi ya kufunisa kwa ngo mu mwenyu we wa mu tokala, mu mwiji we, mu inzu ye\nmba mu kudibana kwe, ne kwantala o kijingu ni ungana wê.\nKAKIBATU KA DIKWINI NI KAYADI\nKana muthu utala hadi ya kufunisa kwa ngô mu mwenyu wê wa mu tokala, mu mwiji wê, mu inzu ye\nmba mukudibana kwe, ne kwendala o kijingu ni ungana wê, muthu oso wala ni kutoxala o kilangelu\nkya kijila kudita ku ifunisu ini mba o yandelu ini.\nKAKIBATU KA DIKWINI NI KITATU\nMuthu woso wala o kutokala dya kwenda folo oso xi dya kunona o dibata dye moxi dya ixi, (yadi)\nkoso-koso muthu wala o kutokala dya kutunda dya ixi yoso kubunda we yo, ni dya kuvutuka mu ixi\nye.\n[Missing?]\nKAKIBATU KA DIKWINI NI KIWANA\nKu pholo o kunyengana, muthu woso wala o kutokala dya kusota kizwamenu ni dya ixi yoso kubunda\nwe ye, ni dya kuvutuka mu jixi jyengi.\n[Missing?]\nKAKIBATU KA DIKWINI NI KITANU\nMuthu woso wala kutokala o kivwaluke kimoxi.\nKana muthu utena kukala ngo ku mu katula dya o kivwaluke kye , ne dya utokala dya kutungulula o\nkivwaluke.\nKAKIBATU KA DIKWINI NI KISAMANU\n1 tunde dya kya kusakana, o dyala ni muhetu se koso kitatesu kya kikonda, kya kivwaluke mba kya\nngeleja, wala o kutokala dya kusakana ni kwimika mwiji. Ene ala ni kutokala kwa sokelela mu\nithangana ya kusokana ni kyoso kya diwanesu dya.\n2 kusakana kutena kuzala kusuka nghi ni folo ni kitenenu kya kixikinu kya asakane eza.\n3 mowiji ene o ngamba ya kivwaluke ni ya dyanga dya sengu ni wala kutokala o kilangelu dya\nsengu ni dya nguvulu.\nKAKIBATU KA DIKWINI NI SAMBWADI",
            "Image": "6c2e6b241cf5b01196be112521285324"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Muthu oso, kala mwene ngho kala mu mundu, wala kutukala wenji.\nSeku muthu utena kukala ngho kumukatula o wenji we.\nKAKIBATU KA DIKWINI NI DINAKE\nMuthu oso wala kutokala o kubuluka mu kubanza, kilunji ni ngeleja.\nKAKIBATU KA DIKWINI NI DIVWA\nNgamba woso wala kutokala o kubuluka dya kubalula ni dya kuzwela.\nKAKIBATU KA MAKWINYI A YADI\nMuthu oso wala kutokala o kubuluka dya kudyongeka ni dya isangela ya tululuka.\nSeku muthu utena kukala ku mujijila dya kubanga kuzanguka dya kisangela kimoxi.\nKAKIBATU KA MAKWINYI A YADI NI KAMOXI\nMuthu woso wala o kutokala dya kubanga mbandu ku dyantu dya mihindu ya mundu dya ixi ye,\nwandala mwene-mwene wandala bhu kaxi dya mukwa wa mu solo mu vontadi.\nMuthu woso wala kutokala o kujikina, mu kikexilu kya kukusokelela, o ikalakalu ya mundu ya ixi\nye.\nO kwandala kwa mundu kwene o kudyanga dya ungana dya itenenu ya mundu; o kwandala kuku\nkwatokala kujumbuluka mu kusola kwa tululuka kutokala kukala kididi mu ithangana ya kisolelu\nkya ngongo kya difu ni mu divoto dya kaswekele, mba kukayela kibangelu kimoxi kya difangana\nkikwatesa o kubuluka dya divoto.\nKAKIBATU KA MAKWINYI A YADI NI KIYADI\nMuthu woso, kyoso mbanji dya kisangela, wala kutokala o kikwatesu kya kisangela, mwene mwa\nxikama mu kutena dya kisakidila dya itokelu ya wenji, wa isangela ni ya ifwa ni ibangelu\nyatokala o kijingu kye ni mu folo ya kukulisa dya kijinga kye, sakidila mu jinguzu ja ixi ni o\nkudibana mu ngongo, mukala mukwijya o kisangela ni o jimbote dya kala ixi.\nKAKIBATU KA MAKWINYI A YADI NI KITATU\nMuthu woso wala kutokala mu kikalakalu, mu folo kunona dya kikalakalu kye, o ikexilu ya soko ni\nikwatesa dya kikalakalu ni o kukwatesa kudita ku kamba kikalakalu.\nEnyoso ala kutokala, se katungu, o nganyo imoxi ya sokelela phala kikalakalu kimoxi\nkyasokelela.\nWoso ukalukala wala kutokala o nganyo imoxi ya difangana ni ya tenena ikwatesa kiniki kala o\nmwiji we mu kulaya kabhasa o kijingu kya muthu ni umubandesa, se kyatokala kuya, mu yoso o\nimbambu ya mukwa ya kilangelu kya kisangela.\nMuthu woso wala kutokala dya kubhanga, ni akwa, jisindikatu ni kubokona mu jisindikatu phala o\nkuzokela o itokelu ya.\nKAKIBATU KA MAKWINYI A YADI NI KIWANA\nMuthu woso wala kutokala makuhemena ni makembu ni tutanga o kisukilu kimoxi kyabhexa kya thempu\nkya kikalakalu ni o kuhemena kwa futa mu ithangana.\nKAKIBATU KA MAKWINYI A YADI NI KITANU\nMuthu woso wala kutokala o nividi imoxi ya mwenyu watenena phala kukwatesa o kudisanza kwe, o\nkikexilu kye kyawaba ni o kya mwiji we phala o kudya, o kuzwata, o dibata, o ilangelu ya\njimetuku kiniki kala phala o ixala kalu ya kisangela yatokala; mwene wala kutokala o kikwatesu\nmu kikuma kya kukamba kikalakalu, mu uhaxi, mu unema, mu utudi, mu kukuta mba mu ikuma ya mukwa\nya kutexika o imbamba ye ya kulaya mu ubitilu dya ibidi ki ya tokala mu vontadi ye.\nO kavwadi ni undenge wala kutokala o kizokelu kimoxi ni kilangelu ya tenena. O jindenge joso\navwala mu kusakana mba kukanga dye, ala ni kikwatesu kyadifangana mu kisangela.\nKAKIBATU KA MUKWINYI A YADI NI KISAMANU\nMuthu woso wala kutokala o kumulongesa, o kulonga kwatokala kukala kwa favolo, kwa bhexa mu ke\nmwa tokala o kilongelu kya muthu ni kya dyanga. O kilongelu kya muthu kyene a kijijila. O\nkilongo kya umesene ni ufunu kyatokala kukala mu kusanzuka; o kutena kwa ilonge ya tundu ya\ntokala kukala yojukuke mu kitala kya kusokelela phala enyoso mu kibangelu kya kijingu kye.",
            "Image": "0439050829995060746acba2140605f2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "O kilongelu kyatokala kusanga o kitala kya kujukula dya kilunji kya muthu ni o kuswinisa dya\nkuxila dya itokelu dya muthu ni dya ufolo ya dyanga. Kyene kyatokala kwahula o kilunji. O\nkutetuluka ni o ukamba bhukaxi dya jixi joso ni jiphunga yoso ja miji mba ja ngeleja, kyene\nkala o kukula kwa ikalakalu ya jixi ja dibundu phala o kikwatesu kya kutululuka .\nO jixi jala, mu kutokala, o kitokelu dya kunoxa o ukolo dya kilongelu phala kubana ku jindenge\njye.\nKAKIBATU KA MAKWINYI A YADI NI SAMBWADI\nMuthu woso wala okitokelu dya kubanga mbandu mu kwandala kwe o mwenyu wa kwijya kwa sengu, dya\nkukemba dya ufunu ni kubanga mbandu ku kukula kwa kwijya ni ku jimbote ke kwe jitunda.\nNgamba ni ngamba wala kutokala o kilangelu kya yandelu ya mixima ni ya imbamba itunda ku\nikalakalu yoso ya kwijya kwa kusoneka mba ufunu kwambe mwene o ngane.\nKAKIBATU KA MAKWINYI A YADI NI DINAKE\nMuthu woso wala kutokala o ke kyala, mu mbandu ya kisangelu ni mu mbandu ya ngengo, kituninu\nkimoxi kyene kala o itokelu ni ufolo twa tange mu kizwelu kiki atokala mwene kusanga o kitala\nkya wika.\nKAKIBATU KA MAKWINYI A YADI NI DIVWA\nO muthu wala ibezelu phala o sengu muke ngho ya dyeha ni kitala kya kukula dya kilunji kye\nkyene kitena.\nMu kubanga kwa itokelu ya ni mu kukemba kwa ufolo ya, kala ngamba mwene ngho amukondeka mwa\nsoko ya tunina ku kijila kutungula mu kutala o kikwatesu o kwijya ni ijijilu ya mbote ya\nkuzwela, ya kituminu kya mundu ni dya kikexilu kyambote kya enyoso mu kisangela kya kudivwisa.\nItokelu ye ni ufolo ki itena, mu kikuma kyoso-kyoso kukibanga mwengi mu kwandala ni ituminu dya\njixi jadibundu.\nKAKIBATU KA MAKWINYI A TATU\nKana kituminu kya kizwelu kiki kitena kukala kukitungununa kala kukita phala nguvulu imoxi,\nphunga imoxi mba ngamba imoxi kitokelu kyoso-kyoso kimoxi dya kubanga o kukalakala kumoxi mba\ndya kubanga kibangelu kimoxi kitena o kuzanga kwa itokelu ni ufolo ke yene bhaba twa tange.",
            "Image": "1c13a0b8cf636424ea585e1c1c2a04ea"
        }
    }
}

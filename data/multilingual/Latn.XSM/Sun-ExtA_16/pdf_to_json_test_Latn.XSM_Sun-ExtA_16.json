{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471572,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "LOGO BA\u014aA TIGISIM NABIINA \u014aWE-LAO WAD\u0190\nPULIM\nDe na s\u025b we nabiina \u014bwea de logo ba\u014ba chega chwo\u014ba wad\u025b maama kugu zege logo maama\nwopwolo, de chega de yezura ba\u014ba ne.\nDe na s\u025b we de na ba t\u0254ge chega chwo\u014ba to mo jaane nikant\u0254g\u0254 de tigura de pop\u0254ra ko twi\nnabiina la\u014ba ne, ye nabiina maama yaa lage se wopwolo de yezura yaa taa wora.\nDe na s\u025b we n\u0254\u0254no maama taa tei o tete se tigura de pop\u0254ra ye taa wora, fefeo de peenem\n\u014bwaane, se wad\u025b sem ja kuri.\nDe na s\u025b we teene maama taa jege wolim, de ni s\u025b\u025bm de mim\u0254r\u0254.\nDe na s\u025b we \"UN Charter\" t\u0254n\u0254 kom pa\u014be ko s\u025b wad\u025b sem \u014bwea wolim \u014bwaane se baara de\nkaana taa ye bedwe logo ywonni de wopwolo de yezura \u014bwaane.\nDe na s\u025b we UN Tigisim teene dem maama ke nim\u0254r\u0254 se chega chwo\u014ba wad\u025b sem ja kuri\nnabiina zula de wopwolo \u014bwaane.\nDe ta na s\u025b we ko yaa lamma lanyerane se de ni wad\u025b sento kuri se ko ja wopwolo de\nyezura ko ba logo ba\u014ba.\nDe Laam wo se we\n\"General Assembly\" dem p\u025b\nLogo Ba\u014ba Tigisim Wad\u025b sem se ko taa ye wo\u014b-kolo kodoo na wo woli ko ja wopwolo de logo\nf\u0254gem de yezura na wo pa nabiina \u014bwea taa jege kuri logo ba\u014ba maama ne to.\nWadaa 1\nBa loge n\u0254\u0254na maama se ba taa ye bedwe mo ba \u014bwea de ba chega seini, ye fefeo teira\nk\u0254taa. W\u025b p\u025b ba swa de bobo\u014ba mo se ba taa ye nubiu daane ye ba jege da \u014bwa\u014ba.\nWadaa 2\nLogo ba\u014ba tigisim wad\u025b sem p\u025b chwo\u014ba se n\u0254\u0254no maama taa jege chega chwo\u014ba na wo pa ba\n\u014bwea taa jege zula to. Wad\u025b sem ta we ba ba fee nabiinu o chega chwo\u014ba ne naa ba ch\u025b\u025bse\no dwi o yetana, o logo lane, o w\u025b j\u0254\u0254n\u0254 naa o bobo\u014ba \u014bwaane. Wad\u025b sem ta we ba ba jege\nse ba taa ch\u025b\u025bse n\u0254\u0254no we o ye baaro naa kaane, kwoo o jejegero naa ba na loge o m\u025b to\n\u014bwaane.\nWad\u025b sem ta tage se woli da we pop\u0254ra ba jege se ka taa wora nabiina la\u014ba ne ba teo\npolitiksi naa ko wad\u025b naa ko na ye kolo to \u014bwaane. Naa ba p\u0254\u0254re n\u0254\u0254no we o nwo\u014bi teo\nkolo ta na wo vere ko tete to \u014bwaane.\nWadaa 3\nKo ye n\u0254\u0254no maama chega chwo\u014ba mo se o taa \u014bwe ye fefeo naa foonee teira.\nWadaa 4\nWadaa kam we nabiin-yeiku naa kab\u025b toto\u014ba naa kab\u025b pipio daa ye taa wora logo ba\u014ba ne.",
            "Image": "22351b13afd4d5403559adb77efe4995"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Wadaa 5\nBa ba jege chwo\u014ba se ba pa n\u0254\u0254no yaare cham yerane ko na wo ma\u014be se nabiinu yaare tei\nto.\nWadaa 6\nN\u0254\u0254no maama ye nabiinu mo o ze pa\u014b o wo m\u025b maama logo ba\u014ba yoba. Logo ba\u014ba wad\u025b sem\nmaama yiga ne, wadaa teira na wo ta we o dae nabiinu.\nWadaa 7\nNabiina maama ye bedwe mo wadaa yiga ne. Wadaa choo n\u0254\u0254no maama mo; ka ba p\u0254\u0254re n\u0254\u0254\u0254na\nka yaga. Ka kwoli nabiina maama mo se wolo wolo ye ch\u025b\u025bse o dwo\u014b.\nWadaa 8\nN\u0254\u0254no maama wae o sa\u014b n\u0254\u0254no o dwo\u014b k\u0254\u0254te delo maama wone nen\u025b\u025bne ko tu na ke o ch\u0254ge teo\nkom wad\u025b selo na pa n\u0254\u0254no wom \u014bwea ywona to.\nWadaa 9\nBa baa wane ba ja n\u0254\u0254no y\u0254\u0254 yerane ba gare ba ke o peena diga naa ba zeili o o teo ne\npa o vo zoora te-gaa ne.\nWadaa 10\nBa na jaane n\u0254\u0254no fee wora se ba di o sareya k\u0254\u0254te ne lanyerane ko ma\u014b de teo kom wad\u025b\nna ti\u014bi tei to ba ni o seene o ch\u0254ge naa o wo ch\u0254ge.\nWadaa 11\nBa na jaane n\u0254\u0254no we o ch\u0254ge o ma\u014be waarem ba na wo di o bora tata ba ba jege chwo\u014ba ba\nte we ch\u0254ge fee wora se ba pa ko tu chwo\u014ba se o ja l\u0254ya de sareya tiina se ba woli o se\nba di taane dem k\u0254\u0254te ne.\nBa baa wane ba ta we n\u0254\u0254no yaa ke o ch\u0254ge naa ba ta we o ve se o yaa ke kolo na ma\u014be\nkeim chega chwo\u014ba ne to, ye ka ma\u014ba ne wadaa yaa teira ko \u014bwaane. Ko kwaga ne tata ba\nbaa wane ba pa n\u0254\u0254no waarem na dage de dwoi waarem delo dwi o deim yaa na wo jwo\u014b o na\nch\u0254ge ma\u014ba kalo to.\nWadaa 12\nBa ba jege chwo\u014ba ba daane n\u0254\u0254no y\u0254\u0254 yerane o bobo\u014ba keiri seini, naa o diga tiina, naa\no s\u0254\u014b\u0254 de o pwola toto\u014ba seini. Ba nam ba jege chwo\u014ba ba ke o kekeo kolo na wo ch\u0254ge\nn\u0254\u0254no wom yu to. Wadaa kanto choo n\u0254\u0254no maama mo o kekeo maama seini, ye daanem teira.\nWadaa 13\nN\u0254\u0254no maama wae o beiri o bobo\u014ba na lage tei ye o zoore o bobo\u014ba na lage m\u025b maama to, o\nteo ne.\nN\u0254\u0254no maama wae o nwo\u014b teo de teo, naa o tete teo ne o beiri o vei teo kodwo\u014b ye o\njwoora.\nWadaa 14",
            "Image": "d186852ff5dd4411e1ffab96dc8f1e11"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "N\u0254\u0254no wolo maama na n\u025b chem o teo ne, o wane o duri o vo o taa zoore sateene dedwonna\nne o wopwolo de yezura \u014bwaane.\nDe ko de, o cham dem na dae nen\u025b\u025bne politiksi la\u014ba ne ko wo taa chamma se o duri o\nnwo\u014b. O na ch\u0254ge teo kom wad\u025b g\u025b mo naa o kekeo kom na wo d\u025b UN wad\u025b sem na ma\u014be tei to\nsateene dedwonna baa s\u025b de jwo\u014b o m\u0254le m\u0254le.\nWadaa 15\nN\u0254\u0254no maama jege teo, o na nwo\u014b m\u025b.\nBa baa wane ba zeili n\u0254\u0254no o teo ne, naa ba fee o se o ye leiri teo o bobo\u014ba na lage\ntei to.\nWadaa 16\nBaara de kaana na bege ba ti to wae ba di daane ye ba yetana, naa ba na nwo\u014b tekolo,\nnaa ba na t\u0254ge W\u025bcho\u014ba kalo dwi to baa wane ko chei\u014bi ba se ba ye di daane ba l\u0254 s\u0254\u014b\u0254.\nYe ba kadiri seini ba maama ma daane, ba zora de ba \u014bwea seini, ye ba wae ba yage daane\nma\u014ba de ma\u014ba, ba tete bobo\u014ba na lage tei.\nKadiri wio ye baaro de kaane tete yerane na s\u025b se ba zo daane, ye ko dae we n\u0254\u0254no mo\nfee ba to.\nS\u0254\u014b\u0254 tiina - baaro de o kaane de o bu - mo ye sayu kugu takeiri wone. Konto \u014bwaane\ntekeiri dem de teo kom maama jege se ba taa ni ba ba\u014ba ne mo, ba taa choo ba wolwanno\nmaama wone.\nWadaa 17\nN\u0254\u0254no maama wae o jege o tete ny\u0254\u0254ne wonno, naa o de o badwonna wae ba tei wonno daane.\nBa baa wane ba vere n\u0254\u0254no wonno naa ba pa se o ye taa lage wonno.\nWadaa 18\nN\u0254\u0254no maama wae o bo\u014b o na lage tei. O wae o ke o bobo\u014ba keiri, o wae o t\u0254ge W\u025bchwo\u014ba\nkalo dwi o na lage to; o nam ta wae o leiri o W\u025bchwo\u014ba naa o bo\u014bem o yerane naa o de\nk\u0254g\u0254, ye o bere n\u0254\u0254na W\u025bchwo\u014ba kam o taane de o toto\u014ba seini.\nWadaa 19\nN\u0254\u0254no wae o \u014b\u0254\u0254ne o bobo\u014ba na lage tei. O wae o t\u025b kolo maama o na bo\u014be o yu ne, ye\nn\u0254\u0254no ba jege chwo\u014ba se o chei\u014bi o ni. O wae o beiri labaare o bobo\u014ba o daare o pae\nlabaare dwi maama labaare t\u0254nno de walese bam maama wone se de jage jei mamma.\nWadaa 20\nN\u0254\u0254no maama wae o t\u0254ge o zoore as\u025bmble naa tigisim dwi maama na ye yezura tigisim to.\nBa baa wane ba fee n\u0254\u0254no se o zo tigisim delo o na ba lage to.\nWadaa 21\nN\u0254\u0254no maama wae o t\u0254ge o di o teo g\u0254mente paare; o nam ta wae o t\u0254ge o voti o kuri n\u0254\u0254na\no ke g\u0254mente dem wone.",
            "Image": "826cda30947291ac1cf543d8bd93db90"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "N\u0254\u0254no maama wae o jwo\u014b wolim delo o teo g\u0254mente na jege de woli de n\u0254\u0254nbia maama to, ko\nma da ko ma da.\nG\u0254mente maama dam wo taa t\u0254ge de n\u0254\u0254nbia kwora na we tei to mo. N\u0254\u0254nbia bam kwora kam mo\nyei ni ka bere n\u0254\u0254nbia bam na wo kuri ba g\u0254mente dem paare tiina tei to. Kurim dem jege\nse ko d\u025b voti lao naga mo, se n\u0254\u0254no maama voti o bobo\u014ba na laga tei to, ye se ko d\u025b voti\nwadaa kam naga chekke.\nWadaa 22\nN\u0254\u0254no maama teo g\u0254mente jege se de taa choo o \u014bwea la\u014ba ne de de dam, de de naduni\ndedaane de na jege nim\u0254r\u0254 tei de sateene dedwonna to se ko pa n\u0254\u0254no wom \u014bwea ja kuri se\no wane o ji n\u0254\u0254no lanyerane.\nWaada 23\nN\u0254\u0254no maama wae o ke toto\u014b; o wae o kuri o bobo\u014ba na d\u025b toto\u014b delo, ye fee wora se\ntoto\u014b dem taa jege kuri na pa o ywonni de wopwolo ye o ba lia we ba wo za\u014b ba le o\ntoto\u014b dem ne to.\nN\u0254\u0254no maama ka, ye ko ba chuli o na ye wolo dwi to, jege se o taa jwo\u014b \u014bweo na mae de o\ntoto\u014b dem dam na mae tei to mo.\nWolo maama na to\u014ba ko ma\u014b se o \u014bweo taa ye zegere se ko wane ko ni o tete dedaane o\ndiga tiina lanyerane. Ko ta ma\u014b se o taa n\u025b fee o toto\u014ba jei ne.\nN\u0254\u0254no maama wae o t\u0254ge o zoore toto\u014ba jei tigisim yalo na wo woli o o toto\u014ba la\u014ba seini\nto.\nWadaa 24\nN\u0254\u0254no maama jege chwo\u014ba se o taa jege sio de sio ma\u014ba, dedaane hawase bagera o na o ke\ntoto\u014ba jei ne to; ye o ta wae o jwo\u014b daa bem wone o jeini s\u0254\u014b\u0254 ne o sia ye ba baa le o\n\u014bweo wone.\nWadaa 25\nFee wora se n\u0254\u0254no maama taa \u014bwe \u014bwea na jege kuri ye ka ywoma ka pae o tete de o diga\ntiina to. Ko ma\u014be se wodiiru, zora jei, assibita na ni yezura seini to dedaane won-telo\nmaama na wo woli pa se \u014bwea taa ywoma to taa wora. Fee ta mo wora se wolim taa wora ko\npae n\u0254\u0254no maama nen\u025b\u025bne o na ba to\u014ba, o na weela, naa o na jigi nabwom jaweo \u014bwaane, o\nna ye badeim naa kadeim, o na kwe naa n\u0254\u0254no na ye zore tu, o ware se o ni o tete ba\u014ba\nne.\nFee wora se ba taa fage ba ni niina de bia ba\u014ba ne lanyerane. Bu maama, o jege kwo yoo\no ba jege kwo yoo, ko ma\u014be se ba ni o ba\u014be ne mo ba woli o se o ke n\u0254\u0254no.\nWadaa 26\nN\u0254\u0254no maama jege cho\u014ba se o ke sikuuli. Sikuuli vei\u014ba, ko zege prameiri sikuuli ko vo\nyi Junia S\u025bkondeiri Sikuuli, wo taa ye z\u025b\u025bra mo, ye ko ta ye fefeo mo se bu maama vo\nsikuuli se ko yi konto. T\u025bkenekal Sikuula de toto\u014ba berem sikuula nen\u025b\u025bne K\u0254l\u025bja de wo\ntaa wora se balo na wo vo da to vo. Univ\u025bsiti de sikuula kamuna yadwonna de wo taa wora\nse balo na paase ba t\u025b\u025bsa lanyerane to vo.\nSikuuli vei\u014ba naa t\u0254n-yeino ye se ko pa n\u0254\u0254no swa mo poore se o wane o l\u0254re kolo maama",
            "Image": "1799b1e64afb9fe3d64b3f2fee498235"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "na lana ko pa nabiino se ko ja wopwolo de yezura ko ba to. Ko jege se ko ja nim\u0254r\u0254 de\nbadwo\u014bo mo ko ba de sateene logo ba\u014ba ne, de nabiina dwi maama de w\u025bj\u0254\u0254na dwi maama se\nko zeini logo ba\u014ba tigisim toto\u014ba dwi maama na woli logo maama yezura to.\nTiina jege chwo\u014ba se ba kuri ba na wo taa lage se ba bia zamese t\u0254n\u0254 sikuuli delo dwi\nwone to.\nWadaa 27\nN\u0254\u0254no maama wae o t\u0254ge o ke o nabaara kekeo o na lage tei, de keina yadwonna, de\n\"Science\" na jaane wodonno telo maama ko ba nabiina jirim naa wolim \u014bwaane to.\nN\u0254\u0254no maama na popone o t\u0254n\u0254 o na yei kolo maama logo lam \u014bwaane to, fee wora se ba\nzeini naa ba woli o se o n\u025b ko maana.\nWadaa 28\n\"United Nations\" nia yanto ye se ko pa nabiino maama logo ba\u014ba wolim, de wopwolo de\nyezura mo.\nWadaa 29\nN\u0254\u0254no maama jege fee toto\u014ba se o ke o na zoore takeiri delo maama ne to se ko pa se o\ntaa ye n\u0254\u0254n-\u014bwem se o \u014bwea ke ywonni.\nN\u0254\u0254no fee toto\u014ba keiri wone o jege se o d\u025b wad\u025b sem na lage tei to mo. O ba jege se o ke\no gaale naa o ke o ch\u0254ge badwonna wo. O nam ba jege chwo\u014ba o ke o ch\u0254ge k\u0254g\u0254 ywonni de\nn\u0254\u0254no wopwolo, k\u0254g\u0254 zula \u014bwaane.\nN\u0254\u0254no maama na t\u0254ge nabiina \u014bwea de logo ba\u014ba chega chwo\u014ba wad\u025b sento o jege se o t\u0254ge\n\"United Nations\" na lage se ko d\u025b tei to mo.\nWadaa 30\nN\u0254\u0254no, naa n\u0254\u0254na, naa teo ye za\u014b ba bo\u014be we ba wo wane ba ke wo\u014bo se ko leiri naa ko\nch\u0254ge nia yanto ba na ti\u014b t\u0254n\u0254 konto ne to.",
            "Image": "1ec01decf86b381c42a08b09277ff6a0"
        }
    }
}

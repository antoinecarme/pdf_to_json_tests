{
    "MetaData": {
        "Author": null,
        "Creation_Date": 1581471534,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "783f41496e94d68d6377129fa17be004",
            "Index": 0,
            "Label": "1",
            "Size": [
                595.0,
                842.0
            ],
            "Text": "LOGO BAŊA TIGISIM NABIINA ŊWE-LAO WADƐ\nPULIM\nDe na sɛ we nabiina ŋwea de logo baŋa chega chwoŋa wadɛ maama kugu zege logo\nmaama wopwolo, de chega de yezura baŋa ne.\nDe na sɛ we de na ba tɔge chega chwoŋa to mo jaane nikantɔgɔ de tigura de popɔra\nko twi nabiina laŋa ne, ye nabiina maama yaa lage se wopwolo de yezura yaa taa\nwora.\nDe na sɛ we nɔɔno maama taa tei o tete se tigura de popɔra ye taa wora, fefeo de\npeenem ŋwaane, se wadɛ sem ja kuri.\nDe na sɛ we teene maama taa jege wolim, de ni sɛɛm de mimɔrɔ.\nDe na sɛ we \"UN Charter\" tɔnɔ kom paŋe ko sɛ wadɛ sem ŋwea wolim ŋwaane se\nbaara de kaana taa ye bedwe logo ywonni de wopwolo de yezura ŋwaane.\nDe na sɛ we UN Tigisim teene dem maama ke nimɔrɔ se chega chwoŋa wadɛ sem ja\nkuri nabiina zula de wopwolo ŋwaane.\nDe ta na sɛ we ko yaa lamma lanyerane se de ni wadɛ sento kuri se ko ja wopwolo de\nyezura ko ba logo baŋa.\nDe Laam wo se we\n\"General Assembly\" dem pɛ\nLogo Baŋa Tigisim Wadɛ sem se ko taa ye woŋ-kolo kodoo na wo woli ko ja wopwolo\nde logo fɔgem de yezura na wo pa nabiina ŋwea taa jege kuri logo baŋa maama ne to.\nWadaa 1\nBa loge nɔɔna maama se ba taa ye bedwe mo ba ŋwea de ba chega seini, ye fefeo\nteira kɔtaa. Wɛ pɛ ba swa de boboŋa mo se ba taa ye nubiu daane ye ba jege da\nŋwaŋa.\nWadaa 2\nLogo baŋa tigisim wadɛ sem pɛ chwoŋa se nɔɔno maama taa jege chega chwoŋa na\nwo pa ba ŋwea taa jege zula to. Wadɛ sem ta we ba ba fee nabiinu o chega chwoŋa ne\nnaa ba chɛɛse o dwi o yetana, o logo lane, o wɛ jɔɔnɔ naa o boboŋa ŋwaane. Wadɛ\nsem ta we ba ba jege se ba taa chɛɛse nɔɔno we o ye baaro naa kaane, kwoo o\njejegero naa ba na loge o mɛ to ŋwaane.\nWadɛ sem ta tage se woli da we popɔra ba jege se ka taa wora nabiina laŋa ne ba teo\npolitiksi naa ko wadɛ naa ko na ye kolo to ŋwaane. Naa ba pɔɔre nɔɔno we o nwoŋi\nteo kolo ta na wo vere ko tete to ŋwaane.\nWadaa 3\nKo ye nɔɔno maama chega chwoŋa mo se o taa ŋwe ye fefeo naa foonee teira.\nWadaa 4"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d4f0bc87cd6fdfb0fe2efcefe841b8a2",
            "Index": 1,
            "Label": "2",
            "Size": [
                595.0,
                842.0
            ],
            "Text": "Wadaa kam we nabiin-yeiku naa kabɛ totoŋa naa kabɛ pipio daa ye taa wora logo\nbaŋa ne.\nWadaa 5\nBa ba jege chwoŋa se ba pa nɔɔno yaare cham yerane ko na wo maŋe se nabiinu\nyaare tei to.\nWadaa 6\nNɔɔno maama ye nabiinu mo o ze paŋ o wo mɛ maama logo baŋa yoba. Logo baŋa\nwadɛ sem maama yiga ne, wadaa teira na wo ta we o dae nabiinu.\nWadaa 7\nNabiina maama ye bedwe mo wadaa yiga ne. Wadaa choo nɔɔno maama mo; ka ba\npɔɔre nɔɔɔna ka yaga. Ka kwoli nabiina maama mo se wolo wolo ye chɛɛse o dwoŋ.\nWadaa 8\nNɔɔno maama wae o saŋ nɔɔno o dwoŋ kɔɔte delo maama wone nenɛɛne ko tu na ke o\nchɔge teo kom wadɛ selo na pa nɔɔno wom ŋwea ywona to.\nWadaa 9\nBa baa wane ba ja nɔɔno yɔɔ yerane ba gare ba ke o peena diga naa ba zeili o o teo\nne pa o vo zoora te-gaa ne.\nWadaa 10\nBa na jaane nɔɔno fee wora se ba di o sareya kɔɔte ne lanyerane ko maŋ de teo kom\nwadɛ na tiŋi tei to ba ni o seene o chɔge naa o wo chɔge.\nWadaa 11\nBa na jaane nɔɔno we o chɔge o maŋe waarem ba na wo di o bora tata ba ba jege\nchwoŋa ba te we chɔge fee wora se ba pa ko tu chwoŋa se o ja lɔya de sareya tiina se\nba woli o se ba di taane dem kɔɔte ne.\nBa baa wane ba ta we nɔɔno yaa ke o chɔge naa ba ta we o ve se o yaa ke kolo na\nmaŋe keim chega chwoŋa ne to, ye ka maŋa ne wadaa yaa teira ko ŋwaane. Ko kwaga\nne tata ba baa wane ba pa nɔɔno waarem na dage de dwoi waarem delo dwi o deim\nyaa na wo jwoŋ o na chɔge maŋa kalo to.\nWadaa 12\nBa ba jege chwoŋa ba daane nɔɔno yɔɔ yerane o boboŋa keiri seini, naa o diga tiina,\nnaa o sɔŋɔ de o pwola totoŋa seini. Ba nam ba jege chwoŋa ba ke o kekeo kolo na wo\nchɔge nɔɔno wom yu to. Wadaa kanto choo nɔɔno maama mo o kekeo maama seini,\nye daanem teira.\nWadaa 13\nNɔɔno maama wae o beiri o boboŋa na lage tei ye o zoore o boboŋa na lage mɛ\nmaama to, o teo ne.\nNɔɔno maama wae o nwoŋ teo de teo, naa o tete teo ne o beiri o vei teo kodwoŋ ye o"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "969d7033f5c424008f054d6d60a1e42d",
            "Index": 2,
            "Label": "3",
            "Size": [
                595.0,
                842.0
            ],
            "Text": "jwoora.\nWadaa 14\nNɔɔno wolo maama na nɛ chem o teo ne, o wane o duri o vo o taa zoore sateene\ndedwonna ne o wopwolo de yezura ŋwaane.\nDe ko de, o cham dem na dae nenɛɛne politiksi laŋa ne ko wo taa chamma se o duri o\nnwoŋ. O na chɔge teo kom wadɛ gɛ mo naa o kekeo kom na wo dɛ UN wadɛ sem na\nmaŋe tei to sateene dedwonna baa sɛ de jwoŋ o mɔle mɔle.\nWadaa 15\nNɔɔno maama jege teo, o na nwoŋ mɛ.\nBa baa wane ba zeili nɔɔno o teo ne, naa ba fee o se o ye leiri teo o boboŋa na lage tei\nto.\nWadaa 16\nBaara de kaana na bege ba ti to wae ba di daane ye ba yetana, naa ba na nwoŋ\ntekolo, naa ba na tɔge Wɛchoŋa kalo dwi to baa wane ko cheiŋi ba se ba ye di daane\nba lɔ sɔŋɔ. Ye ba kadiri seini ba maama ma daane, ba zora de ba ŋwea seini, ye ba\nwae ba yage daane maŋa de maŋa, ba tete boboŋa na lage tei.\nKadiri wio ye baaro de kaane tete yerane na sɛ se ba zo daane, ye ko dae we nɔɔno\nmo fee ba to.\nSɔŋɔ tiina - baaro de o kaane de o bu - mo ye sayu kugu takeiri wone. Konto ŋwaane\ntekeiri dem de teo kom maama jege se ba taa ni ba baŋa ne mo, ba taa choo ba\nwolwanno maama wone.\nWadaa 17\nNɔɔno maama wae o jege o tete nyɔɔne wonno, naa o de o badwonna wae ba tei\nwonno daane.\nBa baa wane ba vere nɔɔno wonno naa ba pa se o ye taa lage wonno.\nWadaa 18\nNɔɔno maama wae o boŋ o na lage tei. O wae o ke o boboŋa keiri, o wae o tɔge\nWɛchwoŋa kalo dwi o na lage to; o nam ta wae o leiri o Wɛchwoŋa naa o boŋem o\nyerane naa o de kɔgɔ, ye o bere nɔɔna Wɛchwoŋa kam o taane de o totoŋa seini.\nWadaa 19\nNɔɔno wae o ŋɔɔne o boboŋa na lage tei. O wae o tɛ kolo maama o na boŋe o yu ne,\nye nɔɔno ba jege chwoŋa se o cheiŋi o ni. O wae o beiri labaare o boboŋa o daare o\npae labaare dwi maama labaare tɔnno de walese bam maama wone se de jage jei\nmamma.\nWadaa 20\nNɔɔno maama wae o tɔge o zoore asɛmble naa tigisim dwi maama na ye yezura\ntigisim to."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2ad78a68f84cd285dd017c364012bae0",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ba baa wane ba fee nɔɔno se o zo tigisim delo o na ba lage to.\nWadaa 21\nNɔɔno maama wae o tɔge o di o teo gɔmente paare; o nam ta wae o tɔge o voti o kuri\nnɔɔna o ke gɔmente dem wone.\nNɔɔno maama wae o jwoŋ wolim delo o teo gɔmente na jege de woli de nɔɔnbia\nmaama to, ko ma da ko ma da.\nGɔmente maama dam wo taa tɔge de nɔɔnbia kwora na we tei to mo. Nɔɔnbia bam\nkwora kam mo yei ni ka bere nɔɔnbia bam na wo kuri ba gɔmente dem paare tiina tei\nto. Kurim dem jege se ko dɛ voti lao naga mo, se nɔɔno maama voti o boboŋa na laga\ntei to, ye se ko dɛ voti wadaa kam naga chekke.\nWadaa 22\nNɔɔno maama teo gɔmente jege se de taa choo o ŋwea laŋa ne de de dam, de de\nnaduni dedaane de na jege nimɔrɔ tei de sateene dedwonna to se ko pa nɔɔno wom\nŋwea ja kuri se o wane o ji nɔɔno lanyerane.\nWaada 23\nNɔɔno maama wae o ke totoŋ; o wae o kuri o boboŋa na dɛ totoŋ delo, ye fee wora se\ntotoŋ dem taa jege kuri na pa o ywonni de wopwolo ye o ba lia we ba wo zaŋ ba le o\ntotoŋ dem ne to.\nNɔɔno maama ka, ye ko ba chuli o na ye wolo dwi to, jege se o taa jwoŋ ŋweo na mae\nde o totoŋ dem dam na mae tei to mo.\nWolo maama na toŋa ko maŋ se o ŋweo taa ye zegere se ko wane ko ni o tete\ndedaane o diga tiina lanyerane. Ko ta maŋ se o taa nɛ fee o totoŋa jei ne.\nNɔɔno maama wae o tɔge o zoore totoŋa jei tigisim yalo na wo woli o o totoŋa laŋa\nseini to.\nWadaa 24\nNɔɔno maama jege chwoŋa se o taa jege sio de sio maŋa, dedaane hawase bagera o\nna o ke totoŋa jei ne to; ye o ta wae o jwoŋ daa bem wone o jeini sɔŋɔ ne o sia ye ba\nbaa le o ŋweo wone.\nWadaa 25\nFee wora se nɔɔno maama taa ŋwe ŋwea na jege kuri ye ka ywoma ka pae o tete de o\ndiga tiina to. Ko maŋe se wodiiru, zora jei, assibita na ni yezura seini to dedaane won-\ntelo maama na wo woli pa se ŋwea taa ywoma to taa wora. Fee ta mo wora se wolim\ntaa wora ko pae nɔɔno maama nenɛɛne o na ba toŋa, o na weela, naa o na jigi\nnabwom jaweo ŋwaane, o na ye badeim naa kadeim, o na kwe naa nɔɔno na ye zore\ntu, o ware se o ni o tete baŋa ne.\nFee wora se ba taa fage ba ni niina de bia baŋa ne lanyerane. Bu maama, o jege kwo\nyoo o ba jege kwo yoo, ko maŋe se ba ni o baŋe ne mo ba woli o se o ke nɔɔno.\nWadaa 26\nNɔɔno maama jege choŋa se o ke sikuuli. Sikuuli veiŋa, ko zege prameiri sikuuli ko vo"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "cf9c6caabae593265286c18ee114e00f",
            "Index": 4,
            "Label": "5",
            "Size": [
                595.0,
                842.0
            ],
            "Text": "yi Junia Sɛkondeiri Sikuuli, wo taa ye zɛɛra mo, ye ko ta ye fefeo mo se bu maama vo\nsikuuli se ko yi konto. Tɛkenekal Sikuula de totoŋa berem sikuula nenɛɛne Kɔlɛja de\nwo taa wora se balo na wo vo da to vo. Univɛsiti de sikuula kamuna yadwonna de wo\ntaa wora se balo na paase ba tɛɛsa lanyerane to vo.\nSikuuli veiŋa naa tɔn-yeino ye se ko pa nɔɔno swa mo poore se o wane o lɔre kolo\nmaama na lana ko pa nabiino se ko ja wopwolo de yezura ko ba to. Ko jege se ko ja\nnimɔrɔ de badwoŋo mo ko ba de sateene logo baŋa ne, de nabiina dwi maama de\nwɛjɔɔna dwi maama se ko zeini logo baŋa tigisim totoŋa dwi maama na woli logo\nmaama yezura to.\nTiina jege chwoŋa se ba kuri ba na wo taa lage se ba bia zamese tɔnɔ sikuuli delo dwi\nwone to.\nWadaa 27\nNɔɔno maama wae o tɔge o ke o nabaara kekeo o na lage tei, de keina yadwonna, de\n\"Science\" na jaane wodonno telo maama ko ba nabiina jirim naa wolim ŋwaane to.\nNɔɔno maama na popone o tɔnɔ o na yei kolo maama logo lam ŋwaane to, fee wora se\nba zeini naa ba woli o se o nɛ ko maana.\nWadaa 28\n\"United Nations\" nia yanto ye se ko pa nabiino maama logo baŋa wolim, de wopwolo\nde yezura mo.\nWadaa 29\nNɔɔno maama jege fee totoŋa se o ke o na zoore takeiri delo maama ne to se ko pa se\no taa ye nɔɔn-ŋwem se o ŋwea ke ywonni.\nNɔɔno fee totoŋa keiri wone o jege se o dɛ wadɛ sem na lage tei to mo. O ba jege se o\nke o gaale naa o ke o chɔge badwonna wo. O nam ba jege chwoŋa o ke o chɔge kɔgɔ\nywonni de nɔɔno wopwolo, kɔgɔ zula ŋwaane.\nNɔɔno maama na tɔge nabiina ŋwea de logo baŋa chega chwoŋa wadɛ sento o jege se\no tɔge \"United Nations\" na lage se ko dɛ tei to mo.\nWadaa 30\nNɔɔno, naa nɔɔna, naa teo ye zaŋ ba boŋe we ba wo wane ba ke woŋo se ko leiri naa\nko chɔge nia yanto ba na tiŋ tɔnɔ konto ne to."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471121,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "ADAM HUKUKLARYNY\u0147 \u00c4HLUMUMY JARNAMASY\n1948\u2010nji \u00fdyly\u0148 10\u2010njy dekabrynda Birle\u015fen Milletler Guramasyny\u0148 Ba\u015f Assamble\u00fdasy Adam hukuklaryny\u0148 \u00e4hlumumy jarnamasyny tassyklady. Bu\ntaryhy \u00e4hmi\u00fdetli karary kabul edip, Assamble\u00fda Guramany\u0148 \u00e4hli agza\u2010d\u00f6wletlerine Deklarasi\u00fdany\u0148 tekstini jar etmek we ony \u00fdurtlary\u0148 hem\u2010de\nterritori\u00fdalary\u0148 sy\u00fdasy durumyna parh go\u00fdmazdan \u00fda\u00fdratmak, yglan etmek, esasan\u2010da mekdeplerde we be\u00fdleki okuw ja\u00fdlarynda d\u00fc\u015f\u00fcndirmek islegi\nbilen \u00fd\u00fcz tutdy.\nGIRI\u015e\nAdamzat kowmuny\u0148 agzalaryna de\u0148 derejede degi\u015fli merteb\u00e4ni\u0148 we olary\u0148 de\u0148 we a\u00fdrylmaz hukuklaryny\u0148 ykrar edilmegini\u0148 azatlygy\u0148, adalaty\u0148\nhem\u2010de \u00e4hlumumy dyn\u00e7lygy\u0148 esasy bolup dur\u00fdandygyny g\u00f6z \u00f6\u0148\u00fcnde tutup; we\nAdam hukuklaryny\u0148 \u00e4sgerilmezligini\u0148 we \u00fdigrenilmegini\u0148 adamzat ynsabyny ha\u00fdykdyr\u00fdan wag\u015fy\u00e7ylyk aktlaryna getirendigini hem\u2010de adamlary\u0148 s\u00f6z\nwe wy\u017edan azatlygyna \u00fde we gorkudyr m\u00e4t\u00e4\u00e7likden azat boljak d\u00fcn\u00fd\u00e4sini\u0148 d\u00f6redilmegini\u0148 adamlary\u0148 belent ymtyly\u015fy di\u00fdlip yglan edilendigini\ng\u00f6z \u00f6\u0148\u00fcnde tutup; we\nZulmu\u0148 we s\u00fctemi\u0148 gar\u015fysyna i\u0148 so\u0148ky seri\u015fde h\u00f6km\u00fcnde adamyny\u0148 gozgala\u0148a ba\u015f g\u00f6termek zerurlygyny aradan a\u00fdyrmak maksady bilen adam\nhukuklaryny\u0148 kanuny\u0148 h\u00e4kimligi tarapyndan goralmagyny g\u00f6z \u00f6\u0148\u00fcnde tutup; we\nHalklary\u0148 arasyndaky dostlukly gatna\u015fyklary\u0148 \u00f6smegine \u00fdardam etmek zerurlygyny g\u00f6z \u00f6\u0148\u00fcnde tutup; we\nBirle\u015fen Milletleri\u0148 halklaryny\u0148 esasy adam hukuklaryna, adam \u015fahsy\u00fdetini\u0148 mertebesine we gymmatyna, erkegi\u0148dir a\u00fdaly\u0148 de\u0148hukuklylygyna \u00f6z\nynamlaryny D\u00fczg\u00fcnnamada tassyklandyklaryny we sosial \u00f6s\u00fc\u015fedir \u00fda\u015fa\u00fdy\u015f \u015fertlerini\u0148 gowulanmagyna has erkinlikde \u00fdardam etmegi \u00fd\u00fcreklerine\nd\u00fcwendiklerini g\u00f6z \u00f6\u0148\u00fcnde tutup; we\nAgza\u2010d\u00f6wletleri\u0148 Birle\u015fen Milletler Guramasy bilen hyzmatda\u015flykda adam hukuklaryna we esasy azatlyklaryna hemmeleri\u0148 sarpa go\u00fdmagyny we\nberja\u00fd etmegini goldamaga bor\u00e7lanandyklaryny g\u00f6z \u00f6\u0148\u00fcnde tutup; we\nBu hukuklary\u0148 we azatlyklary\u0148 h\u00e4si\u00fdetine hemmeleri\u0148 d\u00fc\u015f\u00fcnmegini\u0148 olary\u0148 doly \u00fderine \u00fdetirilmegi \u00fc\u00e7in \u00e4girt uly \u00e4hmi\u00fdetini\u0148 bardygyny g\u00f6z\n\u00f6\u0148\u00fcnde tutup;\nBA\u015e ASSAMBLE\u00ddA\nADAM HUKUKLARYNY\u0147 BU \u00c4HLUMUMY DEKLARASI\u00ddASYNY \u00e4hli halklary\u0148 we d\u00f6wletleri\u0148 \u00fderine \u00fdetirm\u00e4ge \u00e7aly\u015fmaly wezipesi h\u00f6km\u00fcnde jar ed\u00fd\u00e4r\nHer bir adam, jemgy\u00fdeti\u0148 her bir guramasy bu Deklarasi\u00fdany g\u00fcndelik g\u00f6z \u00f6\u0148\u00fcnde tutup, a\u0148\u2010d\u00fc\u015f\u00fcnje \u00fda\u00fdratmak we ylym\u2010bilim bermek arkaly bu\nhukuklara we azatlyklara sarpa go\u00fdulmagyna \u00fdardam etm\u00e4ge milli we halkara progressiw \u00e7\u00e4reler arkaly, olary\u0148 \u00e4hlumumy we degerli ykrar\nedilmegini hem\u2010de olary\u0148 agza\u2010d\u00f6wletler tarapyndan we \u015fonu\u0148 \u00fdaly\u2010da \u00f6z garamagyndaky halklary\u0148 we territori\u00fdalary\u0148 i\u00e7inde ykrar edilmegini\ngazanmaga jan etmelidirler.\n1\u2010nji madda:\nAdamlary\u0148 hemmesi azat dogul\u00fdarlar we \u00f6z mertebesi hem\u2010de hukuklary bo\u00fdun\u00e7a ilkiba\u015fdan de\u0148dirler. Olara ozal\u2010ba\u015fdan a\u0148, ynsap berlendir we\nbiri\u2010birine \u00f6zara doganlyk ruhunda \u00e7emele\u015fmek olary\u0148 \u00fdara\u015fygydyr.\n2\u2010nji madda:\nHer bir adam jynsyna, derisini\u0148 re\u0148kine, a\u00fdal\u2010 erkekligine, diline, dinine, sy\u00fdasy \u00fda\u2010da be\u00fdleki ynamlaryna, milli we sosial gelip\n\u00e7yky\u015fyna, eml\u00e4k \u00fdagda\u00fdyna, ha\u00fdsy gatlakdandygyna \u00fda\u2010da ga\u00fdry tapawutlaryna garamazdan, bu Deklarasi\u00fdada jar edilen \u00e4hli hukuklara we \u00e4hli\nazatlyklara \u00fdedir.\nMundan ba\u015fga\u2010da, adamyny\u0148 \u00fderligini\u0148, \u00fdurduny\u0148 \u00fda\u2010da gelip \u00e7ykan territori\u00fdasyny\u0148 sy\u00fdasy, hukuk \u00fda\u2010da halkara durumy esasynda, ol\nterritori\u00fdany\u0148 bakna \u00fda bakna d\u00e4ldigine, gara\u015fsyzlygyna \u00fda\u2010da ha\u00fdsydyr bir g\u00f6rn\u00fc\u015fde \u00f6zba\u015fdaklygyny\u0148 \u00e7\u00e4klendirilendigine esaslanan hi\u00e7 bir\ntapawutlandyrma bolmaly d\u00e4ldir.\n3\u2010nji madda:\nHer bir adam \u00fda\u015fa\u00fdy\u015fa, azatlyga we \u015fahsy eldegrilmezlige haklydyr.\n4\u2010nji madda:\nHi\u00e7 kim gul\u00e7ulykda \u00fda\u2010da baknalykda saklanyp bilinmez; gul\u00e7ulygy\u0148 we gul s\u00f6wdasyny\u0148 \u00e4hli g\u00f6rn\u00fc\u015fleri gadagan edil\u00fd\u00e4r.\n5\u2010nji madda:\nHi\u00e7 kim \u00f6z adam\u00e7ylyk mertebesini depele\u00fd\u00e4n, kemsidiji gatna\u015fyga we rehimsiz jeza \u00e7\u00e4resine du\u00e7ar edilmeli d\u00e4ldir.\n6\u2010njy madda:\nHer bir adam, nirededigine garamazdan, \u00f6z\u00fcni\u0148 hukuk sub\u00fdekti h\u00f6km\u00fcnde ykrar edilmegine haklydyr.\n7\u2010nji madda:\nAdamlary\u0148 hemmesi kanuny\u0148 \u00f6\u0148\u00fcnde de\u0148dirler we kanuny\u0148 goragyndan pe\u00fddalanmaga de\u0148 derejede haklydyrlar. Adamlary\u0148 hemmesi bu Deklarasi\u00fdany\nboz\u00fdan her bir diskriminasi\u00fdadan we \u015fe\u00fdle diskriminasi\u00fda \u00f6j\u00fckdirmeden goralmaga de\u0148 derejede haklydyr.\n8\u2010nji madda:\nHer bir adam konstitusi\u00fdany\u0148 \u00fda\u2010da kanuny\u0148 \u00f6z\u00fcne beren esasy hukuklary bozulan \u00fdagda\u00fdynda \u00f6z hukuklaryny ba\u015farnykly milli sudlar arkaly\nnetijeli dikeltm\u00e4ge haklydyr.\n9\u2010njy madda:\nHi\u00e7 kim eden\u2010\u00fdtdilikli tussag edilm\u00e4ge, saklanylmaga \u00fda\u2010da \u00fdurdundan kowulmaga du\u00e7ar edilip bilinmez.\n10\u2010njy madda:\nHer bir adam \u00f6z hukuklaryny\u0148 we bor\u00e7laryny\u0148 kesgitlenmegi we \u00f6z\u00fcne bildirilen jena\u00fdat a\u00fdyplamasyny\u0148 esaslydygyny anyklamak \u00fc\u00e7in doly\nde\u0148hukuklylyk esasynda \u00f6z i\u015fini\u0148 a\u00e7yk we adalaty\u0148 \u00e4hli talaplaryna la\u00fdyklykda gara\u015fsyz we bitarap sudda seredilmegine haklydyr.\n11\u2010nji madda:\nJena\u00fdat edenlikde a\u00fdyp bildiril\u00fd\u00e4n her bir adam t\u00e4 o\u0148a goranmaga \u00e4hli m\u00fcmkin\u00e7ilikler d\u00f6redilen a\u00e7yk sud prosesinde \u00fdazyklydygy kanuny \u00fdol\nbilen bo\u00fdnuna go\u00fdul\u00fdan\u00e7a g\u00fcn\u00e4siz hasaplanmaga haklydyr.\nIlki edilen wagtynda milli kanunlara we halkara kanun\u00e7ylygyna g\u00f6r\u00e4 jena\u00fdaty emele getirmedik ha\u00fdsydyr bir hereketi edenligi \u00fda\u2010da etm\u00e4nligi\nesasynda hi\u00e7 kim \u00fdazgarylyp bilinmez. \u015ee\u00fdle\u2010de, jena\u00fdat edilen wagtynda bu babatda ulanylmagy m\u00fcmkin bolan jeza \u00e7\u00e4resinden agyr \u00e7\u00e4re g\u00f6rl\u00fcp\nbilinmez.\n12\u2010nji madda:\nHi\u00e7 kim \u00f6z \u015fahsy we ma\u015fgala durmu\u015fyna eden\u2010\u00fdtdilikli gaty\u015fylmagyna, \u00f6z \u00fda\u015fa\u00fdy\u015f ja\u00fdyny\u0148 eldegrilmezligini\u0148, hat\u2010habar aragatna\u015fyklaryny\u0148\ngizlinligini\u0148 \u00fda\u2010da \u00f6z at\u2010abra\u00fdyny\u0148 we mertebesini\u0148 garawsyz bozulmagyna du\u00e7ar edilip bilinmez. Her bir adam \u00f6z durmu\u015fyna be\u00fdle\ngaty\u015fmalardan \u00fda\u2010da kastdan kanun arkaly goranmaga haklydyr.",
            "Image": "e4f45d28ae8aa126d0728b3f36ce04b1"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "13\u2010nji madda:\nHer bir adam her bir d\u00f6wleti\u0148 \u00e7\u00e4ginde erkin hereket etm\u00e4ge we \u00f6z\u00fcne \u00fda\u015famaga \u00fder g\u00f6zlem\u00e4ge haklydyr.\nHer bir adam islendik \u00fdurtdan, \u015fol sanda \u00f6z \u00fdurdundan\u2010da, \u00e7ykyp gitm\u00e4ge we \u00f6z \u00fdurduna \u00fdene\u2010de dolanmaga haklydyr.\n14\u2010nji madda:\nHer bir adam \u00fdanalmalardan ga\u00fdry \u00fdurtlarda ga\u00e7ybatalga g\u00f6zlem\u00e4ge we ol ga\u00e7ybatalgadan pe\u00fddalanmaga haklydyr.\nBu hukuk i\u015f \u00fd\u00fcz\u00fcnde sy\u00fdasy d\u00e4l seb\u00e4plere g\u00f6r\u00e4 edilen jena\u00fdat \u00fda\u2010da Birle\u015fen Milletler Guramasyny\u0148 maksatlaryna we prinsiplerine gar\u015fy\ngel\u00fd\u00e4n etmi\u015fler seb\u00e4pli yzarlanylanda, ulanylyp bilinmez.\n15\u2010nji madda:\nHer bir adam gra\u017edan bolmaga haklydyr.\nHi\u00e7 kim \u00f6z gra\u017edanlygyndan \u00fda\u2010da gra\u017edanlygyny \u00fc\u00fdtgetmek hukugyndan eden\u2010\u00fdtdilikli kesilip bilinmez.\n16\u2010njy madda:\nK\u00e4millik \u00fda\u015fyna \u00fdeten erkekler we a\u00fdallar jyns, milli we dini a\u00fdratynlyklara g\u00f6r\u00e4 hi\u00e7 hili \u00e7\u00e4klendirilmezden \u00f6\u00fdlenm\u00e4ge we ma\u015fgala gurmaga\nhaklydyrlar. Olar nikala\u015fylanda, nikada durlanda we nika bozulanda de\u0148 hukuklardan pe\u00fddalan\u00fdarlar.\nNika \u2010 durmu\u015f gur\u00fdanlary\u0148 ikisini\u0148\u2010de \u00f6z erkine we di\u0148e doly razylygyna g\u00f6r\u00e4 gy\u00fdlyp bilner.\nMa\u015fgala jemgy\u00fdeti\u0148 tebigy hem\u2010de esasy \u00f6\u00fdj\u00fcgidir we jemgy\u00fdeti\u0148 we d\u00f6wleti\u0148 goragyna da\u00fdanmaga haklydyr.\n17\u2010nji madda:\nHer bir adam \u00fdekebara \u00fda\u2010da be\u00fdlekiler bilen umumy eml\u00e4gi edinm\u00e4ge haklydyr.\nHi\u00e7 kim \u00f6z eml\u00e4ginden esassyz el \u00fczd\u00fcrilmeli d\u00e4ldir.\n18\u2010nji madda:\nHer bir adam pikir, ynam we din azatlygyna haklydyr; bu hukuk dini\u0148i \u00fda\u2010da ynamy\u0148y \u00fc\u00fdtgetmek azatlygyny we \u00f6z dini\u0148e \u00fda\u2010da ynamy\u0148a u\u00fdmak\nhem\u2010de o\u0148a \u00fdeke \u00f6z\u00fc\u0148 we il bilen bile hususy tertipde, \u015fe\u00fdle\u2010de k\u00f6p\u00e7\u00fclikde se\u017ede etmek, \u00fd\u00f6relge, huda\u00fda \u00e7okunmak we dini ritual dessurlary\u0148\nazatlygyny \u00f6z i\u00e7ine al\u00fdar.\n19\u2010njy madda:\nHer bir adam ynam azatlygyna we ynamyny erkin be\u00fdan etm\u00e4ge haklydyr; bu hukuk \u00f6z ynamy\u0148a p\u00e4sgelsiz u\u00fdmak hem\u2010de informasi\u00fdany we ide\u00fdalary\nislendik seri\u015fdeler arkaly we d\u00f6wletleri\u0148 \u00e7\u00e4klerinden gara\u015fsyz g\u00f6zlemek hem\u2010de \u00fda\u00fdratmak azatlygyny \u00f6z i\u00e7ine al\u00fdar.\n20\u2010nji madda:\nHer bir adam parahat \u00fdygnany\u015fyklar we birle\u015fmeler azatlygyna haklydyr.\nHi\u00e7 kim ha\u00fdsydyr bir birle\u015fm\u00e4 girm\u00e4ge mejbur edilip bilinmez.\n21\u2010nji madda:\nHer bir adam g\u00f6n\u00fcden\u2010g\u00f6ni \u00fda\u2010da erkin sa\u00fdlanan wekilleri\u0148 \u00fcsti bilen \u00f6z d\u00f6wletini dolandyrmaga gatna\u015fmaga haklydyr.\nHer bir adam \u00f6z \u00fdurdunda d\u00f6wlet gullugynda durmaga de\u0148 haklydyr.\nHalky\u0148 erk\u2010islegi h\u00f6k\u00fcmeti\u0148 ygty\u00fdaryny\u0148 esasy bolmalydyr; bu erk wagtly\u2010wagtynda we \u00e4hlumumy de\u0148hukukly sa\u00fdlawlary\u0148 \u00fcpj\u00fcn edilen \u00fdagda\u00fdynda\nwe galpla\u015fdyrylmadyk sa\u00fdlawlarda gizlin \u00fda\u2010da sa\u00fdlaw hukuklaryny\u0148 azatlygyny doly \u00fcpj\u00fcn ed\u00fd\u00e4n be\u00fdleki de\u0148 \u00e4hmi\u00fdetli g\u00f6rn\u00fc\u015fd\u00e4ki ses\nberi\u015flikde \u00f6z be\u00fdanyny tapmalydyr.\n22\u2010nji madda:\nHer bir adam, jemgy\u00fdeti\u0148 agzasy h\u00f6km\u00fcnde, sosial \u00fcpj\u00fcn\u00e7ilige hem\u2010de \u00f6z mertebesini saklamak we \u015fahsy\u00fdetini\u0148 azat \u00f6s\u00fc\u015fini \u00fcpj\u00fcn etmek \u00fc\u00e7in\nykdysady, sosial we medeni ugurlarda zerur bolan hukuklaryny milli tagallalar we halkara hyzmatda\u015flygy arkaly hem\u2010de her d\u00f6wleti\u0148 \u00f6z\nd\u00fcz\u00fcmine we resurslaryna la\u00fdyklykda amala a\u015fyrmaga haklydyr.\n23\u2010nji madda:\nHer bir adam z\u00e4hmet \u00e7ekm\u00e4ge, i\u015f sa\u00fdlamak azatlygyna, adalatly we o\u0148a\u00fdly z\u00e4hmet \u015fertlerine hem\u2010de i\u015fsizlikden goralmaga haklydyr.\nHer bir adam de\u0148 z\u00e4hmet \u00fc\u00e7in, hi\u00e7 hili kemsidilm\u00e4 du\u00e7ar edilmezden, de\u0148 gazanja haklydyr.\nHer bir i\u015fle\u00fd\u00e4n adam \u00f6z\u00fcni\u0148 we ma\u015fgalasyny\u0148 ynsana mynasyp \u00fda\u015fa\u00fdy\u015fyny \u00fcpj\u00fcn ed\u00fd\u00e4n we zerur \u00fdagda\u00fdda sosial \u00fcpj\u00fcn\u00e7iligi\u0148 go\u015fma\u00e7a seri\u015fdeleri\nbilen \u00fcsti \u00fdetiril\u00fd\u00e4n adalatly we kanagatlanarly t\u00f6leg almaga haklydyr.\nHer bir adam professional arkada\u015flygy d\u00f6retm\u00e4ge we \u00f6z b\u00e4hbitlerini goramak \u00fc\u00e7in professional arkada\u015flyklara girm\u00e4ge haklydyr.\n24\u2010nji madda:\nHer bir adam i\u015f g\u00fcn\u00fcni\u0148 g\u00f6wneja\u00fd \u00e7\u00e4klendirilmegini\u0148 hasabyna wagtly\u2010wagtyna we t\u00f6legli z\u00e4hmet rugsadyna \u00e7ykmaga hem\u2010de dyn\u00e7 wagtyny\u0148\nbolmagyna haklydyr.\n25\u2010nji madda:\nHer bir adam i\u00fdmiti, ge\u00fdim\u2010gejimi, \u00fda\u015fa\u00fdy\u015f ja\u00fdyny, medisina k\u00f6megini \u00f6z i\u00e7ine al\u00fdan hem\u2010de onu\u0148 \u00f6z\u00fcni\u0148 we ma\u015fgalasyny\u0148 saglygynydyr maddy\nhal\u2010\u00fdagda\u00fdyny, \u015fe\u00fdle\u2010de i\u015fsiz galan, \u00fdarawsyz, ma\u00fdyp bolan, dul galan, garran \u00fda\u2010da \u00f6z\u00fcne bagly bolmazdan, \u00fda\u015fa\u00fdy\u015f seri\u015fdelerini\u0148\n\u00fditirilmegine getiren be\u00fdleki \u00fdagda\u00fdlarda zerur sosial hyzmatlary we \u00fcpj\u00fcn\u00e7iligi g\u00f6z \u00f6\u0148\u00fcnde tut\u00fdan \u00fda\u015fa\u00fdy\u015f derejesine haklydyr.\nEneler we \u00e7agalar a\u00fdratyn idege hem\u2010de \u00fdardama haklydyrlar. Nikada doglanlygyna \u00fda\u2010da d\u00e4ldigine garamazdan, \u00e4hli \u00e7agalar de\u0148 sosial\ngoragdan pe\u00fddalanmalydyrlar.\n26\u2010njy madda:\nHer bir adam bilim almaga haklydyr. I\u0148 b\u00e4rkisi ba\u015flangy\u00e7 we umumy bilim mugt bolmalydyr. Ba\u015flangy\u00e7 bilim h\u00f6kmany bolmalydyr. Tehniki we\nprofessional bilim umumy el\u00fdeterli we \u00fdokary bilim her kimi\u0148 ukybyna baglylykda hemmeler \u00fc\u00e7in el\u00fdeterli bolmalydyr.\nBilim adam \u015fahsy\u00fdetini\u0148 doly \u00f6s\u00fc\u015fine hem\u2010de adam hukuklaryna we esasy azatlyklaryna sarpa go\u00fdlu\u015fyny\u0148 \u00fdokarlanmagyna ugrukdyrylan\nbolmalydyr. Bilim \u00e4hli halklary\u0148, jynsy \u00fda\u2010da dini toparlary\u0148 arasynda \u00f6zara d\u00fc\u015f\u00fcni\u015fm\u00e4ge, \u00e7ydamlylyga we dostluga hem\u2010de Birle\u015fen Milletler\nGuramasyny\u0148 parahat\u00e7ylygy goramak i\u015fine \u00fdardam etmelidir.\nKi\u00e7i \u00fda\u015fly \u00e7agalary \u00fc\u00e7in bilimi\u0148 g\u00f6rn\u00fc\u015fini sa\u00fdlamaga gezek gelende, ene\u2010atalar artykma\u00e7 hukukdan pe\u00fddalan\u00fdarlar.\n27\u2010nji madda:\nHer bir adam jemgy\u00fdeti\u0148 medeni\u2010kultur durmu\u015fyna erkin gatna\u015fmaga, sungatdan lezzet almaga, ylmy progrese gatna\u015fmaga we onu\u0148 e\u015fretlerinden\npe\u00fddalanmaga haklydyr.",
            "Image": "c8b60723aae65897c6ae9b7cb8fc4237"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Her bir adam awtor h\u00f6km\u00fcnde \u00f6z ylmy, edebi\u2010\u00e7eper z\u00e4hmetini\u0148 netijesi bolup dur\u00fdan ahlak we maddy b\u00e4hbitlerini\u0148 goralmagyna haklydyr.\n28\u2010nji madda:\nHer bir adam bu Deklarasi\u00fdada be\u00fdan edilen hukuklary\u0148 we azatlyklary\u0148 doly dabaralanyp biljek sosial hem\u2010de halkara gurlu\u015fyna haklydyr.\n29\u2010njy madda:\nHer bir adamyny\u0148 onu\u0148 \u015fahsy\u00fdet ta\u00fddan azat we doly \u00f6s\u00fc\u015fini\u0148 \u00fdeke\u2010t\u00e4k m\u00fcmkin bolan \u00fderi \u2010 jemgy\u00fdeti\u0148 \u00f6\u0148\u00fcnde bor\u00e7lary bardyr.\n\u00d6z hak\u2010hukuklarynydan we azatlyklaryndan pe\u00fddalanan wagtynda her bir adam kanun bo\u00fdun\u00e7a g\u00f6z \u00f6\u0148\u00fcnde tutulan we di\u0148e \u00f6zgeleri\u0148 hak\u2010\nhukuklaryny we azatlyklaryny \u00fdeterlik ykrar etmek we hormatlamak zerurlygyndan hem\u2010de demokratik jemgy\u00fdet\u00e7ilik d\u00fczg\u00fcnlerini, ahlagy\u0148\nadalatly we jemgy\u00fdeti\u0148 umumy maddy hal\u2010\u00fdagda\u00fdyny\u0148 talaplaryny kanagatlandyrmakdan gelip \u00e7yk\u00fdan \u00e7\u00e4klendirmelere du\u00e7ar edilmelidir.\nBu hak\u2010hukuklar we azatlyklar durmu\u015fa ge\u00e7irilende, Birle\u015fen Milletler Guramasyny\u0148 maksatlaryna we prinsiplerine ters gelmeli d\u00e4ldir.\n30\u2010njy madda:\nBu Deklarasi\u00fdany\u0148 hi\u00e7 bir b\u00f6l\u00fcmi belli bir d\u00f6wlete, adamlar toparyna \u00fda\u2010da a\u00fdratyn adamlara Deklarasi\u00fdada be\u00fdan edilen hak\u2010hukuklary\u0148 we\nazatlyklary\u0148 \u00fdoguna \u00fdanmaga g\u00f6n\u00fckdirilen ha\u00fdsydyr bir i\u015fleri \u00fda\u2010da hereketleri etm\u00e4ge hukuk ber\u00fd\u00e4r di\u00fden manyda d\u00fc\u015f\u00fcndirilip bilinmez.",
            "Image": "bec28b2cc05e3e693c1cb3bdf458a31b"
        }
    }
}

{
    "MetaData": {
        "Author": null,
        "Creation_Date": 1581471152,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f41215d279c6e195ca121439b03daf27",
            "Index": 0,
            "Label": "1",
            "Size": [
                595.0,
                842.0
            ],
            "Text": "ADAM HUKUKLARYNYŇ ÄHLUMUMY JARNAMASY\n1948‐nji ýylyň 10‐njy dekabrynda Birleşen Milletler Guramasynyň Baş\nAssambleýasy Adam hukuklarynyň ählumumy jarnamasyny tassyklady. Bu\ntaryhy ähmiýetli karary kabul edip, Assambleýa Guramanyň ähli agza‐\ndöwletlerine Deklarasiýanyň tekstini jar etmek we ony ýurtlaryň hem‐de\nterritoriýalaryň syýasy durumyna parh goýmazdan ýaýratmak, yglan etmek,\nesasan‐da mekdeplerde we beýleki okuw jaýlarynda düşündirmek islegi\nbilen ýüz tutdy.\nGIRIŞ\nAdamzat kowmunyň agzalaryna deň derejede degişli mertebäniň we olaryň\ndeň we aýrylmaz hukuklarynyň ykrar edilmeginiň azatlygyň, adalatyň hem‐\nde ählumumy dynçlygyň esasy bolup durýandygyny göz öňünde tutup; we\nAdam hukuklarynyň äsgerilmezliginiň we ýigrenilmeginiň adamzat ynsabyny\nhaýykdyrýan wagşyçylyk aktlaryna getirendigini hem‐de adamlaryň söz we\nwyždan azatlygyna ýe we gorkudyr mätäçlikden azat boljak dünýäsiniň\ndöredilmeginiň adamlaryň belent ymtylyşy diýlip yglan edilendigini göz\nöňünde tutup; we\nZulmuň we sütemiň garşysyna iň soňky serişde hökmünde adamynyň gozgalaňa\nbaş götermek zerurlygyny aradan aýyrmak maksady bilen adam hukuklarynyň\nkanunyň häkimligi tarapyndan goralmagyny göz öňünde tutup; we\nHalklaryň arasyndaky dostlukly gatnaşyklaryň ösmegine ýardam etmek\nzerurlygyny göz öňünde tutup; we\nBirleşen Milletleriň halklarynyň esasy adam hukuklaryna, adam\nşahsyýetiniň mertebesine we gymmatyna, erkegiňdir aýalyň\ndeňhukuklylygyna öz ynamlaryny Düzgünnamada tassyklandyklaryny we sosial\nösüşedir ýaşaýyş şertleriniň gowulanmagyna has erkinlikde ýardam etmegi\nýüreklerine düwendiklerini göz öňünde tutup; we\nAgza‐döwletleriň Birleşen Milletler Guramasy bilen hyzmatdaşlykda adam\nhukuklaryna we esasy azatlyklaryna hemmeleriň sarpa goýmagyny we berjaý\netmegini goldamaga borçlanandyklaryny göz öňünde tutup; we\nBu hukuklaryň we azatlyklaryň häsiýetine hemmeleriň düşünmeginiň olaryň\ndoly ýerine ýetirilmegi üçin ägirt uly ähmiýetiniň bardygyny göz öňünde\ntutup;\nBAŞ ASSAMBLEÝA\nADAM HUKUKLARYNYŇ BU ÄHLUMUMY DEKLARASIÝASYNY ähli halklaryň we\ndöwletleriň ýerine ýetirmäge çalyşmaly wezipesi hökmünde jar edýär\nHer bir adam, jemgyýetiň her bir guramasy bu Deklarasiýany gündelik göz\nöňünde tutup, aň‐düşünje ýaýratmak we ylym‐bilim bermek arkaly bu\nhukuklara we azatlyklara sarpa goýulmagyna ýardam etmäge milli we\nhalkara progressiw çäreler arkaly, olaryň ählumumy we degerli ykrar\nedilmegini hem‐de olaryň agza‐döwletler tarapyndan we şonuň ýaly‐da öz\ngaramagyndaky halklaryň we territoriýalaryň içinde ykrar edilmegini\ngazanmaga jan etmelidirler."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ca497611d39952cdd5ca1367168d01d6",
            "Index": 1,
            "Label": "2",
            "Size": [
                595.0,
                842.0
            ],
            "Text": "1‐nji madda:\nAdamlaryň hemmesi azat dogulýarlar we öz mertebesi hem‐de hukuklary\nboýunça ilkibaşdan deňdirler. Olara ozal‐başdan aň, ynsap berlendir we\nbiri‐birine özara doganlyk ruhunda çemeleşmek olaryň ýaraşygydyr.\n2‐nji madda:\nHer bir adam jynsyna, derisiniň reňkine, aýal‐ erkekligine, diline,\ndinine, syýasy ýa‐da beýleki ynamlaryna, milli we sosial gelip çykyşyna,\nemläk ýagdaýyna, haýsy gatlakdandygyna ýa‐da gaýry tapawutlaryna\ngaramazdan, bu Deklarasiýada jar edilen ähli hukuklara we ähli\nazatlyklara ýedir.\nMundan başga‐da, adamynyň ýerliginiň, ýurdunyň ýa‐da gelip çykan\nterritoriýasynyň syýasy, hukuk ýa‐da halkara durumy esasynda, ol\nterritoriýanyň bakna ýa bakna däldigine, garaşsyzlygyna ýa‐da haýsydyr\nbir görnüşde özbaşdaklygynyň çäklendirilendigine esaslanan hiç bir\ntapawutlandyrma bolmaly däldir.\n3‐nji madda:\nHer bir adam ýaşaýyşa, azatlyga we şahsy eldegrilmezlige haklydyr.\n4‐nji madda:\nHiç kim gulçulykda ýa‐da baknalykda saklanyp bilinmez; gulçulygyň we gul\nsöwdasynyň ähli görnüşleri gadagan edilýär.\n5‐nji madda:\nHiç kim öz adamçylyk mertebesini depeleýän, kemsidiji gatnaşyga we\nrehimsiz jeza çäresine duçar edilmeli däldir.\n6‐njy madda:\nHer bir adam, nirededigine garamazdan, özüniň hukuk subýekti hökmünde\nykrar edilmegine haklydyr.\n7‐nji madda:\nAdamlaryň hemmesi kanunyň öňünde deňdirler we kanunyň goragyndan\npeýdalanmaga deň derejede haklydyrlar. Adamlaryň hemmesi bu\nDeklarasiýany bozýan her bir diskriminasiýadan we şeýle diskriminasiýa\nöjükdirmeden goralmaga deň derejede haklydyr.\n8‐nji madda:\nHer bir adam konstitusiýanyň ýa‐da kanunyň özüne beren esasy hukuklary\nbozulan ýagdaýynda öz hukuklaryny başarnykly milli sudlar arkaly\nnetijeli dikeltmäge haklydyr.\n9‐njy madda:\nHiç kim eden‐ýtdilikli tussag edilmäge, saklanylmaga ýa‐da ýurdundan\nkowulmaga duçar edilip bilinmez."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f2eeda5b04db3116cbef7c3c103258e4",
            "Index": 2,
            "Label": "3",
            "Size": [
                595.0,
                842.0
            ],
            "Text": "10‐njy madda:\nHer bir adam öz hukuklarynyň we borçlarynyň kesgitlenmegi we özüne\nbildirilen jenaýat aýyplamasynyň esaslydygyny anyklamak üçin doly\ndeňhukuklylyk esasynda öz işiniň açyk we adalatyň ähli talaplaryna\nlaýyklykda garaşsyz we bitarap sudda seredilmegine haklydyr.\n11‐nji madda:\nJenaýat edenlikde aýyp bildirilýän her bir adam tä oňa goranmaga ähli\nmümkinçilikler döredilen açyk sud prosesinde ýazyklydygy kanuny ýol\nbilen boýnuna goýulýança günäsiz hasaplanmaga haklydyr.\nIlki edilen wagtynda milli kanunlara we halkara kanunçylygyna görä\njenaýaty emele getirmedik haýsydyr bir hereketi edenligi ýa‐da etmänligi\nesasynda hiç kim ýazgarylyp bilinmez. Şeýle‐de, jenaýat edilen wagtynda\nbu babatda ulanylmagy mümkin bolan jeza çäresinden agyr çäre görlüp\nbilinmez.\n12‐nji madda:\nHiç kim öz şahsy we maşgala durmuşyna eden‐ýtdilikli gatyşylmagyna, öz\nýaşaýyş jaýynyň eldegrilmezliginiň, hat‐habar aragatnaşyklarynyň\ngizlinliginiň ýa‐da öz at‐abraýynyň we mertebesiniň garawsyz bozulmagyna\nduçar edilip bilinmez. Her bir adam öz durmuşyna beýle gatyşmalardan ýa‐\nda kastdan kanun arkaly goranmaga haklydyr.\n13‐nji madda:\nHer bir adam her bir döwletiň çäginde erkin hereket etmäge we özüne\nýaşamaga ýer gözlemäge haklydyr.\nHer bir adam islendik ýurtdan, şol sanda öz ýurdundan‐da, çykyp gitmäge\nwe öz ýurduna ýene‐de dolanmaga haklydyr.\n14‐nji madda:\nHer bir adam ýanalmalardan gaýry ýurtlarda gaçybatalga gözlemäge we ol\ngaçybatalgadan peýdalanmaga haklydyr.\nBu hukuk iş ýüzünde syýasy däl sebäplere görä edilen jenaýat ýa‐da\nBirleşen Milletler Guramasynyň maksatlaryna we prinsiplerine garşy\ngelýän etmişler sebäpli yzarlanylanda, ulanylyp bilinmez.\n15‐nji madda:\nHer bir adam graždan bolmaga haklydyr.\nHiç kim öz graždanlygyndan ýa‐da graždanlygyny üýtgetmek hukugyndan\neden‐ýtdilikli kesilip bilinmez.\n16‐njy madda:\nKämillik ýaşyna ýeten erkekler we aýallar jyns, milli we dini\naýratynlyklara görä hiç hili çäklendirilmezden öýlenmäge we maşgala\ngurmaga haklydyrlar. Olar nikalaşylanda, nikada durlanda we nika\nbozulanda deň hukuklardan peýdalanýarlar."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d1dd0bcc6828aef1f8a811c3f46ca3a9",
            "Index": 3,
            "Label": "4",
            "Size": [
                595.0,
                842.0
            ],
            "Text": "Nika ‐ durmuş gurýanlaryň ikisiniň‐de öz erkine we diňe doly razylygyna\ngörä gyýlyp bilner.\nMaşgala jemgyýetiň tebigy hem‐de esasy öýjügidir we jemgyýetiň we\ndöwletiň goragyna daýanmaga haklydyr.\n17‐nji madda:\nHer bir adam ýekebara ýa‐da beýlekiler bilen umumy emlägi edinmäge\nhaklydyr.\nHiç kim öz emläginden esassyz el üzdürilmeli däldir.\n18‐nji madda:\nHer bir adam pikir, ynam we din azatlygyna haklydyr; bu hukuk diniňi ýa‐\nda ynamyňy üýtgetmek azatlygyny we öz diniňe ýa‐da ynamyňa uýmak hem‐de\noňa ýeke özüň we il bilen bile hususy tertipde, şeýle‐de köpçülikde\nsežde etmek, ýörelge, hudaýa çokunmak we dini ritual dessurlaryň\nazatlygyny öz içine alýar.\n19‐njy madda:\nHer bir adam ynam azatlygyna we ynamyny erkin beýan etmäge haklydyr; bu\nhukuk öz ynamyňa päsgelsiz uýmak hem‐de informasiýany we ideýalary\nislendik serişdeler arkaly we döwletleriň çäklerinden garaşsyz gözlemek\nhem‐de ýaýratmak azatlygyny öz içine alýar.\n20‐nji madda:\nHer bir adam parahat ýygnanyşyklar we birleşmeler azatlygyna haklydyr.\nHiç kim haýsydyr bir birleşmä girmäge mejbur edilip bilinmez.\n21‐nji madda:\nHer bir adam gönüden‐göni ýa‐da erkin saýlanan wekilleriň üsti bilen öz\ndöwletini dolandyrmaga gatnaşmaga haklydyr.\nHer bir adam öz ýurdunda döwlet gullugynda durmaga deň haklydyr.\nHalkyň erk‐islegi hökümetiň ygtyýarynyň esasy bolmalydyr; bu erk wagtly‐\nwagtynda we ählumumy deňhukukly saýlawlaryň üpjün edilen ýagdaýynda we\ngalplaşdyrylmadyk saýlawlarda gizlin ýa‐da saýlaw hukuklarynyň\nazatlygyny doly üpjün edýän beýleki deň ähmiýetli görnüşdäki ses\nberişlikde öz beýanyny tapmalydyr.\n22‐nji madda:\nHer bir adam, jemgyýetiň agzasy hökmünde, sosial üpjünçilige hem‐de öz\nmertebesini saklamak we şahsyýetiniň azat ösüşini üpjün etmek üçin\nykdysady, sosial we medeni ugurlarda zerur bolan hukuklaryny milli\ntagallalar we halkara hyzmatdaşlygy arkaly hem‐de her döwletiň öz\ndüzümine we resurslaryna laýyklykda amala aşyrmaga haklydyr.\n23‐nji madda:"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "cc5488aedc75eadb27674035f83a0985",
            "Index": 4,
            "Label": "5",
            "Size": [
                595.0,
                842.0
            ],
            "Text": "Her bir adam zähmet çekmäge, iş saýlamak azatlygyna, adalatly we oňaýly\nzähmet şertlerine hem‐de işsizlikden goralmaga haklydyr.\nHer bir adam deň zähmet üçin, hiç hili kemsidilmä duçar edilmezden, deň\ngazanja haklydyr.\nHer bir işleýän adam özüniň we maşgalasynyň ynsana mynasyp ýaşaýyşyny\nüpjün edýän we zerur ýagdaýda sosial üpjünçiligiň goşmaça serişdeleri\nbilen üsti ýetirilýän adalatly we kanagatlanarly töleg almaga haklydyr.\nHer bir adam professional arkadaşlygy döretmäge we öz bähbitlerini\ngoramak üçin professional arkadaşlyklara girmäge haklydyr.\n24‐nji madda:\nHer bir adam iş gününiň göwnejaý çäklendirilmeginiň hasabyna wagtly‐\nwagtyna we tölegli zähmet rugsadyna çykmaga hem‐de dynç wagtynyň\nbolmagyna haklydyr.\n25‐nji madda:\nHer bir adam iýmiti, geýim‐gejimi, ýaşaýyş jaýyny, medisina kömegini öz\niçine alýan hem‐de onuň özüniň we maşgalasynyň saglygynydyr maddy hal‐\nýagdaýyny, şeýle‐de işsiz galan, ýarawsyz, maýyp bolan, dul galan,\ngarran ýa‐da özüne bagly bolmazdan, ýaşaýyş serişdeleriniň ýitirilmegine\ngetiren beýleki ýagdaýlarda zerur sosial hyzmatlary we üpjünçiligi göz\nöňünde tutýan ýaşaýyş derejesine haklydyr.\nEneler we çagalar aýratyn idege hem‐de ýardama haklydyrlar. Nikada\ndoglanlygyna ýa‐da däldigine garamazdan, ähli çagalar deň sosial\ngoragdan peýdalanmalydyrlar.\n26‐njy madda:\nHer bir adam bilim almaga haklydyr. Iň bärkisi başlangyç we umumy bilim\nmugt bolmalydyr. Başlangyç bilim hökmany bolmalydyr. Tehniki we\nprofessional bilim umumy elýeterli we ýokary bilim her kimiň ukybyna\nbaglylykda hemmeler üçin elýeterli bolmalydyr.\nBilim adam şahsyýetiniň doly ösüşine hem‐de adam hukuklaryna we esasy\nazatlyklaryna sarpa goýluşynyň ýokarlanmagyna ugrukdyrylan bolmalydyr.\nBilim ähli halklaryň, jynsy ýa‐da dini toparlaryň arasynda özara\ndüşünişmäge, çydamlylyga we dostluga hem‐de Birleşen Milletler\nGuramasynyň parahatçylygy goramak işine ýardam etmelidir.\nKiçi ýaşly çagalary üçin bilimiň görnüşini saýlamaga gezek gelende, ene‐\natalar artykmaç hukukdan peýdalanýarlar.\n27‐nji madda:\nHer bir adam jemgyýetiň medeni‐kultur durmuşyna erkin gatnaşmaga,\nsungatdan lezzet almaga, ylmy progrese gatnaşmaga we onuň eşretlerinden\npeýdalanmaga haklydyr.\nHer bir adam awtor hökmünde öz ylmy, edebi‐çeper zähmetiniň netijesi\nbolup durýan ahlak we maddy bähbitleriniň goralmagyna haklydyr."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f248a7f90f6ffe24a0ee6e330f6f3bea",
            "Index": 5,
            "Label": "6",
            "Size": [
                595.0,
                842.0
            ],
            "Text": "28‐nji madda:\nHer bir adam bu Deklarasiýada beýan edilen hukuklaryň we azatlyklaryň\ndoly dabaralanyp biljek sosial hem‐de halkara gurluşyna haklydyr.\n29‐njy madda:\nHer bir adamynyň onuň şahsyýet taýdan azat we doly ösüşiniň ýeke‐täk\nmümkin bolan ýeri ‐ jemgyýetiň öňünde borçlary bardyr.\nÖz hak‐hukuklarynydan we azatlyklaryndan peýdalanan wagtynda her bir\nadam kanun boýunça göz öňünde tutulan we diňe özgeleriň hak‐hukuklaryny\nwe azatlyklaryny ýeterlik ykrar etmek we hormatlamak zerurlygyndan hem‐\nde demokratik jemgyýetçilik düzgünlerini, ahlagyň adalatly we jemgyýetiň\numumy maddy hal‐ýagdaýynyň talaplaryny kanagatlandyrmakdan gelip çykýan\nçäklendirmelere duçar edilmelidir.\nBu hak‐hukuklar we azatlyklar durmuşa geçirilende, Birleşen Milletler\nGuramasynyň maksatlaryna we prinsiplerine ters gelmeli däldir.\n30‐njy madda:\nBu Deklarasiýanyň hiç bir bölümi belli bir döwlete, adamlar toparyna ýa‐\nda aýratyn adamlara Deklarasiýada beýan edilen hak‐hukuklaryň we\nazatlyklaryň ýoguna ýanmaga gönükdirilen haýsydyr bir işleri ýa‐da\nhereketleri etmäge hukuk berýär diýen manyda düşündirilip bilinmez."
        }
    }
}

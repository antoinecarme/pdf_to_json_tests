{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470189,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "TUCUY RUNACUNAPAC HATUM RIMAY\nCALLARI\nYuyashpa ima shina quishpiri, taripa, sumac causay pachapi, mashcanga ricsipi cusilla\ncausayta, ayacunapi mana pi miticuchum, runacunapac ucullapi tián.\nYuyashpa mana ricsicuna runaman millayhuán ricuchum ñausashina pishihuán. Caycuna tucuy\nllaquicunata apamushca; chaymantami tucuylla ninchic, runacuna, pacha callaricpi mana\nmanchay, huaccha llaqui charic carca, quishipita munashpa, rimaytapes cusilla\ncacharishpa, paycunahuánmi huiñarca.\nYuyashpa runacunapac ancha allimi taripacuna mitsachum, mana runacuna cayta ricushpa\nhatum piñayhuán jatarichum.\nYuyashpa mashcanami llactacunaman, pay pura, mayjanpes cachum tandarishpa alli causayta\ncatina.\nYuyashpa imashinami llactacuna tinguinacushca HATUM SUYUPI, catishpa alli yuyayhuán\nquella rurashcata, mana astahuán runacunata llaquichichum sumaclla cari, huarmicuna\nshuc maquillahuán causachum; chaymanta ninchic, puricunahuán shucla pachaman chayashum\nquishpicunahuán.\nYuyashpa imashina llactacunapes mingayta rurashca, tandarishca mama suyupi, rimayta\ncushcami tucuy runa quishpihuán causachum.\nYuyashpa chay taripacunaca astahuán allimi tucuyllacunapac, runacunapac, maypipes\ntiacuchum cay ura pachapi.\nHATUM TANDARI\nNin, cay shuricunata, tucuy runacuna uyachum, imashina llactacuna, utiuc, hatum cachum\ntandari quipa sumacta rimarishpa, tutamanta, punlla, chishi, tuta cachum,\nllactacunallatac, ayllucunaman runacunama yachay huasipi shina yachachinga cay\nnishcacunata. Chaymantami pacarina shina llugshinga quishpicuna, alli causaycuna\ntucuypaglla.\nShayana 1\nTucuy runacuna quishpirihuán huiñán, pactacunahuampes, pay pura, umahuán, ayahuán chay\nshucuna shina, chaymantami shuclla shina causangacuna.\nShayana 2\nTucuy runacuna paycunapac charín quishpita; rimaycunapi nishcata, misho, yana, quillu\ncachum, cayta, chayta nichum, rimachum, Pachacamac charichum mana charichum, charic\ncachum, mana charic cachum, caypi huiñashca cachum, shuctac llactapi huiñashca cachum.\nChasnalatac mana astahuán alli llacta cangachu, paypac allpacuna shuctac maquicunapi\ntiacuc, quishpilla cacpipes. Quishpicunata sisachinallami, millay runacuna munacpi,\nmana munacpi.\nShayana 3\nTucuy runacunami quiquin causayta, quishpita charín, mana pi shuashina caminga.",
            "Image": "e966942afd305cccee5d57e45f5b8bb9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Shayana 4\nMana pi cay pachapi yanacuna, mitayucuna canga; yana catuc anchurichum tucuy\nllactacunapi.\nShayana 5\nMana pi ñacaychinga, pingay macaycunatapes mana cungachum runacunaman.\nShayana 6\nTucuy runacunami paycunapac quiquin causayta charín taripa allichicunahuán.\nShayana 7\nTucuymi chasnallatac can taripa ñaupapi, tucuymi paypac alli maquipi churaringa.\nTucuymi shuclla causaymanta huiñarcanchic, mana pi cayta quichuchum.\nShayana 8\nTucuy runacunami taripa huasicunaman chayanga, chaypi mashcangapac mana chay shuccuna\nmillayta mashcachum. Hatum quellacunami tucuy llactacunapi caytucuyta ricunga sinchi\nñahuihuán.\nShayana 9\nMana pi amsa ucuman apanga, shuctac allpacunamantapes pi surcunga.\nShayana 10\nTucuy runacunami shinallatac canga quiquin pura shina, caypica pay nishcacunata uyanga\ncuna, rucucuna cacpi, taripa cacpi, chaypimi quellacunata ricunga mana millayta\nuyashpa.\nShayana 11\nTucuy runacunami llaquita charishpa paypac millacunahuán mashcanga mana chaychu nishpa,\nimashina taripacuna nin. Yaya taripacuna mashcanga mitsata.\nMana pi amsa ucuman apanga pandari nishcamanta, imashina nin quiquin llactacunapac\nquellca, mashcanacungami haum llaquichi, tucuylla allí ricuyhuán ricushpa.\nShayana 12\nMana pi shuctac miticucpi urmanga quiquin causaypi, ayllucunapipes, alli shutipipes\nillaringa chasnacuna millayta cushca nishpaca.\nShayana 13\nTucuy runacunami maipipes puringallami, paypac allpa llactapi.\nTucuy runacunami llugshingalla shuctan llactacunaman, cutín paypac quiquin llactaman\ntigrangapac.\nShayana 14\nPi caticucpi, runacuna maypi miticunata mashcan, mana pi chaymantaca llugshichinga,",
            "Image": "fb6468dab7ed6b526beae74eb9921972"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "mayjan llactapi cachum.\nCay miticunapi, masna taripa nicpi, runa millay cacpipes mana llacta cayahuán ricunga.\nShayana 15\nTucuy runacuna quiquin llactata charinga.\nMana piman quiquin llactata quichunga, nishpapes shuctala llactata mashcanga.\nShayana 16\nCaricuna, huarmicuna, longocuna cashpa, mana pi munashpa shuctac carahuán, shuctac\nllactahuán tinguinacungallami yaya, mama cangapac, chasna causangallami alli\ntandarishca, tinguinacuymi cari, huarmi zapalla saquiricpi.\nCari, huarmi nicpila tinguinacunga cuna.\nAyllucuna ñaupamanta shamun, paycunami tucuy allpapi tandarishpa llactata rurán.\nShayana 17\nTucuy runacunami paycunapac quiquin allpata charinga, paycunala, hatum tandaripacpes.\nMana paycunapac allpacunata quichunga.\nShayana 18\nTucuy runacuna yuyay quishpita, Pachacamac yuyacta charín; chaylapitac saquingacuna\nPachacamac yuyay shuctac yuyacunahuán. Caycunataca paylatac, tandarishca cacpipes\nchayshuc cuna uyachum yuyaycunapi cacharichum.\nShayana 19\nTucuy runacunami yuyanata, rimanata quishpichingalla. Mana pi paypac yuyaycunamanta\ncaminga, quichunga. Rimay cunatapes cacharincunallami caycuna alli cacpi ushacunata\ncatishpa imashinapes cachum.\nShayana 20\nTucuy runacunami quishpi tandaycuna ruranga mana pi piñachichum.\nMana pi cay tandaycunaman piña nishpa apanga.\nShayana 21\nTucuy runacunami llacta camayu cunapi curaga shina ruranga paylatac, shuctac cunapi\nshutipi.\nTucuy runacunami camayuc cunaman chayanga, mana shuccuna astahuán chayshu canahuán\ncachum.\nAyllucunapac quiquin yuyaycunahuán camayucunata purichinga; chaycunataca alli\nacllayhuán mashcanga; cay alli aclla tandarica huata, huata quipa ruraringa, acllapica\nupalla shitanga, ama shitay amsapi chingarichum.\nShayana 22",
            "Image": "d91255ac00076818512ad33ba16027c1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Tucuy runacunami ayllupac cashpa charingacuna sumac ricuy, llactacunallapitac quiquin\npura mashcanga cuna, paycunapac ancha ministicuna, allí yuyaycunahuán tucuy causachum.\nShayana 23\nTucuy runacunami llangata charinga paycunalatacmi llanga mayta mashcanga, mana\nchasnalla shitashca causangapac.\nTucuy runacunami alli cullquita japinga, mana shuc cunaca alli, chayshuc cunaca yaricay\npuchu cunahuán.\nTucuy runacunami paypac llangacunamanta cullquita japinga, pay, huarmi, huahua\nayllucuna micunapac, churanapac charichum.\nTucuy runacunami nishpaca tandarita ruranga, paylatac chaypi tandaringa shuctac\ncunahuán.\nShayana 24\nTucuy runacunami samayta charinga llanga quipaca, chasnallatac punllacunapi cayta,\nchayta puringa, rimanga shuyunata quichungapac, chaypacca cullquita japinga.\nShayana 25\nTucuy runacunami alli causayta charinga, paypac huarmi, huahuapes chasnallatac\ncausanga, unguyta quichushpa, micunapes alli cachum, churanacuna, huasitapes tucuyllami\ncharinga; mana llanga charishpa, unguyhuán, rucuyashpa, huacchayashpa hatum apucuna\ntucuyta chasna cachum ricunga.\nChichu huarmipes, llullu huahuacunapes alli causaytami charinga. Tucuy llullu\nhuahuacuna, tinguy mana tinguy huiñashca, chasnallatac shumay causayta charinga cuna.\nShayana 26\nTucuy runacunami yachachi huasiman chayanga. Yachayca mana cullquihuán randinachu,\ntucuypacmi yangalla huahua huasicunamanta hatum yachay huasiman ringa.\nYachachimi canga uma hatumhuán, aicha sinchiyachum, chaylapitac quishpita apachum tucuy\nllactacuna tandarichum sumaclla, quiquin pura alli causachum.\nYayacuna paycunalatac mashcanga manashca yachachita churi, hushushicunaman.\nShayana 27\nTucuy runacunami paypac ayllucunapac causayta causanga. Hatum yachanacunatapes\nministishpa mashcanga paypac chayshu cunapapes.\nTucuy runacunami yachayuc manta japinga masna paymanta shuctac yachayuc cuchum.\nShayana 28\nTucuy runacunami paypac quiquin llactapi, chayshuc llactacunapipes quishpicunata, alli\ncunatapes hatum quellcapi nishcata taringa, ima shina llacta mama rurarca.\nShayana 29\nTucuy runacunami chayshuc cunahuán llactaman anchata cuyanga, paycunalatac quipaca",
            "Image": "b744bbf6d2f92cbbe05ba42f9148cfa2"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "quishipirichum.\nCaytucuy nishcacunata tucuyllami yachan, chaymantami huaquichina mana chingarichum;\nayllucuna, llactacuna sumaclla tiachum, mana chayshu cunaman quichushpa, camishpa,\nmillashpa. Llactacuna alla shayarichum, quipa mana huacangapac.\nCay quishpi cunaca mana pi japingachu jarcangapac mana hatum llacta nishca cunata,\npaypac hatum tandari quipa.\nShayana 30\nMana ima cay rimaycunamanta rimanallachu, shuctac llactacunaca mana cayta japingachu\nquiquinta rurangapac, runacunapes, ayllucunapes mana shinallatac paypac causaypi\nchurunga chayshuc cunaman quichusha nishpa caya sumac rimayta.",
            "Image": "e2edbf90ad77ab3a70cddfe8236635cf"
        }
    }
}

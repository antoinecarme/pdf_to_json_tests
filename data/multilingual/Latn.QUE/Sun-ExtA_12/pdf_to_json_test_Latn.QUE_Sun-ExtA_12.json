{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470177,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "TUCUY RUNACUNAPAC HATUM RIMAY\nCALLARI\nYuyashpa ima shina quishpiri, taripa, sumac causay pachapi, mashcanga ricsipi cusilla causayta, ayacunapi mana pi\nmiticuchum, runacunapac ucullapi ti\u00e1n.\nYuyashpa mana ricsicuna runaman millayhu\u00e1n ricuchum \u00f1ausashina pishihu\u00e1n. Caycuna tucuy llaquicunata apamushca;\nchaymantami tucuylla ninchic, runacuna, pacha callaricpi mana manchay, huaccha llaqui charic carca, quishipita\nmunashpa, rimaytapes cusilla cacharishpa, paycunahu\u00e1nmi hui\u00f1arca.\nYuyashpa runacunapac ancha allimi taripacuna mitsachum, mana runacuna cayta ricushpa hatum pi\u00f1ayhu\u00e1n jatarichum.\nYuyashpa mashcanami llactacunaman, pay pura, mayjanpes cachum tandarishpa alli causayta catina.\nYuyashpa imashinami llactacuna tinguinacushca HATUM SUYUPI, catishpa alli yuyayhu\u00e1n quella rurashcata, mana\nastahu\u00e1n runacunata llaquichichum sumaclla cari, huarmicuna shuc maquillahu\u00e1n causachum; chaymanta ninchic,\npuricunahu\u00e1n shucla pachaman chayashum quishpicunahu\u00e1n.\nYuyashpa imashina llactacunapes mingayta rurashca, tandarishca mama suyupi, rimayta cushcami tucuy runa\nquishpihu\u00e1n causachum.\nYuyashpa chay taripacunaca astahu\u00e1n allimi tucuyllacunapac, runacunapac, maypipes tiacuchum cay ura pachapi.\nHATUM TANDARI\nNin, cay shuricunata, tucuy runacuna uyachum, imashina llactacuna, utiuc, hatum cachum tandari quipa sumacta\nrimarishpa, tutamanta, punlla, chishi, tuta cachum, llactacunallatac, ayllucunaman runacunama yachay huasipi shina\nyachachinga cay nishcacunata. Chaymantami pacarina shina llugshinga quishpicuna, alli causaycuna tucuypaglla.\nShayana 1\nTucuy runacuna quishpirihu\u00e1n hui\u00f1\u00e1n, pactacunahuampes, pay pura, umahu\u00e1n, ayahu\u00e1n chay shucuna shina, chaymantami\nshuclla shina causangacuna.\nShayana 2\nTucuy runacuna paycunapac char\u00edn quishpita; rimaycunapi nishcata, misho, yana, quillu cachum, cayta, chayta\nnichum, rimachum, Pachacamac charichum mana charichum, charic cachum, mana charic cachum, caypi hui\u00f1ashca cachum,\nshuctac llactapi hui\u00f1ashca cachum.\nChasnalatac mana astahu\u00e1n alli llacta cangachu, paypac allpacuna shuctac maquicunapi tiacuc, quishpilla cacpipes.\nQuishpicunata sisachinallami, millay runacuna munacpi, mana munacpi.\nShayana 3\nTucuy runacunami quiquin causayta, quishpita char\u00edn, mana pi shuashina caminga.\nShayana 4\nMana pi cay pachapi yanacuna, mitayucuna canga; yana catuc anchurichum tucuy llactacunapi.\nShayana 5\nMana pi \u00f1acaychinga, pingay macaycunatapes mana cungachum runacunaman.\nShayana 6\nTucuy runacunami paycunapac quiquin causayta char\u00edn taripa allichicunahu\u00e1n.\nShayana 7\nTucuymi chasnallatac can taripa \u00f1aupapi, tucuymi paypac alli maquipi churaringa. Tucuymi shuclla causaymanta\nhui\u00f1arcanchic, mana pi cayta quichuchum.\nShayana 8\nTucuy runacunami taripa huasicunaman chayanga, chaypi mashcangapac mana chay shuccuna millayta mashcachum. Hatum\nquellacunami tucuy llactacunapi caytucuyta ricunga sinchi \u00f1ahuihu\u00e1n.\nShayana 9\nMana pi amsa ucuman apanga, shuctac allpacunamantapes pi surcunga.\nShayana 10\nTucuy runacunami shinallatac canga quiquin pura shina, caypica pay nishcacunata uyanga cuna, rucucuna cacpi,\ntaripa cacpi, chaypimi quellacunata ricunga mana millayta uyashpa.\nShayana 11",
            "Image": "043573d5bf37e61491b4141fc575bd42"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Tucuy runacunami llaquita charishpa paypac millacunahu\u00e1n mashcanga mana chaychu nishpa, imashina taripacuna nin.\nYaya taripacuna mashcanga mitsata.\nMana pi amsa ucuman apanga pandari nishcamanta, imashina nin quiquin llactacunapac quellca, mashcanacungami haum\nllaquichi, tucuylla all\u00ed ricuyhu\u00e1n ricushpa.\nShayana 12\nMana pi shuctac miticucpi urmanga quiquin causaypi, ayllucunapipes, alli shutipipes illaringa chasnacuna millayta\ncushca nishpaca.\nShayana 13\nTucuy runacunami maipipes puringallami, paypac allpa llactapi.\nTucuy runacunami llugshingalla shuctan llactacunaman, cut\u00edn paypac quiquin llactaman tigrangapac.\nShayana 14\nPi caticucpi, runacuna maypi miticunata mashcan, mana pi chaymantaca llugshichinga, mayjan llactapi cachum.\nCay miticunapi, masna taripa nicpi, runa millay cacpipes mana llacta cayahu\u00e1n ricunga.\nShayana 15\nTucuy runacuna quiquin llactata charinga.\nMana piman quiquin llactata quichunga, nishpapes shuctala llactata mashcanga.\nShayana 16\nCaricuna, huarmicuna, longocuna cashpa, mana pi munashpa shuctac carahu\u00e1n, shuctac llactahu\u00e1n tinguinacungallami\nyaya, mama cangapac, chasna causangallami alli tandarishca, tinguinacuymi cari, huarmi zapalla saquiricpi.\nCari, huarmi nicpila tinguinacunga cuna.\nAyllucuna \u00f1aupamanta shamun, paycunami tucuy allpapi tandarishpa llactata rur\u00e1n.\nShayana 17\nTucuy runacunami paycunapac quiquin allpata charinga, paycunala, hatum tandaripacpes.\nMana paycunapac allpacunata quichunga.\nShayana 18\nTucuy runacuna yuyay quishpita, Pachacamac yuyacta char\u00edn; chaylapitac saquingacuna Pachacamac yuyay shuctac\nyuyacunahu\u00e1n. Caycunataca paylatac, tandarishca cacpipes chayshuc cuna uyachum yuyaycunapi cacharichum.\nShayana 19\nTucuy runacunami yuyanata, rimanata quishpichingalla. Mana pi paypac yuyaycunamanta caminga, quichunga. Rimay\ncunatapes cacharincunallami caycuna alli cacpi ushacunata catishpa imashinapes cachum.\nShayana 20\nTucuy runacunami quishpi tandaycuna ruranga mana pi pi\u00f1achichum.\nMana pi cay tandaycunaman pi\u00f1a nishpa apanga.\nShayana 21\nTucuy runacunami llacta camayu cunapi curaga shina ruranga paylatac, shuctac cunapi shutipi.\nTucuy runacunami camayuc cunaman chayanga, mana shuccuna astahu\u00e1n chayshu canahu\u00e1n cachum.\nAyllucunapac quiquin yuyaycunahu\u00e1n camayucunata purichinga; chaycunataca alli acllayhu\u00e1n mashcanga; cay alli aclla\ntandarica huata, huata quipa ruraringa, acllapica upalla shitanga, ama shitay amsapi chingarichum.\nShayana 22\nTucuy runacunami ayllupac cashpa charingacuna sumac ricuy, llactacunallapitac quiquin pura mashcanga cuna,\npaycunapac ancha ministicuna, all\u00ed yuyaycunahu\u00e1n tucuy causachum.\nShayana 23\nTucuy runacunami llangata charinga paycunalatacmi llanga mayta mashcanga, mana chasnalla shitashca causangapac.\nTucuy runacunami alli cullquita japinga, mana shuc cunaca alli, chayshuc cunaca yaricay puchu cunahu\u00e1n.\nTucuy runacunami paypac llangacunamanta cullquita japinga, pay, huarmi, huahua ayllucuna micunapac, churanapac\ncharichum.",
            "Image": "43c0589d23e340b362212b5a10abe9f7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Tucuy runacunami nishpaca tandarita ruranga, paylatac chaypi tandaringa shuctac cunahu\u00e1n.\nShayana 24\nTucuy runacunami samayta charinga llanga quipaca, chasnallatac punllacunapi cayta, chayta puringa, rimanga\nshuyunata quichungapac, chaypacca cullquita japinga.\nShayana 25\nTucuy runacunami alli causayta charinga, paypac huarmi, huahuapes chasnallatac causanga, unguyta quichushpa,\nmicunapes alli cachum, churanacuna, huasitapes tucuyllami charinga; mana llanga charishpa, unguyhu\u00e1n, rucuyashpa,\nhuacchayashpa hatum apucuna tucuyta chasna cachum ricunga.\nChichu huarmipes, llullu huahuacunapes alli causaytami charinga. Tucuy llullu huahuacuna, tinguy mana tinguy\nhui\u00f1ashca, chasnallatac shumay causayta charinga cuna.\nShayana 26\nTucuy runacunami yachachi huasiman chayanga. Yachayca mana cullquihu\u00e1n randinachu, tucuypacmi yangalla huahua\nhuasicunamanta hatum yachay huasiman ringa.\nYachachimi canga uma hatumhu\u00e1n, aicha sinchiyachum, chaylapitac quishpita apachum tucuy llactacuna tandarichum\nsumaclla, quiquin pura alli causachum.\nYayacuna paycunalatac mashcanga manashca yachachita churi, hushushicunaman.\nShayana 27\nTucuy runacunami paypac ayllucunapac causayta causanga. Hatum yachanacunatapes ministishpa mashcanga paypac\nchayshu cunapapes.\nTucuy runacunami yachayuc manta japinga masna paymanta shuctac yachayuc cuchum.\nShayana 28\nTucuy runacunami paypac quiquin llactapi, chayshuc llactacunapipes quishpicunata, alli cunatapes hatum quellcapi\nnishcata taringa, ima shina llacta mama rurarca.\nShayana 29\nTucuy runacunami chayshuc cunahu\u00e1n llactaman anchata cuyanga, paycunalatac quipaca quishipirichum.\nCaytucuy nishcacunata tucuyllami yachan, chaymantami huaquichina mana chingarichum; ayllucuna, llactacuna sumaclla\ntiachum, mana chayshu cunaman quichushpa, camishpa, millashpa. Llactacuna alla shayarichum, quipa mana\nhuacangapac.\nCay quishpi cunaca mana pi japingachu jarcangapac mana hatum llacta nishca cunata, paypac hatum tandari quipa.\nShayana 30\nMana ima cay rimaycunamanta rimanallachu, shuctac llactacunaca mana cayta japingachu quiquinta rurangapac,\nrunacunapes, ayllucunapes mana shinallatac paypac causaypi churunga chayshuc cunaman quichusha nishpa caya sumac\nrimayta.",
            "Image": "a42c29f91e8eb959e11ea1c21535d075"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470108,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TUCUY RUNACUNAPAC HATUM RIMAY\nCALLARI\nYuyashpa ima shina quishpiri, taripa, sumac causay pachapi, mashcanga\nricsipi cusilla causayta, ayacunapi mana pi miticuchum, runacunapac\nucullapi ti\u00e1n.\nYuyashpa mana ricsicuna runaman millayhu\u00e1n ricuchum \u00f1ausashina\npishihu\u00e1n. Caycuna tucuy llaquicunata apamushca; chaymantami tucuylla\nninchic, runacuna, pacha callaricpi mana manchay, huaccha llaqui charic\ncarca, quishipita munashpa, rimaytapes cusilla cacharishpa,\npaycunahu\u00e1nmi hui\u00f1arca.\nYuyashpa runacunapac ancha allimi taripacuna mitsachum, mana runacuna\ncayta ricushpa hatum pi\u00f1ayhu\u00e1n jatarichum.\nYuyashpa mashcanami llactacunaman, pay pura, mayjanpes cachum\ntandarishpa alli causayta catina.\nYuyashpa imashinami llactacuna tinguinacushca HATUM SUYUPI, catishpa\nalli yuyayhu\u00e1n quella rurashcata, mana astahu\u00e1n runacunata llaquichichum\nsumaclla cari, huarmicuna shuc maquillahu\u00e1n causachum; chaymanta\nninchic, puricunahu\u00e1n shucla pachaman chayashum quishpicunahu\u00e1n.\nYuyashpa imashina llactacunapes mingayta rurashca, tandarishca mama\nsuyupi, rimayta cushcami tucuy runa quishpihu\u00e1n causachum.\nYuyashpa chay taripacunaca astahu\u00e1n allimi tucuyllacunapac, runacunapac,\nmaypipes tiacuchum cay ura pachapi.\nHATUM TANDARI\nNin, cay shuricunata, tucuy runacuna uyachum, imashina llactacuna,\nutiuc, hatum cachum tandari quipa sumacta rimarishpa, tutamanta, punlla,\nchishi, tuta cachum, llactacunallatac, ayllucunaman runacunama yachay\nhuasipi shina yachachinga cay nishcacunata. Chaymantami pacarina shina\nllugshinga quishpicuna, alli causaycuna tucuypaglla.\nShayana 1\nTucuy runacuna quishpirihu\u00e1n hui\u00f1\u00e1n, pactacunahuampes, pay pura,\numahu\u00e1n, ayahu\u00e1n chay shucuna shina, chaymantami shuclla shina\ncausangacuna.\nShayana 2\nTucuy runacuna paycunapac char\u00edn quishpita; rimaycunapi nishcata, misho,\nyana, quillu cachum, cayta, chayta nichum, rimachum, Pachacamac\ncharichum mana charichum, charic cachum, mana charic cachum, caypi\nhui\u00f1ashca cachum, shuctac llactapi hui\u00f1ashca cachum.\nChasnalatac mana astahu\u00e1n alli llacta cangachu, paypac allpacuna shuctac\nmaquicunapi tiacuc, quishpilla cacpipes. Quishpicunata sisachinallami,\nmillay runacuna munacpi, mana munacpi.",
            "Image": "854f11cd3f62f785c94c9998b75657b5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Shayana 3\nTucuy runacunami quiquin causayta, quishpita char\u00edn, mana pi shuashina\ncaminga.\nShayana 4\nMana pi cay pachapi yanacuna, mitayucuna canga; yana catuc anchurichum\ntucuy llactacunapi.\nShayana 5\nMana pi \u00f1acaychinga, pingay macaycunatapes mana cungachum runacunaman.\nShayana 6\nTucuy runacunami paycunapac quiquin causayta char\u00edn taripa\nallichicunahu\u00e1n.\nShayana 7\nTucuymi chasnallatac can taripa \u00f1aupapi, tucuymi paypac alli maquipi\nchuraringa. Tucuymi shuclla causaymanta hui\u00f1arcanchic, mana pi cayta\nquichuchum.\nShayana 8\nTucuy runacunami taripa huasicunaman chayanga, chaypi mashcangapac mana\nchay shuccuna millayta mashcachum. Hatum quellacunami tucuy llactacunapi\ncaytucuyta ricunga sinchi \u00f1ahuihu\u00e1n.\nShayana 9\nMana pi amsa ucuman apanga, shuctac allpacunamantapes pi surcunga.\nShayana 10\nTucuy runacunami shinallatac canga quiquin pura shina, caypica pay\nnishcacunata uyanga cuna, rucucuna cacpi, taripa cacpi, chaypimi\nquellacunata ricunga mana millayta uyashpa.\nShayana 11\nTucuy runacunami llaquita charishpa paypac millacunahu\u00e1n mashcanga mana\nchaychu nishpa, imashina taripacuna nin. Yaya taripacuna mashcanga\nmitsata.\nMana pi amsa ucuman apanga pandari nishcamanta, imashina nin quiquin\nllactacunapac quellca, mashcanacungami haum llaquichi, tucuylla all\u00ed\nricuyhu\u00e1n ricushpa.\nShayana 12\nMana pi shuctac miticucpi urmanga quiquin causaypi, ayllucunapipes, alli\nshutipipes illaringa chasnacuna millayta cushca nishpaca.\nShayana 13",
            "Image": "7ddbc42c2dc39ab0f3f9cdff933c3490"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tucuy runacunami maipipes puringallami, paypac allpa llactapi.\nTucuy runacunami llugshingalla shuctan llactacunaman, cut\u00edn paypac\nquiquin llactaman tigrangapac.\nShayana 14\nPi caticucpi, runacuna maypi miticunata mashcan, mana pi chaymantaca\nllugshichinga, mayjan llactapi cachum.\nCay miticunapi, masna taripa nicpi, runa millay cacpipes mana llacta\ncayahu\u00e1n ricunga.\nShayana 15\nTucuy runacuna quiquin llactata charinga.\nMana piman quiquin llactata quichunga, nishpapes shuctala llactata\nmashcanga.\nShayana 16\nCaricuna, huarmicuna, longocuna cashpa, mana pi munashpa shuctac\ncarahu\u00e1n, shuctac llactahu\u00e1n tinguinacungallami yaya, mama cangapac,\nchasna causangallami alli tandarishca, tinguinacuymi cari, huarmi\nzapalla saquiricpi.\nCari, huarmi nicpila tinguinacunga cuna.\nAyllucuna \u00f1aupamanta shamun, paycunami tucuy allpapi tandarishpa\nllactata rur\u00e1n.\nShayana 17\nTucuy runacunami paycunapac quiquin allpata charinga, paycunala, hatum\ntandaripacpes.\nMana paycunapac allpacunata quichunga.\nShayana 18\nTucuy runacuna yuyay quishpita, Pachacamac yuyacta char\u00edn; chaylapitac\nsaquingacuna Pachacamac yuyay shuctac yuyacunahu\u00e1n. Caycunataca\npaylatac, tandarishca cacpipes chayshuc cuna uyachum yuyaycunapi\ncacharichum.\nShayana 19\nTucuy runacunami yuyanata, rimanata quishpichingalla. Mana pi paypac\nyuyaycunamanta caminga, quichunga. Rimay cunatapes cacharincunallami\ncaycuna alli cacpi ushacunata catishpa imashinapes cachum.\nShayana 20\nTucuy runacunami quishpi tandaycuna ruranga mana pi pi\u00f1achichum.\nMana pi cay tandaycunaman pi\u00f1a nishpa apanga.",
            "Image": "ccbd81ef7ed84f8199106976df5d2400"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Shayana 21\nTucuy runacunami llacta camayu cunapi curaga shina ruranga paylatac,\nshuctac cunapi shutipi.\nTucuy runacunami camayuc cunaman chayanga, mana shuccuna astahu\u00e1n\nchayshu canahu\u00e1n cachum.\nAyllucunapac quiquin yuyaycunahu\u00e1n camayucunata purichinga; chaycunataca\nalli acllayhu\u00e1n mashcanga; cay alli aclla tandarica huata, huata quipa\nruraringa, acllapica upalla shitanga, ama shitay amsapi chingarichum.\nShayana 22\nTucuy runacunami ayllupac cashpa charingacuna sumac ricuy,\nllactacunallapitac quiquin pura mashcanga cuna, paycunapac ancha\nministicuna, all\u00ed yuyaycunahu\u00e1n tucuy causachum.\nShayana 23\nTucuy runacunami llangata charinga paycunalatacmi llanga mayta\nmashcanga, mana chasnalla shitashca causangapac.\nTucuy runacunami alli cullquita japinga, mana shuc cunaca alli, chayshuc\ncunaca yaricay puchu cunahu\u00e1n.\nTucuy runacunami paypac llangacunamanta cullquita japinga, pay, huarmi,\nhuahua ayllucuna micunapac, churanapac charichum.\nTucuy runacunami nishpaca tandarita ruranga, paylatac chaypi tandaringa\nshuctac cunahu\u00e1n.\nShayana 24\nTucuy runacunami samayta charinga llanga quipaca, chasnallatac\npunllacunapi cayta, chayta puringa, rimanga shuyunata quichungapac,\nchaypacca cullquita japinga.\nShayana 25\nTucuy runacunami alli causayta charinga, paypac huarmi, huahuapes\nchasnallatac causanga, unguyta quichushpa, micunapes alli cachum,\nchuranacuna, huasitapes tucuyllami charinga; mana llanga charishpa,\nunguyhu\u00e1n, rucuyashpa, huacchayashpa hatum apucuna tucuyta chasna cachum\nricunga.\nChichu huarmipes, llullu huahuacunapes alli causaytami charinga. Tucuy\nllullu huahuacuna, tinguy mana tinguy hui\u00f1ashca, chasnallatac shumay\ncausayta charinga cuna.\nShayana 26\nTucuy runacunami yachachi huasiman chayanga. Yachayca mana cullquihu\u00e1n\nrandinachu, tucuypacmi yangalla huahua huasicunamanta hatum yachay\nhuasiman ringa.\nYachachimi canga uma hatumhu\u00e1n, aicha sinchiyachum, chaylapitac",
            "Image": "48473e4d75df807887e3dba0abfc45cd"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "quishpita apachum tucuy llactacuna tandarichum sumaclla, quiquin pura\nalli causachum.\nYayacuna paycunalatac mashcanga manashca yachachita churi,\nhushushicunaman.\nShayana 27\nTucuy runacunami paypac ayllucunapac causayta causanga. Hatum\nyachanacunatapes ministishpa mashcanga paypac chayshu cunapapes.\nTucuy runacunami yachayuc manta japinga masna paymanta shuctac yachayuc\ncuchum.\nShayana 28\nTucuy runacunami paypac quiquin llactapi, chayshuc llactacunapipes\nquishpicunata, alli cunatapes hatum quellcapi nishcata taringa, ima\nshina llacta mama rurarca.\nShayana 29\nTucuy runacunami chayshuc cunahu\u00e1n llactaman anchata cuyanga,\npaycunalatac quipaca quishipirichum.\nCaytucuy nishcacunata tucuyllami yachan, chaymantami huaquichina mana\nchingarichum; ayllucuna, llactacuna sumaclla tiachum, mana chayshu\ncunaman quichushpa, camishpa, millashpa. Llactacuna alla shayarichum,\nquipa mana huacangapac.\nCay quishpi cunaca mana pi japingachu jarcangapac mana hatum llacta\nnishca cunata, paypac hatum tandari quipa.\nShayana 30\nMana ima cay rimaycunamanta rimanallachu, shuctac llactacunaca mana\ncayta japingachu quiquinta rurangapac, runacunapes, ayllucunapes mana\nshinallatac paypac causaypi churunga chayshuc cunaman quichusha nishpa\ncaya sumac rimayta.",
            "Image": "6edaa73e4f774da30a169dcda4285d6c"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470061,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "TUCUY RUNACUNAPAC HATUM RIMAY\nCALLARI\nYuyashpa ima shina quishpiri, taripa, sumac causay pachapi, mashcanga ricsipi cusilla causayta, ayacunapi\nmana pi miticuchum, runacunapac ucullapi tián.\nYuyashpa mana ricsicuna runaman millayhuán ricuchum ñausashina pishihuán. Caycuna tucuy llaquicunata\napamushca; chaymantami tucuylla ninchic, runacuna, pacha callaricpi mana manchay, huaccha llaqui charic\ncarca, quishipita munashpa, rimaytapes cusilla cacharishpa, paycunahuánmi huiñarca.\nYuyashpa runacunapac ancha allimi taripacuna mitsachum, mana runacuna cayta ricushpa hatum piñayhuán\njatarichum.\nYuyashpa mashcanami llactacunaman, pay pura, mayjanpes cachum tandarishpa alli causayta catina.\nYuyashpa imashinami llactacuna tinguinacushca HATUM SUYUPI, catishpa alli yuyayhuán quella\nrurashcata, mana astahuán runacunata llaquichichum sumaclla cari, huarmicuna shuc maquillahuán\ncausachum; chaymanta ninchic, puricunahuán shucla pachaman chayashum quishpicunahuán.\nYuyashpa imashina llactacunapes mingayta rurashca, tandarishca mama suyupi, rimayta cushcami tucuy\nruna quishpihuán causachum.\nYuyashpa chay taripacunaca astahuán allimi tucuyllacunapac, runacunapac, maypipes tiacuchum cay ura\npachapi.\nHATUM TANDARI\nNin, cay shuricunata, tucuy runacuna uyachum, imashina llactacuna, utiuc, hatum cachum tandari quipa\nsumacta rimarishpa, tutamanta, punlla, chishi, tuta cachum, llactacunallatac, ayllucunaman runacunama",
            "Image": "d19af45f5e31f645d18bafc434a3e369"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "yachay huasipi shina yachachinga cay nishcacunata. Chaymantami pacarina shina llugshinga quishpicuna,\nalli causaycuna tucuypaglla.\nShayana 1\nTucuy runacuna quishpirihuán huiñán, pactacunahuampes, pay pura, umahuán, ayahuán chay shucuna shina,\nchaymantami shuclla shina causangacuna.\nShayana 2\nTucuy runacuna paycunapac charín quishpita; rimaycunapi nishcata, misho, yana, quillu cachum, cayta,\nchayta nichum, rimachum, Pachacamac charichum mana charichum, charic cachum, mana charic cachum,\ncaypi huiñashca cachum, shuctac llactapi huiñashca cachum.\nChasnalatac mana astahuán alli llacta cangachu, paypac allpacuna shuctac maquicunapi tiacuc, quishpilla\ncacpipes. Quishpicunata sisachinallami, millay runacuna munacpi, mana munacpi.\nShayana 3\nTucuy runacunami quiquin causayta, quishpita charín, mana pi shuashina caminga.\nShayana 4\nMana pi cay pachapi yanacuna, mitayucuna canga; yana catuc anchurichum tucuy llactacunapi.\nShayana 5\nMana pi ñacaychinga, pingay macaycunatapes mana cungachum runacunaman.\nShayana 6\nTucuy runacunami paycunapac quiquin causayta charín taripa allichicunahuán.",
            "Image": "8aacdbcb9299bd7db1f1f790a1d73a1a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Shayana 7\nTucuymi chasnallatac can taripa ñaupapi, tucuymi paypac alli maquipi churaringa. Tucuymi shuclla\ncausaymanta huiñarcanchic, mana pi cayta quichuchum.\nShayana 8\nTucuy runacunami taripa huasicunaman chayanga, chaypi mashcangapac mana chay shuccuna millayta\nmashcachum. Hatum quellacunami tucuy llactacunapi caytucuyta ricunga sinchi ñahuihuán.\nShayana 9\nMana pi amsa ucuman apanga, shuctac allpacunamantapes pi surcunga.\nShayana 10\nTucuy runacunami shinallatac canga quiquin pura shina, caypica pay nishcacunata uyanga cuna, rucucuna\ncacpi, taripa cacpi, chaypimi quellacunata ricunga mana millayta uyashpa.\nShayana 11\nTucuy runacunami llaquita charishpa paypac millacunahuán mashcanga mana chaychu nishpa, imashina\ntaripacuna nin. Yaya taripacuna mashcanga mitsata.\nMana pi amsa ucuman apanga pandari nishcamanta, imashina nin quiquin llactacunapac quellca,\nmashcanacungami haum llaquichi, tucuylla allí ricuyhuán ricushpa.\nShayana 12\nMana pi shuctac miticucpi urmanga quiquin causaypi, ayllucunapipes, alli shutipipes illaringa chasnacuna\nmillayta cushca nishpaca.",
            "Image": "b746ca09ecc9c0406ead77de1637dc86"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Shayana 13\nTucuy runacunami maipipes puringallami, paypac allpa llactapi.\nTucuy runacunami llugshingalla shuctan llactacunaman, cutín paypac quiquin llactaman tigrangapac.\nShayana 14\nPi caticucpi, runacuna maypi miticunata mashcan, mana pi chaymantaca llugshichinga, mayjan llactapi\ncachum.\nCay miticunapi, masna taripa nicpi, runa millay cacpipes mana llacta cayahuán ricunga.\nShayana 15\nTucuy runacuna quiquin llactata charinga.\nMana piman quiquin llactata quichunga, nishpapes shuctala llactata mashcanga.\nShayana 16\nCaricuna, huarmicuna, longocuna cashpa, mana pi munashpa shuctac carahuán, shuctac llactahuán\ntinguinacungallami yaya, mama cangapac, chasna causangallami alli tandarishca, tinguinacuymi cari, huarmi\nzapalla saquiricpi.\nCari, huarmi nicpila tinguinacunga cuna.\nAyllucuna ñaupamanta shamun, paycunami tucuy allpapi tandarishpa llactata rurán.\nShayana 17\nTucuy runacunami paycunapac quiquin allpata charinga, paycunala, hatum tandaripacpes.",
            "Image": "e46edf394169865f7efa771d8dc65ae5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mana paycunapac allpacunata quichunga.\nShayana 18\nTucuy runacuna yuyay quishpita, Pachacamac yuyacta charín; chaylapitac saquingacuna Pachacamac yuyay\nshuctac yuyacunahuán. Caycunataca paylatac, tandarishca cacpipes chayshuc cuna uyachum yuyaycunapi\ncacharichum.\nShayana 19\nTucuy runacunami yuyanata, rimanata quishpichingalla. Mana pi paypac yuyaycunamanta caminga,\nquichunga. Rimay cunatapes cacharincunallami caycuna alli cacpi ushacunata catishpa imashinapes cachum.\nShayana 20\nTucuy runacunami quishpi tandaycuna ruranga mana pi piñachichum.\nMana pi cay tandaycunaman piña nishpa apanga.\nShayana 21\nTucuy runacunami llacta camayu cunapi curaga shina ruranga paylatac, shuctac cunapi shutipi.\nTucuy runacunami camayuc cunaman chayanga, mana shuccuna astahuán chayshu canahuán cachum.\nAyllucunapac quiquin yuyaycunahuán camayucunata purichinga; chaycunataca alli acllayhuán mashcanga;\ncay alli aclla tandarica huata, huata quipa ruraringa, acllapica upalla shitanga, ama shitay amsapi\nchingarichum.\nShayana 22\nTucuy runacunami ayllupac cashpa charingacuna sumac ricuy, llactacunallapitac quiquin pura mashcanga",
            "Image": "711645dc45cbeefd8261b9302b3fbfbb"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "cuna, paycunapac ancha ministicuna, allí yuyaycunahuán tucuy causachum.\nShayana 23\nTucuy runacunami llangata charinga paycunalatacmi llanga mayta mashcanga, mana chasnalla shitashca\ncausangapac.\nTucuy runacunami alli cullquita japinga, mana shuc cunaca alli, chayshuc cunaca yaricay puchu cunahuán.\nTucuy runacunami paypac llangacunamanta cullquita japinga, pay, huarmi, huahua ayllucuna micunapac,\nchuranapac charichum.\nTucuy runacunami nishpaca tandarita ruranga, paylatac chaypi tandaringa shuctac cunahuán.\nShayana 24\nTucuy runacunami samayta charinga llanga quipaca, chasnallatac punllacunapi cayta, chayta puringa,\nrimanga shuyunata quichungapac, chaypacca cullquita japinga.\nShayana 25\nTucuy runacunami alli causayta charinga, paypac huarmi, huahuapes chasnallatac causanga, unguyta\nquichushpa, micunapes alli cachum, churanacuna, huasitapes tucuyllami charinga; mana llanga charishpa,\nunguyhuán, rucuyashpa, huacchayashpa hatum apucuna tucuyta chasna cachum ricunga.\nChichu huarmipes, llullu huahuacunapes alli causaytami charinga. Tucuy llullu huahuacuna, tinguy mana\ntinguy huiñashca, chasnallatac shumay causayta charinga cuna.\nShayana 26\nTucuy runacunami yachachi huasiman chayanga. Yachayca mana cullquihuán randinachu, tucuypacmi\nyangalla huahua huasicunamanta hatum yachay huasiman ringa.",
            "Image": "7cbdd22ade1f8c5d1897c4fd650d3bd9"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Yachachimi canga uma hatumhuán, aicha sinchiyachum, chaylapitac quishpita apachum tucuy llactacuna\ntandarichum sumaclla, quiquin pura alli causachum.\nYayacuna paycunalatac mashcanga manashca yachachita churi, hushushicunaman.\nShayana 27\nTucuy runacunami paypac ayllucunapac causayta causanga. Hatum yachanacunatapes ministishpa\nmashcanga paypac chayshu cunapapes.\nTucuy runacunami yachayuc manta japinga masna paymanta shuctac yachayuc cuchum.\nShayana 28\nTucuy runacunami paypac quiquin llactapi, chayshuc llactacunapipes quishpicunata, alli cunatapes hatum\nquellcapi nishcata taringa, ima shina llacta mama rurarca.\nShayana 29\nTucuy runacunami chayshuc cunahuán llactaman anchata cuyanga, paycunalatac quipaca quishipirichum.\nCaytucuy nishcacunata tucuyllami yachan, chaymantami huaquichina mana chingarichum; ayllucuna,\nllactacuna sumaclla tiachum, mana chayshu cunaman quichushpa, camishpa, millashpa. Llactacuna alla\nshayarichum, quipa mana huacangapac.\nCay quishpi cunaca mana pi japingachu jarcangapac mana hatum llacta nishca cunata, paypac hatum tandari\nquipa.\nShayana 30\nMana ima cay rimaycunamanta rimanallachu, shuctac llactacunaca mana cayta japingachu quiquinta\nrurangapac, runacunapes, ayllucunapes mana shinallatac paypac causaypi churunga chayshuc cunaman",
            "Image": "d9a32f31e33a9adc69e33a40b0e90161"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "quichusha nishpa caya sumac rimayta.",
            "Image": "89b1e0162a74f291843f4a972a6fcce7"
        }
    }
}

{
    "MetaData": {
        "Author": null,
        "Creation_Date": 1581467662,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8e8ca81c831a48758c11dd1f128023cb",
            "Index": 0,
            "Label": "1",
            "Size": [
                595.0,
                842.0
            ],
            "Text": "TSICA INCANTYA IRAACAMEETHAYEETAIRI ATZIRIPAYEENI JACA QUIPATSIQUI\nETANACARORI JOSANQUINATAITAQUERI\nAyotaiyini aaca, maaroni atziripayeeni icaratzi tzimatsiri quipatsiqui,\nte oncameethate iñaashitacaavaitaityaari iromperanataityaari iro\ncovaperotachari iraacameethayeeteri, ocovatya isaicayetai cameetha eero\nitzimaventavacagaa. Oncantya iñaantyaarori iroca aacameethatavacaantsi,\nontzimatyeetya iñaapincathatavacagaiya, tema te othañaaantsita tsicarica\nopaiyetari icoviri irantayete pashine atziri.\nAyotaiyini eejatzi tzimatsi aparopayeeni atziri caari anterone ocaratzi\njosanquinatayeetaqueri, irootaque jovasanquitaantayetacariri\npashinepayeeni atziri. Tema jantaquerora iroca, te inimotacaayeteri\npashinepayeeni atziri ocaratzi jantaqueri. Irojatzi ipampi\nthashiryaayetantanacari pashinepayeeni, ican taiyanaqueni: te\noncameethate iroflaaca ivasanquitaavaitaiteri atziri\nromperanavaitaityaari, oshinetaantsite añaaventero tsicarica ompaitya\nancoveri, tecatsi oocacagairone ocaratzi ametari oshireyetari, eej atzi\noquemitari te oncameethate añaashivaityaa ocantacaantziro\nantharovacaavaitaro tsicarica ompai tya, o añaashineentavaitya\nancocovate ontzimimoyetai tsicarica ompaiyetya acovityiiri.\nAyotaiyini eejatzi ocovatya ontzimayete osanquinarentsi\nicantacaantayetziri pincatharipayeeni iñaapincathayeeteri iro\notzicaaventerine atziripayeeni, oncantya irantantayetyaarori ocaratzi\ncameethatatsiri icovayetziri. Ocovaperotya ontzimayete iroca\nicantacaantayetziri pincatharipayeeni oncantya eero tzimaventantaitari\npincathari aririca incoshecavaitya irovasanquitaavaiteri atziripayeeni\nnampitarori aparoni nampitsi.\nAyotaiyini eejatzi, ocovaperotatyaa ayotaayetairi pashineyetatsiri\natziri ocantavetaqya tsicarica inampitayetaro irirori, ari oncantya\niraacameethatavacaantayetaiyaari irirori. Ayotaiyaqueni eejatzi ocanta\novaquera japatotantaiyacariniranqui jevayetzirori nampitsápayeeni,\nipaitaqueriranqui \"Aapatziyavacaa Poñaayetachari. Nampitsipayeeni\",\nirojatzi josanquinatantacarori iñaapincathayeeteri,\nipampithashiryaayetaca ari ocantaque irantayeetero ocaratzi\ncameethayetatsiri antero.\nOpofla icantaiyaqueni eejatzi ocovaperotatya\nañaapincathatavacaayetaiya,tema omapero icovaperota maaroni\natziripayeeni irirori, ocantavetaqya iriirica shirampari o iroorica\ncooya, ari ashiyavacaa maaroni. Ipampithashiretacotaquero eejatzi,\ntsicarica incantero irantavaitaiyeni oncantya iñaantyaarori\niraacameethatavacagaiya atziripayeeni, iro iñaantaiyaarori\niranintagaiyaaro isaicayetai cameetha; irantavaitaiyeni maaroni eero\nitzimanta aparoni tsicarica impaitya iflaashitacaavaitaitya\niromperanavaitaityaari.\nAyotaiyini eej atzi, maaroni jevaripayeeni poñaayetanainchari pashinequi\nnampitsi icaratzi apatotainchari \"Aapatziyavacaa Poñaayetachari\nNampitsipayeeni\" icantaiyaqueni: \"Ontzimatye antavaitaiyeni maaroni,\neero oocaventavacaa; ari oncantya eero jompetapithatantaitari"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "862bf20b23fe1e9f1e8b441c75a36535",
            "Index": 1,
            "Label": "2",
            "Size": [
                595.0,
                842.0
            ],
            "Text": "atziripayeeni tsicarica ompaitya incoveri irantayeteri, iroj atzi\niflaantayetaiyaarori eero jomperanavaitaitaari.\nAyotaiyeni eejatzi, ocovaperotatya inquemathayetairo maaroni atziri\nocantacota ishinetaayeetziriri cameethatatsiri irantayeteri.\nOcovaperotatya eej atzi inquemathatayetairo atziripayeeni tsica opaita\ncantacotachari isaicayetai cameetha eero iñaashitacaavaitayeetaari\niromperanavaitaityaari. Omaperotatya ocovaperota anquemathayetairo\niroca, ari oncantya imoncaraantyaarori cantayetaqueri jevayetzirori\nnampitsi japatotaiyacanira pairani.\nIrootaque iroñaaca, iricapayeeni jevayetzirori nampitsi apatotainchari\npairani, josanquinatayetaquero ocaratzi añeeri iroñaaca jaca ocantacota:\n\"Tsica Incantya Iraacameethayeetairi Atziripayeeni Jaca Quipatsiqui\",\nari oncantya imoncaraayetantayetyaarori atzirira, ari oncantya\niromoncaraantyaarori eejatzi icaratzi jevayetatsiri pashinequi\nnampitsipayeeniqui. Cantatsi iroflaaca, aparoni atziri o tsicarica\ninampitaro atziripayeeni, impampithashiryaacotero ocaratzi\nosanquinayetainchari jaca. Iriyotaayetairi pashinepayeeni oncantya\niñaantayetaiyaarori irantayetairo ocaratzi cameethatatsiri\nishinetaacayetaitziriri irantayetero.\nIrojatzi iñaantayeetyaarori imoncarayetairo jevaripayeeni tsicarica\nijevatzi, oinpofla iraacameethatavacaanaiya eej atzi iriroripayeeni\nicaratzi ijevayetzirora nampitsipayeeni. Ari oquemityaari maaroni\nnampitsipayeeni ocaratzi shenincatacarori \"Aapatziyavacaa Poñaayetachari\nNampitsipayeeni\". Ari iquemitayetanaiyaari eejatzi icaratzi\njevayetatzirori nampitsipayeeni opincathariventzirira pashine nampitsi.\nJiroca iroñaaca osanquinatacoyeta \"Tsica Incantya Iraacameethayeetairi\nAtziripayeeni Jaca Quipatsiqui\":\nIÑAAPINCATHAYEETERI 1.\nMaaroni atziripayeeni, ovaquera intzimapaaque, eero ocantzi\niñaashitacaavaitaityaari iromperanataityaari. Eejatzi oquemitari\niroñaaca te apantyaaro amanitashireteri atziri ancanteri: \"Te\npirjiperote eeroca, iriima irinta iriitaque ñaaperori\". Eejatzi\noquemitari te oncameethate intzime aparoni atziri antayetashityaarone\ncaari ishinetaacairi pashine irantero. Tema maaroni ayotziro\nampampithashirvaayeta, ayotziro tsicarica otzimayetzi cameethatatsiri\nanteri o tsicarica otzimi caariperotatsiri, irootaque ocovaperotantari\niroñaaca entacotavacaayetya anquemitacaantanaquero\narentzitavacaatyeeyaami ocaaquiini.\nIÑAAPINCATHAYEETERI 2.\nMaaroni osanquinatachari iroñaaca jaca, ontzimatye amoncarataayetanairo\naacameethatavacaanaiya maaroni, te oncovajaantya ashenincatavacaarica\nocaaquiini o terica. Te oncovajaantya amoncaraavacaiya tsicarica\nacantayeta avathaquipayeeni aparopayeeni: aquisaatzi, o aquitamaatzi.\nAacarica shirampari o tsinane. Aririca oshiyavacaa añaanetayetari o\nterica. Te oncovajaantya aririca amoncaraavaca oshiretari Pava o terica.\nAririca amoncaraavaca apampithashiryaacoyetari icarayetzi jevayetzirori\nnampitsi o tsicarica opaiyetari. Te oncovajaantya acantavacaiya: \"Irinta"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "77b7d766e31d99a6098a1dec89fbbaab",
            "Index": 2,
            "Label": "3",
            "Size": [
                595.0,
                842.0
            ],
            "Text": "ipoñaatya pashinequi nampitsi, irooma naaca onashita nonampi o\niriiperori inatzi irinta, ashaarantzincari; iriima irinta caari\nashaarantzincan\", o irica atziri te intzime pairani jaca nampitsiqui,\niriyaatai tsicarica itzimaque pairani. Te oncovaj aantya tsicarica\nicantavaiyetari aparopayeeni atziri, oncantya aacameethatantyaariri.\nEejatzi oquemitari iroñaaca, te oncovajaantya acantayeteri atziri:\n\"Pipoñaatya pashinequi nampitsi, o inashita pijevarite eeroca janta\npipoñaara, te incameethate o cameetha icanta pijevarite eeroca janta, o\nonashitayeta ocaratzi icantacaantayetziri pijevarite oncarate\npimoncaraayeteri janta, o tsicarica icanta, aacameethatavacaarica\nicarayetzi ijevayetzirora pashine nampitsipayeeni\". Eejatzi oquemitari\niroñaaca cantatsi aparopayeeni jevayetatsiri nampitsiqui,\nimpampithashirveeya tsica incantayeteri isaicacaanepayeeni, o tsicarica\nincanteri pashine jevayetzirori nampitsi aririca incove ijevatziteri\ninampi. Te apantyaaro eejatzi ancante: \"Irinta atziri ipoñaatya\npashinequi nampitsi caari irooperotatsine, iroñaaca iricara atziri te\notzicaaventeri ocaratzi osanquinayetainchari jaca.\" Tera ari oncantya.\nIÑAAPINCATHAYEETERI 3.\nMaaroni atziri ontzimatye ashinetairi eequero iriyaatacaatyeero irañee,\ntecatsi cantatsine iñaashitacaavaityaari iromperanavaityaari, o incovai\nte inquemaantsitacaityaari irovasanquitaavaiteri.\nIÑAAPINCATHAYEETERI 4.\nTe oncameethate iyacoventayeteri atziri, ancante: \"Pomperanavaityaari\nirica\". Tzimatsirica covatsineri irantero, ontzimatye\nirovashaantacaiteri eero jantantaro, tema te oshinetaantsite irantaitero\niroca.\nIÑAAPINCATHAYEETERI 5.\nTe oncameethate iracotashiiteri atziri, imaperoiteri\nnquemaantsitacaityaari ivathaqui. Tema aririca incovaite\nirovasanquitaite aparoni atziri, eerotya imaperotaj aantaitziri\nirovatsinaiteri, inquemitacaantaitanaqueri te atziri irinatyeericami\nirirori, ari oncantya imintharovashirevaitantaityaariri.\nIÑAAPINCATHAYEETERI 6.\nMaaroni atziripayeeni icaratzi nampitarori quipatsiqui, oncantavetaqya\ntsicarica inampityaaro, cantatsi ishinetaiteri inquiflaaventero ocaratzi\nimoncaraitziri icantacaantziri jevari tsicarica inampitaro, tecatsi\nthañaapithatyaarineri.\nIÑAAPINCATHAYEETERI 7.\nAririca intzime aparoni atziri incovaite irovasanquitaiteri,\nocantacaantziro ipiyathatacaro ocaratzi icantacaantayetziri\njevaripayeeni iromoncaraayeeteri aparoni nampitsiqui; eero j\nimaperoitziri inquemaantsitacavaitaityaari, incantaite: \"Irica te\notzicaaventeri icantacaantayetziri jevaripayeeni, irjima irinta iri\notzicaaaventzi\". Te oncameethate eejatzi ashinetairi pashine atziri\nirantero iroca, inquemitacaantanaquero irinta pashinera atziri te"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "306446fa06ea6fce17033a3c100d3f65",
            "Index": 3,
            "Label": "4",
            "Size": [
                595.0,
                842.0
            ],
            "Text": "iratzirite, imanintavaitanaqueri.\nIÑAAPINCATHAYEETERI 8.\nTema aparopayeenl nampitsi tzimayetatsi icantacaantayetziri\njevaripayeeni imoncarayeeteri, tzimatsi eejatzi icantacaantayetziri\njevaripayeeni ovaquera ovetsicaj aantanaca aparoni nampitsi, tzimitacha\neejatzi impoiyetatsiri icantacaantayetziri jevaripayeeni; maaroni\nirocapayeeni tecatsi ompetapithatyaarine atziripayeeni iñaaventayetero\niroca, ari oncantaque iriyaatashiteri Juez oncantya\nimoncaraacaantyaanariri icantacaantayetziri, ari ocantaque eejatzi\nincove iraamacoventaityaari, tema irootaque otzimantayetacari ocaratzi\nicantacaantayetaqueri jevaripayeeni osanquinayetaincharica.\nIÑAAPINCATHAYEETERI 9.\nTe oncameethate imaimaneetashitaityaari aparoni atziri, o\nirashitacotacaantashivaitaityaari cárcel-qui, o\niromityaantashivaitaityaari janta tsica inampitaro.\nIÑAAPINCATHAYEETERI 10.\nTzimatsirica atziri jaacaantaitziri janta pincatharipayeeniqui,\ncantatsira irica atziri iriyaatashiteri Juez, oncantya incantantyaarorl\nopaita jantaqueri, eeromaita jantziro Juez iromananequiini. Ari\noquemitzitari eejatzi aririca inquisoshireventaiteri aparoni atziri\njantziro ocaratzi ishinetaacaantayeetziri, o ontzimatye imoncarayetero\nocaratzi icantacaantayeetziri; ari oncantaque eejatzi iriyaatashiteri\nJuez. Impoñaashitaqya iroflaaca irica Juez cantatsi incante tsicarica\nitzimi quenaacaashitacarori j antaqueri, ocantya\nirovasanquitaantaityaariri, o tsicarica itzimi caari tzimatsine\niquenacaashitacari eero jovasanquitaitziri. Ari incarate maaroni\nincaminthagaiteri, tema te oncameethate irovasanquitaashivaitaityaari\neero jiyoperotavaqueri tsicarica itzimi irovasanquitai, impoñaashitya\nirampitacoyeteri aparopayeeni.\nIÑAAPINCATHAYEETERI 11.\nAririca intzime aparoni atziri jaacaantayeetziri janta\npincatharipayeeniqui, ontzimatye impampithashiryaacotaiteri irica\natzirica te iriyotero tsica opaita avishimotziriri, irojatzi apaata\noncoñaaperotantaqyaari omaperorica otzimi iquenacaashitacari. Oncantya\niriyotantaperotaityaari omapero otzimi jantaqueri, ontzimatye irica Juez\nirantero ocaratzi ocantayetzirira icantacaantayetzi jevayetzirorira\nnampitsipayeeni, eero j antashivaitaro ocaratzi j inintacaari irirori.\nAri oncantya irica atziri icovaitziri irovasanquitacaantaiteri,\nicantatyaari te iriyotero irirori tsicarica opaita icovantaitari\nirovasanquitaiteri.\nAyotaque iroñaaca tzimatsi osanquinarentsi iñaapincathayeeteri.\nOmpoñaashitaqya aparoni atziri irantaquero ocaratzi\nicantacaantayeetziri. Ompoña irovashiñagaitairo ocaratzi\niñaapincathayeetziri pairani. Irica atziri antaquerori ocaratzi\nicantacaantayeetziri pairani, eerova ocantzi iraacaantaiteri. Ari\nonquemitzityaari eejatzi aririca irovashiñagaitero tsica oncarate"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "05988672307f9aa7640b2994e4154c32",
            "Index": 4,
            "Label": "5",
            "Size": [
                595.0,
                842.0
            ],
            "Text": "irovasanquitagaiteri aparoni atziri.\nIÑAAPINCATHAYEETERI 12.\nTe oncameethate shinetairi aparoni atziri iñaashirencashivaityaari\npashine atziri, o incove imaimanetziteri jashitari irirori: itsipatari,\nipanco. Eejatzi te oncameethate ashineteri aparoni atziri\nimaimanetziteneri tsicarica opaita josanquinayetziri pashine atziri\niromityaanteneri ishenincapayeeni. Eejatzi eero ocantzi ashineteri\natziri incantacoyeteri pashinepayeeni atziri, inthaiyacovaitashityaari.\nTzimatsirica atziri matayetzirori jantziro irocapayeeni, ontzimatye\nontzime osanquinarentsi imoncarayeeteri oncantya otzicaaventantyaariri\nirica atziri iñaashirencayeetzirira.\nIÑAAPINCATHAYEETERI 13.\nCantatsi oshinetaantsite inquivantantayete atziri tsicarica icovayetziro\nirirori, cantatsi incoyaanontya atziri tsicarica incovero inampityaaro.\nShinetaantsi onatzi iriyaayete atziri pashinequipayeeni nampitsi, ompoña\nimpiyayetai aririca onimotapairi, tema eero ocantzi ompetashivaityaari.\nIÑAAPINCATHAYEETERI 14.\nTzimatsirica aparoni jevatzirori nampitsi, icovi imaimaneteri aparoni\natziri incove irovasanquitairi, pashinepayeeni nampitsi cantatsi\noshinetairi impoque inampityaaro oipatsitequi- oncantya isaicantyaari\ncameetha eero iñaantaro iñaashivaityaaro.\nIro cantamaitachari, tzimatsirica aparoni atziri omapero ipiyathatacaro\nocaratzi icantacaantayetzlrl jevaripayeeni iñaapincathayeeteri,\nicovaitatzi irovasanquitaiteri, eero ocantzi ashinetairi aririca\nincantavetya: \"Pishinetaina niyaate pashinequi nampitsi ocantya\nnosaicantyaari cameetha, tema ari osanquinatacota \"Tsica Incantya\nIraacameethayeetairi Atziripayeeni\". Ari inquemitzitaityaari eejatzi\natziri ovashiñaashitarori ocaratzi osanquinayetainchari jaca\njapatotaiyacaranqui jevaripayeeni \"Aapatziyavacaa Poñaayetachari\nNampitsipayeeni\nIÑAAPINCATHAYEETERI 15.\nEero ompetapithatashitari atziripayeeni inampityaaro aparoniqui\nnampitsi, tsicarica itzimayetzi jevaripayeeni o tsicarica otzimayetzi\nosanquinarentsi iñaapincathayeetziri.\nEero ampetapithatashitari aparoni atziri isaique nampitsiqui tsicarica\ninampitaro. Eejatzi oquemitari eero ocantzi ompevaityaari atziri aririca\nincove iriyaate inampityaaro pashinequi nampitsi.\nIÑAAPINCATHAYEETERI 16.\nAparoni shirampari o aparoni tsinane areetarori antariquitaantsi, eero\nocantzi anthañeeyaaro ontsipatya, cantatsi ovaiyante aririca oncove.\nTema eero ocantzi ompetyaaro ancante: \"Eero paavaca, tema caari\npisheninca, o ipoñaatya intaina pashinequi nampitsi, te joshiretari Pava\niquemitara irinta oshiretariri Pava\". Ari oncantayetyaari eejatzi"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ee194b3c20c082f61b0c2f3f27902102",
            "Index": 5,
            "Label": "6",
            "Size": [
                595.0,
                842.0
            ],
            "Text": "aririca incove atziri iraavacaiya o aavacaincarica inatzi, o\noocavacaincarica jini.\nIrooma aririca incovavacaiya apiteroite iraavacaiya, cantatsi imatero\ntema tecatsi shintsiventerineri.\nIro jametari atziri, otzime itsipatari, itzimayetzi itomipayeeni.\nIrootaque covaperojaantachari jantayetaqueri atziripayeeni. Tema\njantzirocara irocapayeeni atziri ocovatya irantero oncantya\niraamaacoventantyaarori itsipara. Ari inquempitzitayetya eej atzi\njevayetzirori nampitsi, ontzimatye iraamaacoventyaari icaratzi\ntsipayetachari atziri.\nIÑAAPINCATHAYEETERI 17.\nMaaroni atziri tecatsi ompetapithatyaarine ontzimimoteri iipatsite\napaniro, o tsicarica ompaitayetya incoveri tzimimoterine irirorica\ncovatsine o aririca incove atziri impiyoventyaaro ontzime iipatsite o\nontzimimoteri tsicarica ompaitya; tecatsira ompetapithatyaarine.\nEero ocantzi aapithatantero tsicarica opaita jashitayetari pashine\natziri.\nIÑAAPINCATHAYEETERI 18.\nShinetaantsi onatzi ipampithashirvaayetya atziri tsicarica ompaitya\nicoviri irirori. Cantatsi ipampithashiryeeyaaro cameethatatsiri o caari\ncameethatatsiri jantaitziri. Cantatsi iroshiretyaari Pava aririca incove\no eerorica. Tecatsi cantatsi irovashaantacairo ocaratzi ametayetari\npairani oshireyetarora. Cantatsi irantero apaniro o oshequi\nincantaventyaaro. Cantatsi eejatzi irantero iromanequiini o tsica\nipiyotapiinta atziripayeeni. Cantatsi eejatzi iriyotairi pashinepayeeni\nocaratzi jametari o iriyotairi iroshiretyaari Pava, o inashiyetyaaro\nquitaiteripayeeni.\nIÑAAPINCATHAYEETERI 19..\nMaaroni atziri, tecatsi thañaapithatyaarine ocaratzi\nipampithashiryaayetari. Ari oncantaque iñaaventayetero tsicarica opaita\nicovayetziri. Iro osanquinatantari iroñaaca iroca, ocantya eero\nimaimanetantari pashine atziri tsicarica ompaitya\nipampithashiryaayetari. Tema tecatsi thañaapithatyaarine atziri\niyoyetero tsicarica opaita icovayetziri, inquemisantero o iñaanatacotero\ntsicarica opaiyetari ipampithashiryaayetari pashinepayeeni; ari\nocantaque isanquinayete tsicarica ompaitya o ari ocantaque\ninquinquithatacoyetero tsicarica opaita ipampi thashiryaari. Tema\ntecatsi thañeeyaarone eej atzi otyaantayete iñaapincathayeeteri\npashinequi nampitsi. Ari ocantaque oivaraayetero ñaantsi tsicarica\nocanta icovayetzi aparopayeeni, iroorica quinquitharentsi o\nosanquinarentsi o tsicarica ompaiyetya.\nIÑAAPINCATHAYEETERI 20.\nTecatsi thañaapithatyaarine atziri incoverica irapatotya, o irantero\ntsicarica ompaitya icoviri japatotara; ari inthañaapithaitaqueri\nirapatoventyaaro incoverica irovaariperoteri pashinepayeeni atziri."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2cb3a45c7f7ae50212684dd8f9171ba6",
            "Index": 6,
            "Label": "7",
            "Size": [
                595.0,
                842.0
            ],
            "Text": "Tecatsi cantatsine ishintsiventeri aparoni atziri caari covatsineri\nirapatotya.\nIÑAAPINCATHAYEETERI 21.\nTecatsi cantatsine inthañaapithatyaari atziripayeeni incoverica ijevate\ninampiquipayeeni, iriirica covashityaarone ijevate o iriirica\ncovacaayeterine pashine atziripayeeni ijevate.\nTema maaroni jevayetzirori nampitsipayeeni jantacaantayetziro ocaratzi\ncovityaayetachari aparoniqui nampitsi; tecatsira thañaapithatyaarine\natziripayeeni iroca, ari ocantaque iñeero iranintaayetyaaro\nirocapayeeni, tecatsi aparoni cantatsine irompetyaaro; ari incarate\nimoncaraavacaiya atziripayeeni iranintaiyaaro, tecatsi cantatsine:\n\"Apaata netavaqyaaro naaca niriiperotatziira, ompoña pimpoite eeroca\napaata tema te piriiperotatyeera eeroca\nTema ijevatantyaari aparoni jevari nampitsiqui, iriira covacaayeterine\natziripayeeni icaratzi saicantarori aparoni nampitsi. Ari\noquemitzityaari eejatzi ontzimantayetyaari osanquinarentsi\niñaapincathaiteri iriitaque covacaayeteroneri atziripayeeni icaratzi\nnampitarori aparoni nampitsi. Tema aririca incovayeete impairyagaite\njevari, jevatzirori tsica ipairyagaitziri jevari; ontzimatye\nirantacaantero cameethaperoini. Tecatsi cantatsine irompetapithatyaari\naparoni atziri incoverica irampitacotante impairye jevatatsineri\naparoniqui nampitsi. Tera oncameethate incove irapipiitero aparoni\natziri impairye ijevarite ovaqueraarica japacaaquero ipairvaaqueri\npashine, incove iranaacotante, oncantya eero ijevatanta pashine jevari.\nAri ocameethatzi impairyeeri atziri ijevarite iromananequiini, tecatsi\ncanterine: \"Jirica cameethaperotatsiri jevari, iri pimpairyeeri\".\nCantatsi impairyeeri atziri ijevaritetyaari tsicarica ocanta icoviro\nirirori tema tecatsi thañaapithatyaarineri icoviri.\nIÑAAPINCATHAYEETERI 22.\nAparopayeeni atziri, ontzimatye ontzimimoyeteri tsicarica opaiyeta,\nocantya isaicantyaari cameetha, tema te oncameethate\nincovityaaneentavaite. Atziripayeeni nampitarori aparoniqui nampitsi\ntsica jashaarantaita, ontzimatye irampitacoyeteri pashine atziri\nsaicatsiri pashinequi nampitsi caari tzimimoterine irashaacaro irirori.\nIrootaque ocovantari iroñaaca, icarayetzi jevatzirori nampitsipayeeni;\nontzimatye iramenacoyeteri atziripayeeni icaratzi ijevatziri ocantya\nontzimantyaari icovityaayetziri irirori. Iroca cantacharica,\njiyoyetzirora aparopayeeni jevayetzirori nampitsi otzimimotzirorica\ninampi oshequi asháacaro ocantya irica jevari irampitacotantayetyaariri\natziri. Irootaque iroñaaca ocameethatantavetari ontzimimoyetairimi\natziri ocaratzi icovityaayetziri. Irootaque eejatzi ocameethatantavetari\niraacameethayetairimi pashinepayeeni atziri. Irootaque\nocameethatantavetari eejatzi ooquimoyetyaarimi jantayetziri\nishenincapayeeni jameyetari. Ari ocantya iñaapincathatantayeetyaariri,\niro iñaantayetaiyaarori eejatzi ijevatayetai cameetha tsica ocanta\nicovayetziro irirori.\nIÑAAPINCATHAYEETERI 23."
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3e793a758465cc8e552ffb1b184eb158",
            "Index": 7,
            "Label": "8",
            "Size": [
                595.0,
                842.0
            ],
            "Text": "Tecatsi thañaapithatyaarine atziri incoverica irantavaite; ari ocantaque\nirantavaite tsica jinintacaaro irirori. Tzimatsirica aparoni jevatzirori\nantavairentsi, ontzimatye ijevateri cameetha atziripayeeni\nantavaiyetatsiri. Aririca intzime aparoni atziri covacovatatsiri\nantavairentsi, temaita iñee tsica irantavaite, ari ocantaque icaratzi\njevayetzirori nampitsi irampitacoteri ocantya iñaantyaari antavairentsi.\nAririca intzime apite antavaitatsiri, te orn pashinetzimaitya\nirantavaire, eero ocantzi impinaperoi teri aparoni, iriima pashine\nimpinaitaqueri capicheeni.\nMaaroni icaratzi antavaiyetatsiri, ocovatya impinaiteri cameetha onquene\nantetya iraayete ocaratzi covityiimoyetariri ipancoqui. Aritaque\nocantyaari; irooma eerorica, te iñaapincathayeetziri irica\nantavaiyetatsiri, iquemitacaitatyaari te iratzirite. Terica\nimpinayeeteri cameetha, ontzimatye iricapayeeni pincathariyetatsiri\nnampitsiqui irampitacoteri.\nMaaroni icaratzi antavaiyetatsiri tsicaricapayeeni; tecatsi cantatsine\niroocacairi aririca incove irapatotaiyaani ocantya i mpinatantayeetyaari\ncameetha, o ocantya iraacameethatantayeetyaariri tsicarica j antavaitzi.\nIÑAAPINCATHAYEETERI 24.\nTecatsi cantatsine ishintsiventeri aparoni atziri irantavaitacairi\neeroya imacoryaacairi, o eeroya ishineteri iriyaate tsica icoviro\niroimoshirencavaitya. Te oncovajaantya irantavaitacaiteri atziri\nshintsiini, iro cameethathatatsi ishineeteri osarentsiquipayeeni\nimacoryee eero jantavaitzi tsicarica oncarate quitaite; tema maaroni\nquitaiteri oncarate irimacoryeera, ontzimatye impinaiteri\nquemitajaantaca irantavaitaquityeemi.\nIÑAAPINCATHAYEETERI 25.\nTecatsi ompetapithatyaarine atziri isaique irañee cameetha\nintsipatayetyaaro iinapayeeni impoña itomipayeeni. Irootaque\nocovaperotantari eero ocovitya tsicarica ompaitya iroyaari,\ninquithaatyaari o iroorica ipanco. Ontzimatye iramene tsicarica\niraaventacaantapiintya aririca imantsiyate. Eej atzi oquemitari\nocarayetzi jovetsicacaantayetziri pincatharipayeeni tsicarica\nipincatharitzi; ontzimatye iranintaiyaaro atziripayeeni, tema tecatsi\ncanterone inthañaapithatyaari. Eejatzi oquemitari eeerorica ocantzi\nirantavaitai atziri tzimatsi opaita avishimotaqueriri; ontzimatye\nirampitacoteri jevatzirori nampitsi. Ari inquemitaityaariri eejatzi\nmantsiyari, o caari cantatsine irantavaite ocantacaantziro\nimantsiyataque, o iroorica camaimetzincaro, o iriirica\nantariconayetapaintsiri, o tsicarica opaitayeta pashine cantacaantatziro\ncaari ocantanta irantavaitai; ocovatya irampitacoyeteri jevayetzirori\naparoni nampitsi.\nMaaroni cooya motyaayetatsiri ipoña eentsitepayeeni, ontzimatye\niraamacoventayetyaaro cameetha. Eejatzi iquemi tayetari icaratzi\neentsipayeeni jaacotantziri ashitariri o icaratzi tzimashiyetachari\ntemaita iñaacoventeri ashitariri, ontzimatye incaminthaayeeteri cameetha\neejatzi irirori."
        },
        "8": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d38def87bac53e192cef1a9cffe6aed2",
            "Index": 8,
            "Label": "9",
            "Size": [
                595.0,
                842.0
            ],
            "Text": "IÑAAPINCATHAYEETERI 26.\nTecatsi cantatsine inthañaapithatyaari atziri incoverica iriyotai\niñaanate. Te opinata ocaratzi j iyotagaitziriri eentsipayeeni, iro\ncantamaitachari ontzimatye ishintsiventaiteri eentsipayeeni iriyotayetai\niñaanate. Ari iquemitaitari eej atzi antaripayeeni atziri, jatatsiri\nincove iriyotagai ocantya impantaityaariri antavairentsi,\nontzirnatyeetya eero japaavaitashitaro jiyotagaitziriri ocovatya\niriyote. Iroorica incove iriyaatacaaperotero iriyote, ontzimatye\nishinetagaiteri aririca incove inqyee ipaitaitziri: \"Universidad\";\nocovaperotya irominqyagaiteri iñeetziri aritaque ocantaque iriyote;\ntetya ocameethate irominqyaashivaityaari caari cantatsine iriyotagai\nintaani irominqyaashivaityaari caari cantatsine iriyotagai intaani\ninintacaashivaitashityaari irominqyeeteri.\nMaaroni ocaratzi jiyotaayetziriri átziri, eero jovashaantanaquero,\neequero riyaatacaanaquityeero ijevatacaayetanaquero irantayetanaquero\nocaratzi jiyoyetanairi. Ontzimatye eejatzi iriyotagaiteri tsica opaita\nocovaperotantari eero jomperanavaitaitaari atziripayeeni. Ontzimatye\neejatzi iriyotagaiteri tsica incantya iraacameethatantayetyaariri\npashinesatzi atziri poñaayetachari pashinequi nampitsi, o caaririca\nishenincapayeeni eejatzi ari inquemitaayeteri atziripayeeni icaratzi\novashiñaashiyetarori joshiretari Pava. Ocovaperotatya iriyoyete atziri,\ntsica incantero iraapatziyantyaariri pashine eero jathavashivaitantari\nirooqueri. Ocovaperota eej atzi tsicarica opaita j antayetziri\njevaripayeeni janta \"Aapatziyavacaa Poñaayetachari Nampitsipayeeni\"\nocanta iñaantayetaiyaarori atziripayeeni isaicayetai cameetha tecatsi\nmaimanevaiterineri.\nTecatsi impaitya shintsiventerineri aparoni ashitaanitachari\nicantaiteri: \"Pominqyeeri peentsite iriyotai janta\", tema iriitaque\nyotatsine tsica janta iñiiro ocameethatzimotziri irominqyeeri.\nIÑAAPINCATHAYEETERI 27.\nTecatsi thañaapithatyaarine atziri irantayetero iñeeri ishenincapayeeni\njantziro ocaratzi jametayetari o tsicarica ompaitayetya ooquimoyetariri\npashine. Eejatzi oquemitari iroñaaca, tzimatsirica opaita\njovetsicayetaquerl iyotaneripayeeni, cameethatzimoyetaqueriri pashine,\ntecatsira thañeéyaarone, ontzimatye anintaiyaaro maaroni.\nTzimatsirica jovetsicaque iyotaneripayeeni omapero\nocameethaquiperotaque, o tzimatsirica irosanquinataque pashine tsica\nompaitya ovaqueraari, o iroorica irovetsicayetaque tsicarica\nompaitayetya cameethatzimoyeterineri pashinepayeeni; cantatsi\nimpinayeeteri ocaratzi jovetsicayetaquero irocapayeeni, te apantaro\niroñaaca incove pashine atziri iraacoteri ocaratzi jovetsicaqueri\npashinera, impoñaashityaaya iramatavitante incante: \"Jiroca\nnovetsicaqueri niyotashitari naaca\", ompoña impinayeetaqueri oshequi\nquireequi quempitajaantaca iriiricami ovetsiquitayaaromi.\nIÑAAPINCATHAYEETERI 28.\nTera oshinetaatsite iroñaaca irantashiyetyaaro atziri ocaratzi\nosanquinayetainchari jaca ocantya iraapatziyavacaantyaari. Eejatzi"
        },
        "9": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f7a9d7d8611612be97877503c5a5f6d4",
            "Index": 9,
            "Label": "10",
            "Size": [
                595.0,
                842.0
            ],
            "Text": "onquempitzitavacaanaiyaari nampitsipayeeni. Irootaque caari\noshinetaantsitanta, ari ocantya imoncaraayetantaityaarori ocaratzi\nosanquinayetainchari iroñaaca jaca iñaapincathayeeteri, ari ocantya\nirantantayeetyaarori tsicarica otzimi shinetaantsitatsiri irantaitero\nirojatzi iñaantayetyaarori isaicai cameetha tecatsi omperanavaityaarine.\nIÑAAPINCATHAYEETERI 29.\nTzimatsira opaita imoncaraayeteri aparopayeeni atziri, aririca incove\ninquempiyavacaiya tsicarica inampiyetaro. Aririca imoncaraayetanairo\niroca, aritaque oncantaque ijevatacaayetero irantayetanairi.\nTema tzimatsi oshinetaantsitzi ocantacoyeta iñaantyaarori isaicayetai\ncameetha atziri tecatsi omperanavai taiyaarine; ocantya\nirantantayetyaarori,ontzimatye osanquinatacoyetya inquene\niñaapincathayeetero. Irocara osanquinayetachaneri iñaapincathayeeteri,\nirootaque pampithashiryaacaayetyaarine pashinepayeeni atziri tsica\noncantya iñaantayetaiyaarori eej atzi isaicayetai cameetha eero\njomperanavaitaitaari tsicaricapayeeni. Iro osanquinatantayetacari\niroñaaca iroca iñaapincathayeteri tema iro jantayetanairi\ncameethashireyetatsiri, tema iro covitachari eejatzi oncantya\niraapatziyavacaantyaari atziripayeeni eero joñaashirencavacaanta.\nEejatzi oquempityaari ocovatya osanquinacoyetya iñaapincathayeteri\nnampitsiqui tsica impairyagaite jevaripayeenl.\nOcantacotara ocaratzi shinetaantsitatsiri añaantyaarori asaicayetai\ncameetha tecatsi omperanavaitaineri, eero ocantzi antashivaityaaro\nocovaanaqueri aaca, eeroya ooquimotari icarayetzi jevayetzirori\n\"Aapatziyavacaa Poñaayetachari Nampitsipayeeni\".\nIÑAAPINCATHAYEETERI 30.\nAririca añaanatayetero ocaratzi osanquinayetainchari jaca, tzimatsirica\nañaaqueri pampithashiryaacaineri cameethatatsi antero, ompoña añaatyeero\nosanquinataca pashine ocante: \"Eero ocantzi antero\", ontzimatye\naquemisantero, eero ocantzi antero. Ari icantayetyaari eejatzi aparoni\natziri, ari icantayetyaari eejatzi tsicarica ipiyotari inampitaro\natziripayeeni, o irjirica jevayetzirori nampitsipayeeni."
        }
    }
}

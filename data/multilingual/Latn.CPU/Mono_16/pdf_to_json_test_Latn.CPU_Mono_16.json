{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467662,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TSICA INCANTYA IRAACAMEETHAYEETAIRI ATZIRIPAYEENI JACA QUIPATSIQUI\nETANACARORI JOSANQUINATAITAQUERI\nAyotaiyini aaca, maaroni atziripayeeni icaratzi tzimatsiri quipatsiqui,\nte oncameethate i\u00f1aashitacaavaitaityaari iromperanataityaari iro\ncovaperotachari iraacameethayeeteri, ocovatya isaicayetai cameetha eero\nitzimaventavacagaa. Oncantya i\u00f1aantyaarori iroca aacameethatavacaantsi,\nontzimatyeetya i\u00f1aapincathatavacagaiya, tema te otha\u00f1aaantsita tsicarica\nopaiyetari icoviri irantayete pashine atziri.\nAyotaiyini eejatzi tzimatsi aparopayeeni atziri caari anterone ocaratzi\njosanquinatayeetaqueri, irootaque jovasanquitaantayetacariri\npashinepayeeni atziri. Tema jantaquerora iroca, te inimotacaayeteri\npashinepayeeni atziri ocaratzi jantaqueri. Irojatzi ipampi\nthashiryaayetantanacari pashinepayeeni, ican taiyanaqueni: te\noncameethate iroflaaca ivasanquitaavaitaiteri atziri\nromperanavaitaityaari, oshinetaantsite a\u00f1aaventero tsicarica ompaitya\nancoveri, tecatsi oocacagairone ocaratzi ametari oshireyetari, eej atzi\noquemitari te oncameethate a\u00f1aashivaityaa ocantacaantziro\nantharovacaavaitaro tsicarica ompai tya, o a\u00f1aashineentavaitya\nancocovate ontzimimoyetai tsicarica ompaiyetya acovityiiri.\nAyotaiyini eejatzi ocovatya ontzimayete osanquinarentsi\nicantacaantayetziri pincatharipayeeni i\u00f1aapincathayeeteri iro\notzicaaventerine atziripayeeni, oncantya irantantayetyaarori ocaratzi\ncameethatatsiri icovayetziri. Ocovaperotya ontzimayete iroca\nicantacaantayetziri pincatharipayeeni oncantya eero tzimaventantaitari\npincathari aririca incoshecavaitya irovasanquitaavaiteri atziripayeeni\nnampitarori aparoni nampitsi.\nAyotaiyini eejatzi, ocovaperotatyaa ayotaayetairi pashineyetatsiri\natziri ocantavetaqya tsicarica inampitayetaro irirori, ari oncantya\niraacameethatavacaantayetaiyaari irirori. Ayotaiyaqueni eejatzi ocanta\novaquera japatotantaiyacariniranqui jevayetzirori nampits\u00e1payeeni,\nipaitaqueriranqui \"Aapatziyavacaa Po\u00f1aayetachari. Nampitsipayeeni\",\nirojatzi josanquinatantacarori i\u00f1aapincathayeeteri,\nipampithashiryaayetaca ari ocantaque irantayeetero ocaratzi\ncameethayetatsiri antero.\nOpofla icantaiyaqueni eejatzi ocovaperotatya\na\u00f1aapincathatavacaayetaiya,tema omapero icovaperota maaroni\natziripayeeni irirori, ocantavetaqya iriirica shirampari o iroorica\ncooya, ari ashiyavacaa maaroni. Ipampithashiretacotaquero eejatzi,\ntsicarica incantero irantavaitaiyeni oncantya i\u00f1aantyaarori\niraacameethatavacagaiya atziripayeeni, iro i\u00f1aantaiyaarori\niranintagaiyaaro isaicayetai cameetha; irantavaitaiyeni maaroni eero\nitzimanta aparoni tsicarica impaitya iflaashitacaavaitaitya\niromperanavaitaityaari.\nAyotaiyini eej atzi, maaroni jevaripayeeni po\u00f1aayetanainchari pashinequi\nnampitsi icaratzi apatotainchari \"Aapatziyavacaa Po\u00f1aayetachari\nNampitsipayeeni\" icantaiyaqueni: \"Ontzimatye antavaitaiyeni maaroni,\neero oocaventavacaa; ari oncantya eero jompetapithatantaitari",
            "Image": "8e8ca81c831a48758c11dd1f128023cb"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "atziripayeeni tsicarica ompaitya incoveri irantayeteri, iroj atzi\niflaantayetaiyaarori eero jomperanavaitaitaari.\nAyotaiyeni eejatzi, ocovaperotatya inquemathayetairo maaroni atziri\nocantacota ishinetaayeetziriri cameethatatsiri irantayeteri.\nOcovaperotatya eej atzi inquemathatayetairo atziripayeeni tsica opaita\ncantacotachari isaicayetai cameetha eero i\u00f1aashitacaavaitayeetaari\niromperanavaitaityaari. Omaperotatya ocovaperota anquemathayetairo\niroca, ari oncantya imoncaraantyaarori cantayetaqueri jevayetzirori\nnampitsi japatotaiyacanira pairani.\nIrootaque iro\u00f1aaca, iricapayeeni jevayetzirori nampitsi apatotainchari\npairani, josanquinatayetaquero ocaratzi a\u00f1eeri iro\u00f1aaca jaca ocantacota:\n\"Tsica Incantya Iraacameethayeetairi Atziripayeeni Jaca Quipatsiqui\",\nari oncantya imoncaraayetantayetyaarori atzirira, ari oncantya\niromoncaraantyaarori eejatzi icaratzi jevayetatsiri pashinequi\nnampitsipayeeniqui. Cantatsi iroflaaca, aparoni atziri o tsicarica\ninampitaro atziripayeeni, impampithashiryaacotero ocaratzi\nosanquinayetainchari jaca. Iriyotaayetairi pashinepayeeni oncantya\ni\u00f1aantayetaiyaarori irantayetairo ocaratzi cameethatatsiri\nishinetaacayetaitziriri irantayetero.\nIrojatzi i\u00f1aantayeetyaarori imoncarayetairo jevaripayeeni tsicarica\nijevatzi, oinpofla iraacameethatavacaanaiya eej atzi iriroripayeeni\nicaratzi ijevayetzirora nampitsipayeeni. Ari oquemityaari maaroni\nnampitsipayeeni ocaratzi shenincatacarori \"Aapatziyavacaa Po\u00f1aayetachari\nNampitsipayeeni\". Ari iquemitayetanaiyaari eejatzi icaratzi\njevayetatzirori nampitsipayeeni opincathariventzirira pashine nampitsi.\nJiroca iro\u00f1aaca osanquinatacoyeta \"Tsica Incantya Iraacameethayeetairi\nAtziripayeeni Jaca Quipatsiqui\":\nI\u00d1AAPINCATHAYEETERI 1.\nMaaroni atziripayeeni, ovaquera intzimapaaque, eero ocantzi\ni\u00f1aashitacaavaitaityaari iromperanataityaari. Eejatzi oquemitari\niro\u00f1aaca te apantyaaro amanitashireteri atziri ancanteri: \"Te\npirjiperote eeroca, iriima irinta iriitaque \u00f1aaperori\". Eejatzi\noquemitari te oncameethate intzime aparoni atziri antayetashityaarone\ncaari ishinetaacairi pashine irantero. Tema maaroni ayotziro\nampampithashirvaayeta, ayotziro tsicarica otzimayetzi cameethatatsiri\nanteri o tsicarica otzimi caariperotatsiri, irootaque ocovaperotantari\niro\u00f1aaca entacotavacaayetya anquemitacaantanaquero\narentzitavacaatyeeyaami ocaaquiini.\nI\u00d1AAPINCATHAYEETERI 2.\nMaaroni osanquinatachari iro\u00f1aaca jaca, ontzimatye amoncarataayetanairo\naacameethatavacaanaiya maaroni, te oncovajaantya ashenincatavacaarica\nocaaquiini o terica. Te oncovajaantya amoncaraavacaiya tsicarica\nacantayeta avathaquipayeeni aparopayeeni: aquisaatzi, o aquitamaatzi.\nAacarica shirampari o tsinane. Aririca oshiyavacaa a\u00f1aanetayetari o\nterica. Te oncovajaantya aririca amoncaraavaca oshiretari Pava o terica.\nAririca amoncaraavaca apampithashiryaacoyetari icarayetzi jevayetzirori\nnampitsi o tsicarica opaiyetari. Te oncovajaantya acantavacaiya: \"Irinta",
            "Image": "862bf20b23fe1e9f1e8b441c75a36535"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ipo\u00f1aatya pashinequi nampitsi, irooma naaca onashita nonampi o\niriiperori inatzi irinta, ashaarantzincari; iriima irinta caari\nashaarantzincan\", o irica atziri te intzime pairani jaca nampitsiqui,\niriyaatai tsicarica itzimaque pairani. Te oncovaj aantya tsicarica\nicantavaiyetari aparopayeeni atziri, oncantya aacameethatantyaariri.\nEejatzi oquemitari iro\u00f1aaca, te oncovajaantya acantayeteri atziri:\n\"Pipo\u00f1aatya pashinequi nampitsi, o inashita pijevarite eeroca janta\npipo\u00f1aara, te incameethate o cameetha icanta pijevarite eeroca janta, o\nonashitayeta ocaratzi icantacaantayetziri pijevarite oncarate\npimoncaraayeteri janta, o tsicarica icanta, aacameethatavacaarica\nicarayetzi ijevayetzirora pashine nampitsipayeeni\". Eejatzi oquemitari\niro\u00f1aaca cantatsi aparopayeeni jevayetatsiri nampitsiqui,\nimpampithashirveeya tsica incantayeteri isaicacaanepayeeni, o tsicarica\nincanteri pashine jevayetzirori nampitsi aririca incove ijevatziteri\ninampi. Te apantyaaro eejatzi ancante: \"Irinta atziri ipo\u00f1aatya\npashinequi nampitsi caari irooperotatsine, iro\u00f1aaca iricara atziri te\notzicaaventeri ocaratzi osanquinayetainchari jaca.\" Tera ari oncantya.\nI\u00d1AAPINCATHAYEETERI 3.\nMaaroni atziri ontzimatye ashinetairi eequero iriyaatacaatyeero ira\u00f1ee,\ntecatsi cantatsine i\u00f1aashitacaavaityaari iromperanavaityaari, o incovai\nte inquemaantsitacaityaari irovasanquitaavaiteri.\nI\u00d1AAPINCATHAYEETERI 4.\nTe oncameethate iyacoventayeteri atziri, ancante: \"Pomperanavaityaari\nirica\". Tzimatsirica covatsineri irantero, ontzimatye\nirovashaantacaiteri eero jantantaro, tema te oshinetaantsite irantaitero\niroca.\nI\u00d1AAPINCATHAYEETERI 5.\nTe oncameethate iracotashiiteri atziri, imaperoiteri\nnquemaantsitacaityaari ivathaqui. Tema aririca incovaite\nirovasanquitaite aparoni atziri, eerotya imaperotaj aantaitziri\nirovatsinaiteri, inquemitacaantaitanaqueri te atziri irinatyeericami\nirirori, ari oncantya imintharovashirevaitantaityaariri.\nI\u00d1AAPINCATHAYEETERI 6.\nMaaroni atziripayeeni icaratzi nampitarori quipatsiqui, oncantavetaqya\ntsicarica inampityaaro, cantatsi ishinetaiteri inquiflaaventero ocaratzi\nimoncaraitziri icantacaantziri jevari tsicarica inampitaro, tecatsi\ntha\u00f1aapithatyaarineri.\nI\u00d1AAPINCATHAYEETERI 7.\nAririca intzime aparoni atziri incovaite irovasanquitaiteri,\nocantacaantziro ipiyathatacaro ocaratzi icantacaantayetziri\njevaripayeeni iromoncaraayeeteri aparoni nampitsiqui; eero j\nimaperoitziri inquemaantsitacavaitaityaari, incantaite: \"Irica te\notzicaaventeri icantacaantayetziri jevaripayeeni, irjima irinta iri\notzicaaaventzi\". Te oncameethate eejatzi ashinetairi pashine atziri\nirantero iroca, inquemitacaantanaquero irinta pashinera atziri te",
            "Image": "77b7d766e31d99a6098a1dec89fbbaab"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "iratzirite, imanintavaitanaqueri.\nI\u00d1AAPINCATHAYEETERI 8.\nTema aparopayeenl nampitsi tzimayetatsi icantacaantayetziri\njevaripayeeni imoncarayeeteri, tzimatsi eejatzi icantacaantayetziri\njevaripayeeni ovaquera ovetsicaj aantanaca aparoni nampitsi, tzimitacha\neejatzi impoiyetatsiri icantacaantayetziri jevaripayeeni; maaroni\nirocapayeeni tecatsi ompetapithatyaarine atziripayeeni i\u00f1aaventayetero\niroca, ari oncantaque iriyaatashiteri Juez oncantya\nimoncaraacaantyaanariri icantacaantayetziri, ari ocantaque eejatzi\nincove iraamacoventaityaari, tema irootaque otzimantayetacari ocaratzi\nicantacaantayetaqueri jevaripayeeni osanquinayetaincharica.\nI\u00d1AAPINCATHAYEETERI 9.\nTe oncameethate imaimaneetashitaityaari aparoni atziri, o\nirashitacotacaantashivaitaityaari c\u00e1rcel-qui, o\niromityaantashivaitaityaari janta tsica inampitaro.\nI\u00d1AAPINCATHAYEETERI 10.\nTzimatsirica atziri jaacaantaitziri janta pincatharipayeeniqui,\ncantatsira irica atziri iriyaatashiteri Juez, oncantya incantantyaarorl\nopaita jantaqueri, eeromaita jantziro Juez iromananequiini. Ari\noquemitzitari eejatzi aririca inquisoshireventaiteri aparoni atziri\njantziro ocaratzi ishinetaacaantayeetziri, o ontzimatye imoncarayetero\nocaratzi icantacaantayeetziri; ari oncantaque eejatzi iriyaatashiteri\nJuez. Impo\u00f1aashitaqya iroflaaca irica Juez cantatsi incante tsicarica\nitzimi quenaacaashitacarori j antaqueri, ocantya\nirovasanquitaantaityaariri, o tsicarica itzimi caari tzimatsine\niquenacaashitacari eero jovasanquitaitziri. Ari incarate maaroni\nincaminthagaiteri, tema te oncameethate irovasanquitaashivaitaityaari\neero jiyoperotavaqueri tsicarica itzimi irovasanquitai, impo\u00f1aashitya\nirampitacoyeteri aparopayeeni.\nI\u00d1AAPINCATHAYEETERI 11.\nAririca intzime aparoni atziri jaacaantayeetziri janta\npincatharipayeeniqui, ontzimatye impampithashiryaacotaiteri irica\natzirica te iriyotero tsica opaita avishimotziriri, irojatzi apaata\nonco\u00f1aaperotantaqyaari omaperorica otzimi iquenacaashitacari. Oncantya\niriyotantaperotaityaari omapero otzimi jantaqueri, ontzimatye irica Juez\nirantero ocaratzi ocantayetzirira icantacaantayetzi jevayetzirorira\nnampitsipayeeni, eero j antashivaitaro ocaratzi j inintacaari irirori.\nAri oncantya irica atziri icovaitziri irovasanquitacaantaiteri,\nicantatyaari te iriyotero irirori tsicarica opaita icovantaitari\nirovasanquitaiteri.\nAyotaque iro\u00f1aaca tzimatsi osanquinarentsi i\u00f1aapincathayeeteri.\nOmpo\u00f1aashitaqya aparoni atziri irantaquero ocaratzi\nicantacaantayeetziri. Ompo\u00f1a irovashi\u00f1agaitairo ocaratzi\ni\u00f1aapincathayeetziri pairani. Irica atziri antaquerori ocaratzi\nicantacaantayeetziri pairani, eerova ocantzi iraacaantaiteri. Ari\nonquemitzityaari eejatzi aririca irovashi\u00f1agaitero tsica oncarate",
            "Image": "306446fa06ea6fce17033a3c100d3f65"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "irovasanquitagaiteri aparoni atziri.\nI\u00d1AAPINCATHAYEETERI 12.\nTe oncameethate shinetairi aparoni atziri i\u00f1aashirencashivaityaari\npashine atziri, o incove imaimanetziteri jashitari irirori: itsipatari,\nipanco. Eejatzi te oncameethate ashineteri aparoni atziri\nimaimanetziteneri tsicarica opaita josanquinayetziri pashine atziri\niromityaanteneri ishenincapayeeni. Eejatzi eero ocantzi ashineteri\natziri incantacoyeteri pashinepayeeni atziri, inthaiyacovaitashityaari.\nTzimatsirica atziri matayetzirori jantziro irocapayeeni, ontzimatye\nontzime osanquinarentsi imoncarayeeteri oncantya otzicaaventantyaariri\nirica atziri i\u00f1aashirencayeetzirira.\nI\u00d1AAPINCATHAYEETERI 13.\nCantatsi oshinetaantsite inquivantantayete atziri tsicarica icovayetziro\nirirori, cantatsi incoyaanontya atziri tsicarica incovero inampityaaro.\nShinetaantsi onatzi iriyaayete atziri pashinequipayeeni nampitsi, ompo\u00f1a\nimpiyayetai aririca onimotapairi, tema eero ocantzi ompetashivaityaari.\nI\u00d1AAPINCATHAYEETERI 14.\nTzimatsirica aparoni jevatzirori nampitsi, icovi imaimaneteri aparoni\natziri incove irovasanquitairi, pashinepayeeni nampitsi cantatsi\noshinetairi impoque inampityaaro oipatsitequi- oncantya isaicantyaari\ncameetha eero i\u00f1aantaro i\u00f1aashivaityaaro.\nIro cantamaitachari, tzimatsirica aparoni atziri omapero ipiyathatacaro\nocaratzi icantacaantayetzlrl jevaripayeeni i\u00f1aapincathayeeteri,\nicovaitatzi irovasanquitaiteri, eero ocantzi ashinetairi aririca\nincantavetya: \"Pishinetaina niyaate pashinequi nampitsi ocantya\nnosaicantyaari cameetha, tema ari osanquinatacota \"Tsica Incantya\nIraacameethayeetairi Atziripayeeni\". Ari inquemitzitaityaari eejatzi\natziri ovashi\u00f1aashitarori ocaratzi osanquinayetainchari jaca\njapatotaiyacaranqui jevaripayeeni \"Aapatziyavacaa Po\u00f1aayetachari\nNampitsipayeeni\nI\u00d1AAPINCATHAYEETERI 15.\nEero ompetapithatashitari atziripayeeni inampityaaro aparoniqui\nnampitsi, tsicarica itzimayetzi jevaripayeeni o tsicarica otzimayetzi\nosanquinarentsi i\u00f1aapincathayeetziri.\nEero ampetapithatashitari aparoni atziri isaique nampitsiqui tsicarica\ninampitaro. Eejatzi oquemitari eero ocantzi ompevaityaari atziri aririca\nincove iriyaate inampityaaro pashinequi nampitsi.\nI\u00d1AAPINCATHAYEETERI 16.\nAparoni shirampari o aparoni tsinane areetarori antariquitaantsi, eero\nocantzi antha\u00f1eeyaaro ontsipatya, cantatsi ovaiyante aririca oncove.\nTema eero ocantzi ompetyaaro ancante: \"Eero paavaca, tema caari\npisheninca, o ipo\u00f1aatya intaina pashinequi nampitsi, te joshiretari Pava\niquemitara irinta oshiretariri Pava\". Ari oncantayetyaari eejatzi",
            "Image": "05988672307f9aa7640b2994e4154c32"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "aririca incove atziri iraavacaiya o aavacaincarica inatzi, o\noocavacaincarica jini.\nIrooma aririca incovavacaiya apiteroite iraavacaiya, cantatsi imatero\ntema tecatsi shintsiventerineri.\nIro jametari atziri, otzime itsipatari, itzimayetzi itomipayeeni.\nIrootaque covaperojaantachari jantayetaqueri atziripayeeni. Tema\njantzirocara irocapayeeni atziri ocovatya irantero oncantya\niraamaacoventantyaarori itsipara. Ari inquempitzitayetya eej atzi\njevayetzirori nampitsi, ontzimatye iraamaacoventyaari icaratzi\ntsipayetachari atziri.\nI\u00d1AAPINCATHAYEETERI 17.\nMaaroni atziri tecatsi ompetapithatyaarine ontzimimoteri iipatsite\napaniro, o tsicarica ompaitayetya incoveri tzimimoterine irirorica\ncovatsine o aririca incove atziri impiyoventyaaro ontzime iipatsite o\nontzimimoteri tsicarica ompaitya; tecatsira ompetapithatyaarine.\nEero ocantzi aapithatantero tsicarica opaita jashitayetari pashine\natziri.\nI\u00d1AAPINCATHAYEETERI 18.\nShinetaantsi onatzi ipampithashirvaayetya atziri tsicarica ompaitya\nicoviri irirori. Cantatsi ipampithashiryeeyaaro cameethatatsiri o caari\ncameethatatsiri jantaitziri. Cantatsi iroshiretyaari Pava aririca incove\no eerorica. Tecatsi cantatsi irovashaantacairo ocaratzi ametayetari\npairani oshireyetarora. Cantatsi irantero apaniro o oshequi\nincantaventyaaro. Cantatsi eejatzi irantero iromanequiini o tsica\nipiyotapiinta atziripayeeni. Cantatsi eejatzi iriyotairi pashinepayeeni\nocaratzi jametari o iriyotairi iroshiretyaari Pava, o inashiyetyaaro\nquitaiteripayeeni.\nI\u00d1AAPINCATHAYEETERI 19..\nMaaroni atziri, tecatsi tha\u00f1aapithatyaarine ocaratzi\nipampithashiryaayetari. Ari oncantaque i\u00f1aaventayetero tsicarica opaita\nicovayetziri. Iro osanquinatantari iro\u00f1aaca iroca, ocantya eero\nimaimanetantari pashine atziri tsicarica ompaitya\nipampithashiryaayetari. Tema tecatsi tha\u00f1aapithatyaarine atziri\niyoyetero tsicarica opaita icovayetziri, inquemisantero o i\u00f1aanatacotero\ntsicarica opaiyetari ipampithashiryaayetari pashinepayeeni; ari\nocantaque isanquinayete tsicarica ompaitya o ari ocantaque\ninquinquithatacoyetero tsicarica opaita ipampi thashiryaari. Tema\ntecatsi tha\u00f1eeyaarone eej atzi otyaantayete i\u00f1aapincathayeeteri\npashinequi nampitsi. Ari ocantaque oivaraayetero \u00f1aantsi tsicarica\nocanta icovayetzi aparopayeeni, iroorica quinquitharentsi o\nosanquinarentsi o tsicarica ompaiyetya.\nI\u00d1AAPINCATHAYEETERI 20.\nTecatsi tha\u00f1aapithatyaarine atziri incoverica irapatotya, o irantero\ntsicarica ompaitya icoviri japatotara; ari intha\u00f1aapithaitaqueri\nirapatoventyaaro incoverica irovaariperoteri pashinepayeeni atziri.",
            "Image": "ee194b3c20c082f61b0c2f3f27902102"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tecatsi cantatsine ishintsiventeri aparoni atziri caari covatsineri\nirapatotya.\nI\u00d1AAPINCATHAYEETERI 21.\nTecatsi cantatsine intha\u00f1aapithatyaari atziripayeeni incoverica ijevate\ninampiquipayeeni, iriirica covashityaarone ijevate o iriirica\ncovacaayeterine pashine atziripayeeni ijevate.\nTema maaroni jevayetzirori nampitsipayeeni jantacaantayetziro ocaratzi\ncovityaayetachari aparoniqui nampitsi; tecatsira tha\u00f1aapithatyaarine\natziripayeeni iroca, ari ocantaque i\u00f1eero iranintaayetyaaro\nirocapayeeni, tecatsi aparoni cantatsine irompetyaaro; ari incarate\nimoncaraavacaiya atziripayeeni iranintaiyaaro, tecatsi cantatsine:\n\"Apaata netavaqyaaro naaca niriiperotatziira, ompo\u00f1a pimpoite eeroca\napaata tema te piriiperotatyeera eeroca\nTema ijevatantyaari aparoni jevari nampitsiqui, iriira covacaayeterine\natziripayeeni icaratzi saicantarori aparoni nampitsi. Ari\noquemitzityaari eejatzi ontzimantayetyaari osanquinarentsi\ni\u00f1aapincathaiteri iriitaque covacaayeteroneri atziripayeeni icaratzi\nnampitarori aparoni nampitsi. Tema aririca incovayeete impairyagaite\njevari, jevatzirori tsica ipairyagaitziri jevari; ontzimatye\nirantacaantero cameethaperoini. Tecatsi cantatsine irompetapithatyaari\naparoni atziri incoverica irampitacotante impairye jevatatsineri\naparoniqui nampitsi. Tera oncameethate incove irapipiitero aparoni\natziri impairye ijevarite ovaqueraarica japacaaquero ipairvaaqueri\npashine, incove iranaacotante, oncantya eero ijevatanta pashine jevari.\nAri ocameethatzi impairyeeri atziri ijevarite iromananequiini, tecatsi\ncanterine: \"Jirica cameethaperotatsiri jevari, iri pimpairyeeri\".\nCantatsi impairyeeri atziri ijevaritetyaari tsicarica ocanta icoviro\nirirori tema tecatsi tha\u00f1aapithatyaarineri icoviri.\nI\u00d1AAPINCATHAYEETERI 22.\nAparopayeeni atziri, ontzimatye ontzimimoyeteri tsicarica opaiyeta,\nocantya isaicantyaari cameetha, tema te oncameethate\nincovityaaneentavaite. Atziripayeeni nampitarori aparoniqui nampitsi\ntsica jashaarantaita, ontzimatye irampitacoyeteri pashine atziri\nsaicatsiri pashinequi nampitsi caari tzimimoterine irashaacaro irirori.\nIrootaque ocovantari iro\u00f1aaca, icarayetzi jevatzirori nampitsipayeeni;\nontzimatye iramenacoyeteri atziripayeeni icaratzi ijevatziri ocantya\nontzimantyaari icovityaayetziri irirori. Iroca cantacharica,\njiyoyetzirora aparopayeeni jevayetzirori nampitsi otzimimotzirorica\ninampi oshequi ash\u00e1acaro ocantya irica jevari irampitacotantayetyaariri\natziri. Irootaque iro\u00f1aaca ocameethatantavetari ontzimimoyetairimi\natziri ocaratzi icovityaayetziri. Irootaque eejatzi ocameethatantavetari\niraacameethayetairimi pashinepayeeni atziri. Irootaque\nocameethatantavetari eejatzi ooquimoyetyaarimi jantayetziri\nishenincapayeeni jameyetari. Ari ocantya i\u00f1aapincathatantayeetyaariri,\niro i\u00f1aantayetaiyaarori eejatzi ijevatayetai cameetha tsica ocanta\nicovayetziro irirori.\nI\u00d1AAPINCATHAYEETERI 23.",
            "Image": "2cb3a45c7f7ae50212684dd8f9171ba6"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tecatsi tha\u00f1aapithatyaarine atziri incoverica irantavaite; ari ocantaque\nirantavaite tsica jinintacaaro irirori. Tzimatsirica aparoni jevatzirori\nantavairentsi, ontzimatye ijevateri cameetha atziripayeeni\nantavaiyetatsiri. Aririca intzime aparoni atziri covacovatatsiri\nantavairentsi, temaita i\u00f1ee tsica irantavaite, ari ocantaque icaratzi\njevayetzirori nampitsi irampitacoteri ocantya i\u00f1aantyaari antavairentsi.\nAririca intzime apite antavaitatsiri, te orn pashinetzimaitya\nirantavaire, eero ocantzi impinaperoi teri aparoni, iriima pashine\nimpinaitaqueri capicheeni.\nMaaroni icaratzi antavaiyetatsiri, ocovatya impinaiteri cameetha onquene\nantetya iraayete ocaratzi covityiimoyetariri ipancoqui. Aritaque\nocantyaari; irooma eerorica, te i\u00f1aapincathayeetziri irica\nantavaiyetatsiri, iquemitacaitatyaari te iratzirite. Terica\nimpinayeeteri cameetha, ontzimatye iricapayeeni pincathariyetatsiri\nnampitsiqui irampitacoteri.\nMaaroni icaratzi antavaiyetatsiri tsicaricapayeeni; tecatsi cantatsine\niroocacairi aririca incove irapatotaiyaani ocantya i mpinatantayeetyaari\ncameetha, o ocantya iraacameethatantayeetyaariri tsicarica j antavaitzi.\nI\u00d1AAPINCATHAYEETERI 24.\nTecatsi cantatsine ishintsiventeri aparoni atziri irantavaitacairi\neeroya imacoryaacairi, o eeroya ishineteri iriyaate tsica icoviro\niroimoshirencavaitya. Te oncovajaantya irantavaitacaiteri atziri\nshintsiini, iro cameethathatatsi ishineeteri osarentsiquipayeeni\nimacoryee eero jantavaitzi tsicarica oncarate quitaite; tema maaroni\nquitaiteri oncarate irimacoryeera, ontzimatye impinaiteri\nquemitajaantaca irantavaitaquityeemi.\nI\u00d1AAPINCATHAYEETERI 25.\nTecatsi ompetapithatyaarine atziri isaique ira\u00f1ee cameetha\nintsipatayetyaaro iinapayeeni impo\u00f1a itomipayeeni. Irootaque\nocovaperotantari eero ocovitya tsicarica ompaitya iroyaari,\ninquithaatyaari o iroorica ipanco. Ontzimatye iramene tsicarica\niraaventacaantapiintya aririca imantsiyate. Eej atzi oquemitari\nocarayetzi jovetsicacaantayetziri pincatharipayeeni tsicarica\nipincatharitzi; ontzimatye iranintaiyaaro atziripayeeni, tema tecatsi\ncanterone intha\u00f1aapithatyaari. Eejatzi oquemitari eeerorica ocantzi\nirantavaitai atziri tzimatsi opaita avishimotaqueriri; ontzimatye\nirampitacoteri jevatzirori nampitsi. Ari inquemitaityaariri eejatzi\nmantsiyari, o caari cantatsine irantavaite ocantacaantziro\nimantsiyataque, o iroorica camaimetzincaro, o iriirica\nantariconayetapaintsiri, o tsicarica opaitayeta pashine cantacaantatziro\ncaari ocantanta irantavaitai; ocovatya irampitacoyeteri jevayetzirori\naparoni nampitsi.\nMaaroni cooya motyaayetatsiri ipo\u00f1a eentsitepayeeni, ontzimatye\niraamacoventayetyaaro cameetha. Eejatzi iquemi tayetari icaratzi\neentsipayeeni jaacotantziri ashitariri o icaratzi tzimashiyetachari\ntemaita i\u00f1aacoventeri ashitariri, ontzimatye incaminthaayeeteri cameetha\neejatzi irirori.",
            "Image": "3e793a758465cc8e552ffb1b184eb158"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "I\u00d1AAPINCATHAYEETERI 26.\nTecatsi cantatsine intha\u00f1aapithatyaari atziri incoverica iriyotai\ni\u00f1aanate. Te opinata ocaratzi j iyotagaitziriri eentsipayeeni, iro\ncantamaitachari ontzimatye ishintsiventaiteri eentsipayeeni iriyotayetai\ni\u00f1aanate. Ari iquemitaitari eej atzi antaripayeeni atziri, jatatsiri\nincove iriyotagai ocantya impantaityaariri antavairentsi,\nontzirnatyeetya eero japaavaitashitaro jiyotagaitziriri ocovatya\niriyote. Iroorica incove iriyaatacaaperotero iriyote, ontzimatye\nishinetagaiteri aririca incove inqyee ipaitaitziri: \"Universidad\";\nocovaperotya irominqyagaiteri i\u00f1eetziri aritaque ocantaque iriyote;\ntetya ocameethate irominqyaashivaityaari caari cantatsine iriyotagai\nintaani irominqyaashivaityaari caari cantatsine iriyotagai intaani\ninintacaashivaitashityaari irominqyeeteri.\nMaaroni ocaratzi jiyotaayetziriri \u00e1tziri, eero jovashaantanaquero,\neequero riyaatacaanaquityeero ijevatacaayetanaquero irantayetanaquero\nocaratzi jiyoyetanairi. Ontzimatye eejatzi iriyotagaiteri tsica opaita\nocovaperotantari eero jomperanavaitaitaari atziripayeeni. Ontzimatye\neejatzi iriyotagaiteri tsica incantya iraacameethatantayetyaariri\npashinesatzi atziri po\u00f1aayetachari pashinequi nampitsi, o caaririca\nishenincapayeeni eejatzi ari inquemitaayeteri atziripayeeni icaratzi\novashi\u00f1aashiyetarori joshiretari Pava. Ocovaperotatya iriyoyete atziri,\ntsica incantero iraapatziyantyaariri pashine eero jathavashivaitantari\nirooqueri. Ocovaperota eej atzi tsicarica opaita j antayetziri\njevaripayeeni janta \"Aapatziyavacaa Po\u00f1aayetachari Nampitsipayeeni\"\nocanta i\u00f1aantayetaiyaarori atziripayeeni isaicayetai cameetha tecatsi\nmaimanevaiterineri.\nTecatsi impaitya shintsiventerineri aparoni ashitaanitachari\nicantaiteri: \"Pominqyeeri peentsite iriyotai janta\", tema iriitaque\nyotatsine tsica janta i\u00f1iiro ocameethatzimotziri irominqyeeri.\nI\u00d1AAPINCATHAYEETERI 27.\nTecatsi tha\u00f1aapithatyaarine atziri irantayetero i\u00f1eeri ishenincapayeeni\njantziro ocaratzi jametayetari o tsicarica ompaitayetya ooquimoyetariri\npashine. Eejatzi oquemitari iro\u00f1aaca, tzimatsirica opaita\njovetsicayetaquerl iyotaneripayeeni, cameethatzimoyetaqueriri pashine,\ntecatsira tha\u00f1e\u00e9yaarone, ontzimatye anintaiyaaro maaroni.\nTzimatsirica jovetsicaque iyotaneripayeeni omapero\nocameethaquiperotaque, o tzimatsirica irosanquinataque pashine tsica\nompaitya ovaqueraari, o iroorica irovetsicayetaque tsicarica\nompaitayetya cameethatzimoyeterineri pashinepayeeni; cantatsi\nimpinayeeteri ocaratzi jovetsicayetaquero irocapayeeni, te apantaro\niro\u00f1aaca incove pashine atziri iraacoteri ocaratzi jovetsicaqueri\npashinera, impo\u00f1aashityaaya iramatavitante incante: \"Jiroca\nnovetsicaqueri niyotashitari naaca\", ompo\u00f1a impinayeetaqueri oshequi\nquireequi quempitajaantaca iriiricami ovetsiquitayaaromi.\nI\u00d1AAPINCATHAYEETERI 28.\nTera oshinetaatsite iro\u00f1aaca irantashiyetyaaro atziri ocaratzi\nosanquinayetainchari jaca ocantya iraapatziyavacaantyaari. Eejatzi",
            "Image": "d38def87bac53e192cef1a9cffe6aed2"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "onquempitzitavacaanaiyaari nampitsipayeeni. Irootaque caari\noshinetaantsitanta, ari ocantya imoncaraayetantaityaarori ocaratzi\nosanquinayetainchari iro\u00f1aaca jaca i\u00f1aapincathayeeteri, ari ocantya\nirantantayeetyaarori tsicarica otzimi shinetaantsitatsiri irantaitero\nirojatzi i\u00f1aantayetyaarori isaicai cameetha tecatsi omperanavaityaarine.\nI\u00d1AAPINCATHAYEETERI 29.\nTzimatsira opaita imoncaraayeteri aparopayeeni atziri, aririca incove\ninquempiyavacaiya tsicarica inampiyetaro. Aririca imoncaraayetanairo\niroca, aritaque oncantaque ijevatacaayetero irantayetanairi.\nTema tzimatsi oshinetaantsitzi ocantacoyeta i\u00f1aantyaarori isaicayetai\ncameetha atziri tecatsi omperanavai taiyaarine; ocantya\nirantantayetyaarori,ontzimatye osanquinatacoyetya inquene\ni\u00f1aapincathayeetero. Irocara osanquinayetachaneri i\u00f1aapincathayeeteri,\nirootaque pampithashiryaacaayetyaarine pashinepayeeni atziri tsica\noncantya i\u00f1aantayetaiyaarori eej atzi isaicayetai cameetha eero\njomperanavaitaitaari tsicaricapayeeni. Iro osanquinatantayetacari\niro\u00f1aaca iroca i\u00f1aapincathayeteri tema iro jantayetanairi\ncameethashireyetatsiri, tema iro covitachari eejatzi oncantya\niraapatziyavacaantyaari atziripayeeni eero jo\u00f1aashirencavacaanta.\nEejatzi oquempityaari ocovatya osanquinacoyetya i\u00f1aapincathayeteri\nnampitsiqui tsica impairyagaite jevaripayeenl.\nOcantacotara ocaratzi shinetaantsitatsiri a\u00f1aantyaarori asaicayetai\ncameetha tecatsi omperanavaitaineri, eero ocantzi antashivaityaaro\nocovaanaqueri aaca, eeroya ooquimotari icarayetzi jevayetzirori\n\"Aapatziyavacaa Po\u00f1aayetachari Nampitsipayeeni\".\nI\u00d1AAPINCATHAYEETERI 30.\nAririca a\u00f1aanatayetero ocaratzi osanquinayetainchari jaca, tzimatsirica\na\u00f1aaqueri pampithashiryaacaineri cameethatatsi antero, ompo\u00f1a a\u00f1aatyeero\nosanquinataca pashine ocante: \"Eero ocantzi antero\", ontzimatye\naquemisantero, eero ocantzi antero. Ari icantayetyaari eejatzi aparoni\natziri, ari icantayetyaari eejatzi tsicarica ipiyotari inampitaro\natziripayeeni, o irjirica jevayetzirori nampitsipayeeni.",
            "Image": "f7a9d7d8611612be97877503c5a5f6d4"
        }
    }
}

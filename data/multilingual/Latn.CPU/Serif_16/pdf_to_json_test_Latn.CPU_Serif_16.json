{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467742,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "TSICA INCANTYA IRAACAMEETHAYEETAIRI ATZIRIPAYEENI JACA QUIPATSIQUI\nETANACARORI JOSANQUINATAITAQUERI\nAyotaiyini aaca, maaroni atziripayeeni icaratzi tzimatsiri quipatsiqui, te\noncameethate iñaashitacaavaitaityaari iromperanataityaari iro covaperotachari\niraacameethayeeteri, ocovatya isaicayetai cameetha eero itzimaventavacagaa.\nOncantya iñaantyaarori iroca aacameethatavacaantsi, ontzimatyeetya\niñaapincathatavacagaiya, tema te othañaaantsita tsicarica opaiyetari icoviri\nirantayete pashine atziri.\nAyotaiyini eejatzi tzimatsi aparopayeeni atziri caari anterone ocaratzi\njosanquinatayeetaqueri, irootaque jovasanquitaantayetacariri pashinepayeeni atziri.\nTema jantaquerora iroca, te inimotacaayeteri pashinepayeeni atziri ocaratzi\njantaqueri. Irojatzi ipampi thashiryaayetantanacari pashinepayeeni, ican\ntaiyanaqueni: te oncameethate iroflaaca ivasanquitaavaitaiteri atziri\nromperanavaitaityaari, oshinetaantsite añaaventero tsicarica ompaitya ancoveri,\ntecatsi oocacagairone ocaratzi ametari oshireyetari, eej atzi oquemitari te\noncameethate añaashivaityaa ocantacaantziro antharovacaavaitaro tsicarica ompai\ntya, o añaashineentavaitya ancocovate ontzimimoyetai tsicarica ompaiyetya\nacovityiiri.\nAyotaiyini eejatzi ocovatya ontzimayete osanquinarentsi icantacaantayetziri\npincatharipayeeni iñaapincathayeeteri iro otzicaaventerine atziripayeeni, oncantya\nirantantayetyaarori ocaratzi cameethatatsiri icovayetziri. Ocovaperotya ontzimayete\niroca icantacaantayetziri pincatharipayeeni oncantya eero tzimaventantaitari\npincathari aririca incoshecavaitya irovasanquitaavaiteri atziripayeeni nampitarori\naparoni nampitsi.\nAyotaiyini eejatzi, ocovaperotatyaa ayotaayetairi pashineyetatsiri atziri ocantavetaqya\ntsicarica inampitayetaro irirori, ari oncantya iraacameethatavacaantayetaiyaari\nirirori. Ayotaiyaqueni eejatzi ocanta ovaquera japatotantaiyacariniranqui jevayetzirori\nnampitsápayeeni, ipaitaqueriranqui \"Aapatziyavacaa Poñaayetachari.\nNampitsipayeeni\", irojatzi josanquinatantacarori iñaapincathayeeteri,\nipampithashiryaayetaca ari ocantaque irantayeetero ocaratzi cameethayetatsiri\nantero.\nOpofla icantaiyaqueni eejatzi ocovaperotatya añaapincathatavacaayetaiya,tema\nomapero icovaperota maaroni atziripayeeni irirori, ocantavetaqya iriirica shirampari\no iroorica cooya, ari ashiyavacaa maaroni. Ipampithashiretacotaquero eejatzi,\ntsicarica incantero irantavaitaiyeni oncantya iñaantyaarori iraacameethatavacagaiya\natziripayeeni, iro iñaantaiyaarori iranintagaiyaaro isaicayetai cameetha;\nirantavaitaiyeni maaroni eero itzimanta aparoni tsicarica impaitya\niflaashitacaavaitaitya iromperanavaitaityaari.\nAyotaiyini eej atzi, maaroni jevaripayeeni poñaayetanainchari pashinequi nampitsi\nicaratzi apatotainchari \"Aapatziyavacaa Poñaayetachari Nampitsipayeeni\"\nicantaiyaqueni: \"Ontzimatye antavaitaiyeni maaroni, eero oocaventavacaa; ari\noncantya eero jompetapithatantaitari atziripayeeni tsicarica ompaitya incoveri\nirantayeteri, iroj atzi iflaantayetaiyaarori eero jomperanavaitaitaari.\nAyotaiyeni eejatzi, ocovaperotatya inquemathayetairo maaroni atziri ocantacota\nishinetaayeetziriri cameethatatsiri irantayeteri. Ocovaperotatya eej atzi\ninquemathatayetairo atziripayeeni tsica opaita cantacotachari isaicayetai cameetha",
            "Image": "e384c0dea198f743c5f49d211d7d1be7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "eero iñaashitacaavaitayeetaari iromperanavaitaityaari. Omaperotatya ocovaperota\nanquemathayetairo iroca, ari oncantya imoncaraantyaarori cantayetaqueri\njevayetzirori nampitsi japatotaiyacanira pairani.\nIrootaque iroñaaca, iricapayeeni jevayetzirori nampitsi apatotainchari pairani,\njosanquinatayetaquero ocaratzi añeeri iroñaaca jaca ocantacota: \"Tsica Incantya\nIraacameethayeetairi Atziripayeeni Jaca Quipatsiqui\", ari oncantya\nimoncaraayetantayetyaarori atzirira, ari oncantya iromoncaraantyaarori eejatzi\nicaratzi jevayetatsiri pashinequi nampitsipayeeniqui. Cantatsi iroflaaca, aparoni atziri\no tsicarica inampitaro atziripayeeni, impampithashiryaacotero ocaratzi\nosanquinayetainchari jaca. Iriyotaayetairi pashinepayeeni oncantya\niñaantayetaiyaarori irantayetairo ocaratzi cameethatatsiri ishinetaacayetaitziriri\nirantayetero.\nIrojatzi iñaantayeetyaarori imoncarayetairo jevaripayeeni tsicarica ijevatzi, oinpofla\niraacameethatavacaanaiya eej atzi iriroripayeeni icaratzi ijevayetzirora\nnampitsipayeeni. Ari oquemityaari maaroni nampitsipayeeni ocaratzi\nshenincatacarori \"Aapatziyavacaa Poñaayetachari Nampitsipayeeni\". Ari\niquemitayetanaiyaari eejatzi icaratzi jevayetatzirori nampitsipayeeni\nopincathariventzirira pashine nampitsi.\nJiroca iroñaaca osanquinatacoyeta \"Tsica Incantya Iraacameethayeetairi\nAtziripayeeni Jaca Quipatsiqui\":\nIÑAAPINCATHAYEETERI 1.\nMaaroni atziripayeeni, ovaquera intzimapaaque, eero ocantzi iñaashitacaavaitaityaari\niromperanataityaari. Eejatzi oquemitari iroñaaca te apantyaaro amanitashireteri\natziri ancanteri: \"Te pirjiperote eeroca, iriima irinta iriitaque ñaaperori\". Eejatzi\noquemitari te oncameethate intzime aparoni atziri antayetashityaarone caari\nishinetaacairi pashine irantero. Tema maaroni ayotziro ampampithashirvaayeta,\nayotziro tsicarica otzimayetzi cameethatatsiri anteri o tsicarica otzimi\ncaariperotatsiri, irootaque ocovaperotantari iroñaaca entacotavacaayetya\nanquemitacaantanaquero arentzitavacaatyeeyaami ocaaquiini.\nIÑAAPINCATHAYEETERI 2.\nMaaroni osanquinatachari iroñaaca jaca, ontzimatye amoncarataayetanairo\naacameethatavacaanaiya maaroni, te oncovajaantya ashenincatavacaarica ocaaquiini\no terica. Te oncovajaantya amoncaraavacaiya tsicarica acantayeta avathaquipayeeni\naparopayeeni: aquisaatzi, o aquitamaatzi. Aacarica shirampari o tsinane. Aririca\noshiyavacaa añaanetayetari o terica. Te oncovajaantya aririca amoncaraavaca\noshiretari Pava o terica. Aririca amoncaraavaca apampithashiryaacoyetari icarayetzi\njevayetzirori nampitsi o tsicarica opaiyetari. Te oncovajaantya acantavacaiya: \"Irinta\nipoñaatya pashinequi nampitsi, irooma naaca onashita nonampi o iriiperori inatzi\nirinta, ashaarantzincari; iriima irinta caari ashaarantzincan\", o irica atziri te intzime\npairani jaca nampitsiqui, iriyaatai tsicarica itzimaque pairani. Te oncovaj aantya\ntsicarica icantavaiyetari aparopayeeni atziri, oncantya aacameethatantyaariri.\nEejatzi oquemitari iroñaaca, te oncovajaantya acantayeteri atziri: \"Pipoñaatya\npashinequi nampitsi, o inashita pijevarite eeroca janta pipoñaara, te incameethate o\ncameetha icanta pijevarite eeroca janta, o onashitayeta ocaratzi icantacaantayetziri\npijevarite oncarate pimoncaraayeteri janta, o tsicarica icanta, aacameethatavacaarica\nicarayetzi ijevayetzirora pashine nampitsipayeeni\". Eejatzi oquemitari iroñaaca\ncantatsi aparopayeeni jevayetatsiri nampitsiqui, impampithashirveeya tsica",
            "Image": "d06bd1aef105cc2d26a308683ea8d400"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "incantayeteri isaicacaanepayeeni, o tsicarica incanteri pashine jevayetzirori nampitsi\naririca incove ijevatziteri inampi. Te apantyaaro eejatzi ancante: \"Irinta atziri\nipoñaatya pashinequi nampitsi caari irooperotatsine, iroñaaca iricara atziri te\notzicaaventeri ocaratzi osanquinayetainchari jaca.\" Tera ari oncantya.\nIÑAAPINCATHAYEETERI 3.\nMaaroni atziri ontzimatye ashinetairi eequero iriyaatacaatyeero irañee, tecatsi\ncantatsine iñaashitacaavaityaari iromperanavaityaari, o incovai te\ninquemaantsitacaityaari irovasanquitaavaiteri.\nIÑAAPINCATHAYEETERI 4.\nTe oncameethate iyacoventayeteri atziri, ancante: \"Pomperanavaityaari irica\".\nTzimatsirica covatsineri irantero, ontzimatye irovashaantacaiteri eero jantantaro,\ntema te oshinetaantsite irantaitero iroca.\nIÑAAPINCATHAYEETERI 5.\nTe oncameethate iracotashiiteri atziri, imaperoiteri nquemaantsitacaityaari ivathaqui.\nTema aririca incovaite irovasanquitaite aparoni atziri, eerotya imaperotaj aantaitziri\nirovatsinaiteri, inquemitacaantaitanaqueri te atziri irinatyeericami irirori, ari\noncantya imintharovashirevaitantaityaariri.\nIÑAAPINCATHAYEETERI 6.\nMaaroni atziripayeeni icaratzi nampitarori quipatsiqui, oncantavetaqya tsicarica\ninampityaaro, cantatsi ishinetaiteri inquiflaaventero ocaratzi imoncaraitziri\nicantacaantziri jevari tsicarica inampitaro, tecatsi thañaapithatyaarineri.\nIÑAAPINCATHAYEETERI 7.\nAririca intzime aparoni atziri incovaite irovasanquitaiteri, ocantacaantziro\nipiyathatacaro ocaratzi icantacaantayetziri jevaripayeeni iromoncaraayeeteri aparoni\nnampitsiqui; eero j imaperoitziri inquemaantsitacavaitaityaari, incantaite: \"Irica te\notzicaaventeri icantacaantayetziri jevaripayeeni, irjima irinta iri otzicaaaventzi\". Te\noncameethate eejatzi ashinetairi pashine atziri irantero iroca,\ninquemitacaantanaquero irinta pashinera atziri te iratzirite, imanintavaitanaqueri.\nIÑAAPINCATHAYEETERI 8.\nTema aparopayeenl nampitsi tzimayetatsi icantacaantayetziri jevaripayeeni\nimoncarayeeteri, tzimatsi eejatzi icantacaantayetziri jevaripayeeni ovaquera ovetsicaj\naantanaca aparoni nampitsi, tzimitacha eejatzi impoiyetatsiri icantacaantayetziri\njevaripayeeni; maaroni irocapayeeni tecatsi ompetapithatyaarine atziripayeeni\niñaaventayetero iroca, ari oncantaque iriyaatashiteri Juez oncantya\nimoncaraacaantyaanariri icantacaantayetziri, ari ocantaque eejatzi incove\niraamacoventaityaari, tema irootaque otzimantayetacari ocaratzi\nicantacaantayetaqueri jevaripayeeni osanquinayetaincharica.\nIÑAAPINCATHAYEETERI 9.\nTe oncameethate imaimaneetashitaityaari aparoni atziri, o\nirashitacotacaantashivaitaityaari cárcel-qui, o iromityaantashivaitaityaari janta tsica\ninampitaro.",
            "Image": "8fb38fae5c72e022d0b1f9a55cc27367"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "IÑAAPINCATHAYEETERI 10.\nTzimatsirica atziri jaacaantaitziri janta pincatharipayeeniqui, cantatsira irica atziri\niriyaatashiteri Juez, oncantya incantantyaarorl opaita jantaqueri, eeromaita jantziro\nJuez iromananequiini. Ari oquemitzitari eejatzi aririca inquisoshireventaiteri aparoni\natziri jantziro ocaratzi ishinetaacaantayeetziri, o ontzimatye imoncarayetero ocaratzi\nicantacaantayeetziri; ari oncantaque eejatzi iriyaatashiteri Juez. Impoñaashitaqya\niroflaaca irica Juez cantatsi incante tsicarica itzimi quenaacaashitacarori j antaqueri,\nocantya irovasanquitaantaityaariri, o tsicarica itzimi caari tzimatsine\niquenacaashitacari eero jovasanquitaitziri. Ari incarate maaroni incaminthagaiteri,\ntema te oncameethate irovasanquitaashivaitaityaari eero jiyoperotavaqueri tsicarica\nitzimi irovasanquitai, impoñaashitya irampitacoyeteri aparopayeeni.\nIÑAAPINCATHAYEETERI 11.\nAririca intzime aparoni atziri jaacaantayeetziri janta pincatharipayeeniqui,\nontzimatye impampithashiryaacotaiteri irica atzirica te iriyotero tsica opaita\navishimotziriri, irojatzi apaata oncoñaaperotantaqyaari omaperorica otzimi\niquenacaashitacari. Oncantya iriyotantaperotaityaari omapero otzimi jantaqueri,\nontzimatye irica Juez irantero ocaratzi ocantayetzirira icantacaantayetzi\njevayetzirorira nampitsipayeeni, eero j antashivaitaro ocaratzi j inintacaari irirori. Ari\noncantya irica atziri icovaitziri irovasanquitacaantaiteri, icantatyaari te iriyotero\nirirori tsicarica opaita icovantaitari irovasanquitaiteri.\nAyotaque iroñaaca tzimatsi osanquinarentsi iñaapincathayeeteri. Ompoñaashitaqya\naparoni atziri irantaquero ocaratzi icantacaantayeetziri. Ompoña irovashiñagaitairo\nocaratzi iñaapincathayeetziri pairani. Irica atziri antaquerori ocaratzi\nicantacaantayeetziri pairani, eerova ocantzi iraacaantaiteri. Ari onquemitzityaari\neejatzi aririca irovashiñagaitero tsica oncarate irovasanquitagaiteri aparoni atziri.\nIÑAAPINCATHAYEETERI 12.\nTe oncameethate shinetairi aparoni atziri iñaashirencashivaityaari pashine atziri, o\nincove imaimanetziteri jashitari irirori: itsipatari, ipanco. Eejatzi te oncameethate\nashineteri aparoni atziri imaimanetziteneri tsicarica opaita josanquinayetziri pashine\natziri iromityaanteneri ishenincapayeeni. Eejatzi eero ocantzi ashineteri atziri\nincantacoyeteri pashinepayeeni atziri, inthaiyacovaitashityaari. Tzimatsirica atziri\nmatayetzirori jantziro irocapayeeni, ontzimatye ontzime osanquinarentsi\nimoncarayeeteri oncantya otzicaaventantyaariri irica atziri iñaashirencayeetzirira.\nIÑAAPINCATHAYEETERI 13.\nCantatsi oshinetaantsite inquivantantayete atziri tsicarica icovayetziro irirori,\ncantatsi incoyaanontya atziri tsicarica incovero inampityaaro.\nShinetaantsi onatzi iriyaayete atziri pashinequipayeeni nampitsi, ompoña impiyayetai\naririca onimotapairi, tema eero ocantzi ompetashivaityaari.\nIÑAAPINCATHAYEETERI 14.\nTzimatsirica aparoni jevatzirori nampitsi, icovi imaimaneteri aparoni atziri incove\nirovasanquitairi, pashinepayeeni nampitsi cantatsi oshinetairi impoque inampityaaro\noipatsitequi- oncantya isaicantyaari cameetha eero iñaantaro iñaashivaityaaro.\nIro cantamaitachari, tzimatsirica aparoni atziri omapero ipiyathatacaro ocaratzi\nicantacaantayetzlrl jevaripayeeni iñaapincathayeeteri, icovaitatzi irovasanquitaiteri,",
            "Image": "5bc04e163c02775750ec5b655c2c5445"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "eero ocantzi ashinetairi aririca incantavetya: \"Pishinetaina niyaate pashinequi\nnampitsi ocantya nosaicantyaari cameetha, tema ari osanquinatacota \"Tsica Incantya\nIraacameethayeetairi Atziripayeeni\". Ari inquemitzitaityaari eejatzi atziri\novashiñaashitarori ocaratzi osanquinayetainchari jaca japatotaiyacaranqui\njevaripayeeni \"Aapatziyavacaa Poñaayetachari Nampitsipayeeni\nIÑAAPINCATHAYEETERI 15.\nEero ompetapithatashitari atziripayeeni inampityaaro aparoniqui nampitsi, tsicarica\nitzimayetzi jevaripayeeni o tsicarica otzimayetzi osanquinarentsi\niñaapincathayeetziri.\nEero ampetapithatashitari aparoni atziri isaique nampitsiqui tsicarica inampitaro.\nEejatzi oquemitari eero ocantzi ompevaityaari atziri aririca incove iriyaate\ninampityaaro pashinequi nampitsi.\nIÑAAPINCATHAYEETERI 16.\nAparoni shirampari o aparoni tsinane areetarori antariquitaantsi, eero ocantzi\nanthañeeyaaro ontsipatya, cantatsi ovaiyante aririca oncove. Tema eero ocantzi\nompetyaaro ancante: \"Eero paavaca, tema caari pisheninca, o ipoñaatya intaina\npashinequi nampitsi, te joshiretari Pava iquemitara irinta oshiretariri Pava\". Ari\noncantayetyaari eejatzi aririca incove atziri iraavacaiya o aavacaincarica inatzi, o\noocavacaincarica jini.\nIrooma aririca incovavacaiya apiteroite iraavacaiya, cantatsi imatero tema tecatsi\nshintsiventerineri.\nIro jametari atziri, otzime itsipatari, itzimayetzi itomipayeeni. Irootaque\ncovaperojaantachari jantayetaqueri atziripayeeni. Tema jantzirocara irocapayeeni\natziri ocovatya irantero oncantya iraamaacoventantyaarori itsipara. Ari\ninquempitzitayetya eej atzi jevayetzirori nampitsi, ontzimatye iraamaacoventyaari\nicaratzi tsipayetachari atziri.\nIÑAAPINCATHAYEETERI 17.\nMaaroni atziri tecatsi ompetapithatyaarine ontzimimoteri iipatsite apaniro, o tsicarica\nompaitayetya incoveri tzimimoterine irirorica covatsine o aririca incove atziri\nimpiyoventyaaro ontzime iipatsite o ontzimimoteri tsicarica ompaitya; tecatsira\nompetapithatyaarine.\nEero ocantzi aapithatantero tsicarica opaita jashitayetari pashine atziri.\nIÑAAPINCATHAYEETERI 18.\nShinetaantsi onatzi ipampithashirvaayetya atziri tsicarica ompaitya icoviri irirori.\nCantatsi ipampithashiryeeyaaro cameethatatsiri o caari cameethatatsiri jantaitziri.\nCantatsi iroshiretyaari Pava aririca incove o eerorica. Tecatsi cantatsi\nirovashaantacairo ocaratzi ametayetari pairani oshireyetarora. Cantatsi irantero\napaniro o oshequi incantaventyaaro. Cantatsi eejatzi irantero iromanequiini o tsica\nipiyotapiinta atziripayeeni. Cantatsi eejatzi iriyotairi pashinepayeeni ocaratzi jametari\no iriyotairi iroshiretyaari Pava, o inashiyetyaaro quitaiteripayeeni.\nIÑAAPINCATHAYEETERI 19..\nMaaroni atziri, tecatsi thañaapithatyaarine ocaratzi ipampithashiryaayetari. Ari",
            "Image": "30c36e5b4181bca3d1a5e32779f9c348"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "oncantaque iñaaventayetero tsicarica opaita icovayetziri. Iro osanquinatantari\niroñaaca iroca, ocantya eero imaimanetantari pashine atziri tsicarica ompaitya\nipampithashiryaayetari. Tema tecatsi thañaapithatyaarine atziri iyoyetero tsicarica\nopaita icovayetziri, inquemisantero o iñaanatacotero tsicarica opaiyetari\nipampithashiryaayetari pashinepayeeni; ari ocantaque isanquinayete tsicarica\nompaitya o ari ocantaque inquinquithatacoyetero tsicarica opaita ipampi thashiryaari.\nTema tecatsi thañeeyaarone eej atzi otyaantayete iñaapincathayeeteri pashinequi\nnampitsi. Ari ocantaque oivaraayetero ñaantsi tsicarica ocanta icovayetzi\naparopayeeni, iroorica quinquitharentsi o osanquinarentsi o tsicarica ompaiyetya.\nIÑAAPINCATHAYEETERI 20.\nTecatsi thañaapithatyaarine atziri incoverica irapatotya, o irantero tsicarica ompaitya\nicoviri japatotara; ari inthañaapithaitaqueri irapatoventyaaro incoverica\nirovaariperoteri pashinepayeeni atziri.\nTecatsi cantatsine ishintsiventeri aparoni atziri caari covatsineri irapatotya.\nIÑAAPINCATHAYEETERI 21.\nTecatsi cantatsine inthañaapithatyaari atziripayeeni incoverica ijevate\ninampiquipayeeni, iriirica covashityaarone ijevate o iriirica covacaayeterine pashine\natziripayeeni ijevate.\nTema maaroni jevayetzirori nampitsipayeeni jantacaantayetziro ocaratzi\ncovityaayetachari aparoniqui nampitsi; tecatsira thañaapithatyaarine atziripayeeni\niroca, ari ocantaque iñeero iranintaayetyaaro irocapayeeni, tecatsi aparoni cantatsine\nirompetyaaro; ari incarate imoncaraavacaiya atziripayeeni iranintaiyaaro, tecatsi\ncantatsine: \"Apaata netavaqyaaro naaca niriiperotatziira, ompoña pimpoite eeroca\napaata tema te piriiperotatyeera eeroca\nTema ijevatantyaari aparoni jevari nampitsiqui, iriira covacaayeterine atziripayeeni\nicaratzi saicantarori aparoni nampitsi. Ari oquemitzityaari eejatzi ontzimantayetyaari\nosanquinarentsi iñaapincathaiteri iriitaque covacaayeteroneri atziripayeeni icaratzi\nnampitarori aparoni nampitsi. Tema aririca incovayeete impairyagaite jevari,\njevatzirori tsica ipairyagaitziri jevari; ontzimatye irantacaantero cameethaperoini.\nTecatsi cantatsine irompetapithatyaari aparoni atziri incoverica irampitacotante\nimpairye jevatatsineri aparoniqui nampitsi. Tera oncameethate incove irapipiitero\naparoni atziri impairye ijevarite ovaqueraarica japacaaquero ipairvaaqueri pashine,\nincove iranaacotante, oncantya eero ijevatanta pashine jevari. Ari ocameethatzi\nimpairyeeri atziri ijevarite iromananequiini, tecatsi canterine: \"Jirica\ncameethaperotatsiri jevari, iri pimpairyeeri\". Cantatsi impairyeeri atziri\nijevaritetyaari tsicarica ocanta icoviro irirori tema tecatsi thañaapithatyaarineri\nicoviri.\nIÑAAPINCATHAYEETERI 22.\nAparopayeeni atziri, ontzimatye ontzimimoyeteri tsicarica opaiyeta, ocantya\nisaicantyaari cameetha, tema te oncameethate incovityaaneentavaite. Atziripayeeni\nnampitarori aparoniqui nampitsi tsica jashaarantaita, ontzimatye irampitacoyeteri\npashine atziri saicatsiri pashinequi nampitsi caari tzimimoterine irashaacaro irirori.\nIrootaque ocovantari iroñaaca, icarayetzi jevatzirori nampitsipayeeni; ontzimatye\niramenacoyeteri atziripayeeni icaratzi ijevatziri ocantya ontzimantyaari\nicovityaayetziri irirori. Iroca cantacharica, jiyoyetzirora aparopayeeni jevayetzirori\nnampitsi otzimimotzirorica inampi oshequi asháacaro ocantya irica jevari",
            "Image": "9bb7a89ca6c204011b4d33218249cafb"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "irampitacotantayetyaariri atziri. Irootaque iroñaaca ocameethatantavetari\nontzimimoyetairimi atziri ocaratzi icovityaayetziri. Irootaque eejatzi\nocameethatantavetari iraacameethayetairimi pashinepayeeni atziri. Irootaque\nocameethatantavetari eejatzi ooquimoyetyaarimi jantayetziri ishenincapayeeni\njameyetari. Ari ocantya iñaapincathatantayeetyaariri, iro iñaantayetaiyaarori eejatzi\nijevatayetai cameetha tsica ocanta icovayetziro irirori.\nIÑAAPINCATHAYEETERI 23.\nTecatsi thañaapithatyaarine atziri incoverica irantavaite; ari ocantaque irantavaite\ntsica jinintacaaro irirori. Tzimatsirica aparoni jevatzirori antavairentsi, ontzimatye\nijevateri cameetha atziripayeeni antavaiyetatsiri. Aririca intzime aparoni atziri\ncovacovatatsiri antavairentsi, temaita iñee tsica irantavaite, ari ocantaque icaratzi\njevayetzirori nampitsi irampitacoteri ocantya iñaantyaari antavairentsi.\nAririca intzime apite antavaitatsiri, te orn pashinetzimaitya irantavaire, eero ocantzi\nimpinaperoi teri aparoni, iriima pashine impinaitaqueri capicheeni.\nMaaroni icaratzi antavaiyetatsiri, ocovatya impinaiteri cameetha onquene antetya\niraayete ocaratzi covityiimoyetariri ipancoqui. Aritaque ocantyaari; irooma eerorica,\nte iñaapincathayeetziri irica antavaiyetatsiri, iquemitacaitatyaari te iratzirite. Terica\nimpinayeeteri cameetha, ontzimatye iricapayeeni pincathariyetatsiri nampitsiqui\nirampitacoteri.\nMaaroni icaratzi antavaiyetatsiri tsicaricapayeeni; tecatsi cantatsine iroocacairi\naririca incove irapatotaiyaani ocantya i mpinatantayeetyaari cameetha, o ocantya\niraacameethatantayeetyaariri tsicarica j antavaitzi.\nIÑAAPINCATHAYEETERI 24.\nTecatsi cantatsine ishintsiventeri aparoni atziri irantavaitacairi eeroya\nimacoryaacairi, o eeroya ishineteri iriyaate tsica icoviro iroimoshirencavaitya. Te\noncovajaantya irantavaitacaiteri atziri shintsiini, iro cameethathatatsi ishineeteri\nosarentsiquipayeeni imacoryee eero jantavaitzi tsicarica oncarate quitaite; tema\nmaaroni quitaiteri oncarate irimacoryeera, ontzimatye impinaiteri quemitajaantaca\nirantavaitaquityeemi.\nIÑAAPINCATHAYEETERI 25.\nTecatsi ompetapithatyaarine atziri isaique irañee cameetha intsipatayetyaaro\niinapayeeni impoña itomipayeeni. Irootaque ocovaperotantari eero ocovitya tsicarica\nompaitya iroyaari, inquithaatyaari o iroorica ipanco. Ontzimatye iramene tsicarica\niraaventacaantapiintya aririca imantsiyate. Eej atzi oquemitari ocarayetzi\njovetsicacaantayetziri pincatharipayeeni tsicarica ipincatharitzi; ontzimatye\niranintaiyaaro atziripayeeni, tema tecatsi canterone inthañaapithatyaari. Eejatzi\noquemitari eeerorica ocantzi irantavaitai atziri tzimatsi opaita avishimotaqueriri;\nontzimatye irampitacoteri jevatzirori nampitsi. Ari inquemitaityaariri eejatzi\nmantsiyari, o caari cantatsine irantavaite ocantacaantziro imantsiyataque, o iroorica\ncamaimetzincaro, o iriirica antariconayetapaintsiri, o tsicarica opaitayeta pashine\ncantacaantatziro caari ocantanta irantavaitai; ocovatya irampitacoyeteri jevayetzirori\naparoni nampitsi.\nMaaroni cooya motyaayetatsiri ipoña eentsitepayeeni, ontzimatye\niraamacoventayetyaaro cameetha. Eejatzi iquemi tayetari icaratzi eentsipayeeni\njaacotantziri ashitariri o icaratzi tzimashiyetachari temaita iñaacoventeri ashitariri,",
            "Image": "536878ca4204ff1607baa175de4c320c"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ontzimatye incaminthaayeeteri cameetha eejatzi irirori.\nIÑAAPINCATHAYEETERI 26.\nTecatsi cantatsine inthañaapithatyaari atziri incoverica iriyotai iñaanate. Te opinata\nocaratzi j iyotagaitziriri eentsipayeeni, iro cantamaitachari ontzimatye\nishintsiventaiteri eentsipayeeni iriyotayetai iñaanate. Ari iquemitaitari eej atzi\nantaripayeeni atziri, jatatsiri incove iriyotagai ocantya impantaityaariri antavairentsi,\nontzirnatyeetya eero japaavaitashitaro jiyotagaitziriri ocovatya iriyote. Iroorica incove\niriyaatacaaperotero iriyote, ontzimatye ishinetagaiteri aririca incove inqyee\nipaitaitziri: \"Universidad\"; ocovaperotya irominqyagaiteri iñeetziri aritaque\nocantaque iriyote; tetya ocameethate irominqyaashivaityaari caari cantatsine\niriyotagai intaani irominqyaashivaityaari caari cantatsine iriyotagai intaani\ninintacaashivaitashityaari irominqyeeteri.\nMaaroni ocaratzi jiyotaayetziriri átziri, eero jovashaantanaquero, eequero\nriyaatacaanaquityeero ijevatacaayetanaquero irantayetanaquero ocaratzi\njiyoyetanairi. Ontzimatye eejatzi iriyotagaiteri tsica opaita ocovaperotantari eero\njomperanavaitaitaari atziripayeeni. Ontzimatye eejatzi iriyotagaiteri tsica incantya\niraacameethatantayetyaariri pashinesatzi atziri poñaayetachari pashinequi nampitsi,\no caaririca ishenincapayeeni eejatzi ari inquemitaayeteri atziripayeeni icaratzi\novashiñaashiyetarori joshiretari Pava. Ocovaperotatya iriyoyete atziri, tsica incantero\niraapatziyantyaariri pashine eero jathavashivaitantari irooqueri. Ocovaperota eej atzi\ntsicarica opaita j antayetziri jevaripayeeni janta \"Aapatziyavacaa Poñaayetachari\nNampitsipayeeni\" ocanta iñaantayetaiyaarori atziripayeeni isaicayetai cameetha\ntecatsi maimanevaiterineri.\nTecatsi impaitya shintsiventerineri aparoni ashitaanitachari icantaiteri: \"Pominqyeeri\npeentsite iriyotai janta\", tema iriitaque yotatsine tsica janta iñiiro\nocameethatzimotziri irominqyeeri.\nIÑAAPINCATHAYEETERI 27.\nTecatsi thañaapithatyaarine atziri irantayetero iñeeri ishenincapayeeni jantziro\nocaratzi jametayetari o tsicarica ompaitayetya ooquimoyetariri pashine. Eejatzi\noquemitari iroñaaca, tzimatsirica opaita jovetsicayetaquerl iyotaneripayeeni,\ncameethatzimoyetaqueriri pashine, tecatsira thañeéyaarone, ontzimatye anintaiyaaro\nmaaroni.\nTzimatsirica jovetsicaque iyotaneripayeeni omapero ocameethaquiperotaque, o\ntzimatsirica irosanquinataque pashine tsica ompaitya ovaqueraari, o iroorica\nirovetsicayetaque tsicarica ompaitayetya cameethatzimoyeterineri pashinepayeeni;\ncantatsi impinayeeteri ocaratzi jovetsicayetaquero irocapayeeni, te apantaro iroñaaca\nincove pashine atziri iraacoteri ocaratzi jovetsicaqueri pashinera, impoñaashityaaya\niramatavitante incante: \"Jiroca novetsicaqueri niyotashitari naaca\", ompoña\nimpinayeetaqueri oshequi quireequi quempitajaantaca iriiricami ovetsiquitayaaromi.\nIÑAAPINCATHAYEETERI 28.\nTera oshinetaatsite iroñaaca irantashiyetyaaro atziri ocaratzi osanquinayetainchari\njaca ocantya iraapatziyavacaantyaari. Eejatzi onquempitzitavacaanaiyaari\nnampitsipayeeni. Irootaque caari oshinetaantsitanta, ari ocantya\nimoncaraayetantaityaarori ocaratzi osanquinayetainchari iroñaaca jaca\niñaapincathayeeteri, ari ocantya irantantayeetyaarori tsicarica otzimi\nshinetaantsitatsiri irantaitero irojatzi iñaantayetyaarori isaicai cameetha tecatsi",
            "Image": "ee7b7a44d9777748bb4ae5b3eba8b6a9"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "omperanavaityaarine.\nIÑAAPINCATHAYEETERI 29.\nTzimatsira opaita imoncaraayeteri aparopayeeni atziri, aririca incove\ninquempiyavacaiya tsicarica inampiyetaro. Aririca imoncaraayetanairo iroca, aritaque\noncantaque ijevatacaayetero irantayetanairi.\nTema tzimatsi oshinetaantsitzi ocantacoyeta iñaantyaarori isaicayetai cameetha atziri\ntecatsi omperanavai taiyaarine; ocantya irantantayetyaarori,ontzimatye\nosanquinatacoyetya inquene iñaapincathayeetero. Irocara osanquinayetachaneri\niñaapincathayeeteri, irootaque pampithashiryaacaayetyaarine pashinepayeeni atziri\ntsica oncantya iñaantayetaiyaarori eej atzi isaicayetai cameetha eero\njomperanavaitaitaari tsicaricapayeeni. Iro osanquinatantayetacari iroñaaca iroca\niñaapincathayeteri tema iro jantayetanairi cameethashireyetatsiri, tema iro\ncovitachari eejatzi oncantya iraapatziyavacaantyaari atziripayeeni eero\njoñaashirencavacaanta. Eejatzi oquempityaari ocovatya osanquinacoyetya\niñaapincathayeteri nampitsiqui tsica impairyagaite jevaripayeenl.\nOcantacotara ocaratzi shinetaantsitatsiri añaantyaarori asaicayetai cameetha tecatsi\nomperanavaitaineri, eero ocantzi antashivaityaaro ocovaanaqueri aaca, eeroya\nooquimotari icarayetzi jevayetzirori \"Aapatziyavacaa Poñaayetachari\nNampitsipayeeni\".\nIÑAAPINCATHAYEETERI 30.\nAririca añaanatayetero ocaratzi osanquinayetainchari jaca, tzimatsirica añaaqueri\npampithashiryaacaineri cameethatatsi antero, ompoña añaatyeero osanquinataca\npashine ocante: \"Eero ocantzi antero\", ontzimatye aquemisantero, eero ocantzi\nantero. Ari icantayetyaari eejatzi aparoni atziri, ari icantayetyaari eejatzi tsicarica\nipiyotari inampitaro atziripayeeni, o irjirica jevayetzirori nampitsipayeeni.",
            "Image": "4dd7f999007edba975fb0c3da56f5936"
        }
    }
}

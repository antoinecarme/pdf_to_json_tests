{
    "MetaData": {
        "Author": null,
        "Creation_Date": 1581467632,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "069e7ad20c00765e60eaaac1eae287ba",
            "Index": 0,
            "Label": "1",
            "Size": [
                595.0,
                842.0
            ],
            "Text": "TSICA INCANTYA IRAACAMEETHAYEETAIRI ATZIRIPAYEENI JACA QUIPATSIQUI\nETANACARORI JOSANQUINATAITAQUERI\nAyotaiyini aaca, maaroni atziripayeeni icaratzi tzimatsiri quipatsiqui, te oncameethate\niñaashitacaavaitaityaari iromperanataityaari iro covaperotachari iraacameethayeeteri, ocovatya\nisaicayetai cameetha eero itzimaventavacagaa. Oncantya iñaantyaarori iroca\naacameethatavacaantsi, ontzimatyeetya iñaapincathatavacagaiya, tema te othañaaantsita tsicarica\nopaiyetari icoviri irantayete pashine atziri.\nAyotaiyini eejatzi tzimatsi aparopayeeni atziri caari anterone ocaratzi josanquinatayeetaqueri,\nirootaque jovasanquitaantayetacariri pashinepayeeni atziri. Tema jantaquerora iroca, te\ninimotacaayeteri pashinepayeeni atziri ocaratzi jantaqueri. Irojatzi ipampi\nthashiryaayetantanacari pashinepayeeni, ican taiyanaqueni: te oncameethate iroflaaca\nivasanquitaavaitaiteri atziri romperanavaitaityaari, oshinetaantsite añaaventero tsicarica\nompaitya ancoveri, tecatsi oocacagairone ocaratzi ametari oshireyetari, eej atzi oquemitari te\noncameethate añaashivaityaa ocantacaantziro antharovacaavaitaro tsicarica ompai tya, o\nañaashineentavaitya ancocovate ontzimimoyetai tsicarica ompaiyetya acovityiiri.\nAyotaiyini eejatzi ocovatya ontzimayete osanquinarentsi icantacaantayetziri pincatharipayeeni\niñaapincathayeeteri iro otzicaaventerine atziripayeeni, oncantya irantantayetyaarori ocaratzi\ncameethatatsiri icovayetziri. Ocovaperotya ontzimayete iroca icantacaantayetziri\npincatharipayeeni oncantya eero tzimaventantaitari pincathari aririca incoshecavaitya\nirovasanquitaavaiteri atziripayeeni nampitarori aparoni nampitsi.\nAyotaiyini eejatzi, ocovaperotatyaa ayotaayetairi pashineyetatsiri atziri ocantavetaqya\ntsicarica inampitayetaro irirori, ari oncantya iraacameethatavacaantayetaiyaari irirori.\nAyotaiyaqueni eejatzi ocanta ovaquera japatotantaiyacariniranqui jevayetzirori nampitsápayeeni,\nipaitaqueriranqui \"Aapatziyavacaa Poñaayetachari. Nampitsipayeeni\", irojatzi\njosanquinatantacarori iñaapincathayeeteri, ipampithashiryaayetaca ari ocantaque irantayeetero\nocaratzi cameethayetatsiri antero.\nOpofla icantaiyaqueni eejatzi ocovaperotatya añaapincathatavacaayetaiya,tema omapero\nicovaperota maaroni atziripayeeni irirori, ocantavetaqya iriirica shirampari o iroorica cooya,\nari ashiyavacaa maaroni. Ipampithashiretacotaquero eejatzi, tsicarica incantero\nirantavaitaiyeni oncantya iñaantyaarori iraacameethatavacagaiya atziripayeeni, iro\niñaantaiyaarori iranintagaiyaaro isaicayetai cameetha; irantavaitaiyeni maaroni eero itzimanta\naparoni tsicarica impaitya iflaashitacaavaitaitya iromperanavaitaityaari.\nAyotaiyini eej atzi, maaroni jevaripayeeni poñaayetanainchari pashinequi nampitsi icaratzi\napatotainchari \"Aapatziyavacaa Poñaayetachari Nampitsipayeeni\" icantaiyaqueni: \"Ontzimatye\nantavaitaiyeni maaroni, eero oocaventavacaa; ari oncantya eero jompetapithatantaitari\natziripayeeni tsicarica ompaitya incoveri irantayeteri, iroj atzi iflaantayetaiyaarori eero\njomperanavaitaitaari.\nAyotaiyeni eejatzi, ocovaperotatya inquemathayetairo maaroni atziri ocantacota\nishinetaayeetziriri cameethatatsiri irantayeteri. Ocovaperotatya eej atzi inquemathatayetairo\natziripayeeni tsica opaita cantacotachari isaicayetai cameetha eero iñaashitacaavaitayeetaari\niromperanavaitaityaari. Omaperotatya ocovaperota anquemathayetairo iroca, ari oncantya\nimoncaraantyaarori cantayetaqueri jevayetzirori nampitsi japatotaiyacanira pairani.\nIrootaque iroñaaca, iricapayeeni jevayetzirori nampitsi apatotainchari pairani,\njosanquinatayetaquero ocaratzi añeeri iroñaaca jaca ocantacota: \"Tsica Incantya\nIraacameethayeetairi Atziripayeeni Jaca Quipatsiqui\", ari oncantya imoncaraayetantayetyaarori\natzirira, ari oncantya iromoncaraantyaarori eejatzi icaratzi jevayetatsiri pashinequi\nnampitsipayeeniqui. Cantatsi iroflaaca, aparoni atziri o tsicarica inampitaro atziripayeeni,\nimpampithashiryaacotero ocaratzi osanquinayetainchari jaca. Iriyotaayetairi pashinepayeeni\noncantya iñaantayetaiyaarori irantayetairo ocaratzi cameethatatsiri ishinetaacayetaitziriri\nirantayetero.\nIrojatzi iñaantayeetyaarori imoncarayetairo jevaripayeeni tsicarica ijevatzi, oinpofla\niraacameethatavacaanaiya eej atzi iriroripayeeni icaratzi ijevayetzirora nampitsipayeeni. Ari\noquemityaari maaroni nampitsipayeeni ocaratzi shenincatacarori \"Aapatziyavacaa Poñaayetachari\nNampitsipayeeni\". Ari iquemitayetanaiyaari eejatzi icaratzi jevayetatzirori nampitsipayeeni\nopincathariventzirira pashine nampitsi.\nJiroca iroñaaca osanquinatacoyeta \"Tsica Incantya Iraacameethayeetairi Atziripayeeni Jaca\nQuipatsiqui\":\nIÑAAPINCATHAYEETERI 1.\nMaaroni atziripayeeni, ovaquera intzimapaaque, eero ocantzi iñaashitacaavaitaityaari"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "9d8d553319292460c75e47add6bf1f18",
            "Index": 1,
            "Label": "2",
            "Size": [
                595.0,
                842.0
            ],
            "Text": "iromperanataityaari. Eejatzi oquemitari iroñaaca te apantyaaro amanitashireteri atziri\nancanteri: \"Te pirjiperote eeroca, iriima irinta iriitaque ñaaperori\". Eejatzi oquemitari te\noncameethate intzime aparoni atziri antayetashityaarone caari ishinetaacairi pashine irantero.\nTema maaroni ayotziro ampampithashirvaayeta, ayotziro tsicarica otzimayetzi cameethatatsiri\nanteri o tsicarica otzimi caariperotatsiri, irootaque ocovaperotantari iroñaaca\nentacotavacaayetya anquemitacaantanaquero arentzitavacaatyeeyaami ocaaquiini.\nIÑAAPINCATHAYEETERI 2.\nMaaroni osanquinatachari iroñaaca jaca, ontzimatye amoncarataayetanairo aacameethatavacaanaiya\nmaaroni, te oncovajaantya ashenincatavacaarica ocaaquiini o terica. Te oncovajaantya\namoncaraavacaiya tsicarica acantayeta avathaquipayeeni aparopayeeni: aquisaatzi, o\naquitamaatzi. Aacarica shirampari o tsinane. Aririca oshiyavacaa añaanetayetari o terica. Te\noncovajaantya aririca amoncaraavaca oshiretari Pava o terica. Aririca amoncaraavaca\napampithashiryaacoyetari icarayetzi jevayetzirori nampitsi o tsicarica opaiyetari. Te\noncovajaantya acantavacaiya: \"Irinta ipoñaatya pashinequi nampitsi, irooma naaca onashita\nnonampi o iriiperori inatzi irinta, ashaarantzincari; iriima irinta caari ashaarantzincan\", o\nirica atziri te intzime pairani jaca nampitsiqui, iriyaatai tsicarica itzimaque pairani. Te\noncovaj aantya tsicarica icantavaiyetari aparopayeeni atziri, oncantya aacameethatantyaariri.\nEejatzi oquemitari iroñaaca, te oncovajaantya acantayeteri atziri: \"Pipoñaatya pashinequi\nnampitsi, o inashita pijevarite eeroca janta pipoñaara, te incameethate o cameetha icanta\npijevarite eeroca janta, o onashitayeta ocaratzi icantacaantayetziri pijevarite oncarate\npimoncaraayeteri janta, o tsicarica icanta, aacameethatavacaarica icarayetzi ijevayetzirora\npashine nampitsipayeeni\". Eejatzi oquemitari iroñaaca cantatsi aparopayeeni jevayetatsiri\nnampitsiqui, impampithashirveeya tsica incantayeteri isaicacaanepayeeni, o tsicarica incanteri\npashine jevayetzirori nampitsi aririca incove ijevatziteri inampi. Te apantyaaro eejatzi\nancante: \"Irinta atziri ipoñaatya pashinequi nampitsi caari irooperotatsine, iroñaaca iricara\natziri te otzicaaventeri ocaratzi osanquinayetainchari jaca.\" Tera ari oncantya.\nIÑAAPINCATHAYEETERI 3.\nMaaroni atziri ontzimatye ashinetairi eequero iriyaatacaatyeero irañee, tecatsi cantatsine\niñaashitacaavaityaari iromperanavaityaari, o incovai te inquemaantsitacaityaari\nirovasanquitaavaiteri.\nIÑAAPINCATHAYEETERI 4.\nTe oncameethate iyacoventayeteri atziri, ancante: \"Pomperanavaityaari irica\". Tzimatsirica\ncovatsineri irantero, ontzimatye irovashaantacaiteri eero jantantaro, tema te oshinetaantsite\nirantaitero iroca.\nIÑAAPINCATHAYEETERI 5.\nTe oncameethate iracotashiiteri atziri, imaperoiteri nquemaantsitacaityaari ivathaqui. Tema\naririca incovaite irovasanquitaite aparoni atziri, eerotya imaperotaj aantaitziri\nirovatsinaiteri, inquemitacaantaitanaqueri te atziri irinatyeericami irirori, ari oncantya\nimintharovashirevaitantaityaariri.\nIÑAAPINCATHAYEETERI 6.\nMaaroni atziripayeeni icaratzi nampitarori quipatsiqui, oncantavetaqya tsicarica inampityaaro,\ncantatsi ishinetaiteri inquiflaaventero ocaratzi imoncaraitziri icantacaantziri jevari\ntsicarica inampitaro, tecatsi thañaapithatyaarineri.\nIÑAAPINCATHAYEETERI 7.\nAririca intzime aparoni atziri incovaite irovasanquitaiteri, ocantacaantziro ipiyathatacaro\nocaratzi icantacaantayetziri jevaripayeeni iromoncaraayeeteri aparoni nampitsiqui; eero j\nimaperoitziri inquemaantsitacavaitaityaari, incantaite: \"Irica te otzicaaventeri\nicantacaantayetziri jevaripayeeni, irjima irinta iri otzicaaaventzi\". Te oncameethate eejatzi\nashinetairi pashine atziri irantero iroca, inquemitacaantanaquero irinta pashinera atziri te\niratzirite, imanintavaitanaqueri.\nIÑAAPINCATHAYEETERI 8.\nTema aparopayeenl nampitsi tzimayetatsi icantacaantayetziri jevaripayeeni imoncarayeeteri,\ntzimatsi eejatzi icantacaantayetziri jevaripayeeni ovaquera ovetsicaj aantanaca aparoni\nnampitsi, tzimitacha eejatzi impoiyetatsiri icantacaantayetziri jevaripayeeni; maaroni\nirocapayeeni tecatsi ompetapithatyaarine atziripayeeni iñaaventayetero iroca, ari oncantaque\niriyaatashiteri Juez oncantya imoncaraacaantyaanariri icantacaantayetziri, ari ocantaque\neejatzi incove iraamacoventaityaari, tema irootaque otzimantayetacari ocaratzi\nicantacaantayetaqueri jevaripayeeni osanquinayetaincharica."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "d4dc9ea0d17da5255f9ce1620ff11b3d",
            "Index": 2,
            "Label": "3",
            "Size": [
                595.0,
                842.0
            ],
            "Text": "IÑAAPINCATHAYEETERI 9.\nTe oncameethate imaimaneetashitaityaari aparoni atziri, o irashitacotacaantashivaitaityaari\ncárcel-qui, o iromityaantashivaitaityaari janta tsica inampitaro.\nIÑAAPINCATHAYEETERI 10.\nTzimatsirica atziri jaacaantaitziri janta pincatharipayeeniqui, cantatsira irica atziri\niriyaatashiteri Juez, oncantya incantantyaarorl opaita jantaqueri, eeromaita jantziro Juez\niromananequiini. Ari oquemitzitari eejatzi aririca inquisoshireventaiteri aparoni atziri\njantziro ocaratzi ishinetaacaantayeetziri, o ontzimatye imoncarayetero ocaratzi\nicantacaantayeetziri; ari oncantaque eejatzi iriyaatashiteri Juez. Impoñaashitaqya iroflaaca\nirica Juez cantatsi incante tsicarica itzimi quenaacaashitacarori j antaqueri, ocantya\nirovasanquitaantaityaariri, o tsicarica itzimi caari tzimatsine iquenacaashitacari eero\njovasanquitaitziri. Ari incarate maaroni incaminthagaiteri, tema te oncameethate\nirovasanquitaashivaitaityaari eero jiyoperotavaqueri tsicarica itzimi irovasanquitai,\nimpoñaashitya irampitacoyeteri aparopayeeni.\nIÑAAPINCATHAYEETERI 11.\nAririca intzime aparoni atziri jaacaantayeetziri janta pincatharipayeeniqui, ontzimatye\nimpampithashiryaacotaiteri irica atzirica te iriyotero tsica opaita avishimotziriri, irojatzi\napaata oncoñaaperotantaqyaari omaperorica otzimi iquenacaashitacari. Oncantya\niriyotantaperotaityaari omapero otzimi jantaqueri, ontzimatye irica Juez irantero ocaratzi\nocantayetzirira icantacaantayetzi jevayetzirorira nampitsipayeeni, eero j antashivaitaro\nocaratzi j inintacaari irirori. Ari oncantya irica atziri icovaitziri irovasanquitacaantaiteri,\nicantatyaari te iriyotero irirori tsicarica opaita icovantaitari irovasanquitaiteri.\nAyotaque iroñaaca tzimatsi osanquinarentsi iñaapincathayeeteri. Ompoñaashitaqya aparoni atziri\nirantaquero ocaratzi icantacaantayeetziri. Ompoña irovashiñagaitairo ocaratzi\niñaapincathayeetziri pairani. Irica atziri antaquerori ocaratzi icantacaantayeetziri pairani,\neerova ocantzi iraacaantaiteri. Ari onquemitzityaari eejatzi aririca irovashiñagaitero tsica\noncarate irovasanquitagaiteri aparoni atziri.\nIÑAAPINCATHAYEETERI 12.\nTe oncameethate shinetairi aparoni atziri iñaashirencashivaityaari pashine atziri, o incove\nimaimanetziteri jashitari irirori: itsipatari, ipanco. Eejatzi te oncameethate ashineteri\naparoni atziri imaimanetziteneri tsicarica opaita josanquinayetziri pashine atziri\niromityaanteneri ishenincapayeeni. Eejatzi eero ocantzi ashineteri atziri incantacoyeteri\npashinepayeeni atziri, inthaiyacovaitashityaari. Tzimatsirica atziri matayetzirori jantziro\nirocapayeeni, ontzimatye ontzime osanquinarentsi imoncarayeeteri oncantya otzicaaventantyaariri\nirica atziri iñaashirencayeetzirira.\nIÑAAPINCATHAYEETERI 13.\nCantatsi oshinetaantsite inquivantantayete atziri tsicarica icovayetziro irirori, cantatsi\nincoyaanontya atziri tsicarica incovero inampityaaro.\nShinetaantsi onatzi iriyaayete atziri pashinequipayeeni nampitsi, ompoña impiyayetai aririca\nonimotapairi, tema eero ocantzi ompetashivaityaari.\nIÑAAPINCATHAYEETERI 14.\nTzimatsirica aparoni jevatzirori nampitsi, icovi imaimaneteri aparoni atziri incove\nirovasanquitairi, pashinepayeeni nampitsi cantatsi oshinetairi impoque inampityaaro\noipatsitequi- oncantya isaicantyaari cameetha eero iñaantaro iñaashivaityaaro.\nIro cantamaitachari, tzimatsirica aparoni atziri omapero ipiyathatacaro ocaratzi\nicantacaantayetzlrl jevaripayeeni iñaapincathayeeteri, icovaitatzi irovasanquitaiteri, eero\nocantzi ashinetairi aririca incantavetya: \"Pishinetaina niyaate pashinequi nampitsi ocantya\nnosaicantyaari cameetha, tema ari osanquinatacota \"Tsica Incantya Iraacameethayeetairi\nAtziripayeeni\". Ari inquemitzitaityaari eejatzi atziri ovashiñaashitarori ocaratzi\nosanquinayetainchari jaca japatotaiyacaranqui jevaripayeeni \"Aapatziyavacaa Poñaayetachari\nNampitsipayeeni\nIÑAAPINCATHAYEETERI 15.\nEero ompetapithatashitari atziripayeeni inampityaaro aparoniqui nampitsi, tsicarica itzimayetzi\njevaripayeeni o tsicarica otzimayetzi osanquinarentsi iñaapincathayeetziri.\nEero ampetapithatashitari aparoni atziri isaique nampitsiqui tsicarica inampitaro. Eejatzi\noquemitari eero ocantzi ompevaityaari atziri aririca incove iriyaate inampityaaro pashinequi\nnampitsi."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "006fb24065277b916a64a43d77de847d",
            "Index": 3,
            "Label": "4",
            "Size": [
                595.0,
                842.0
            ],
            "Text": "IÑAAPINCATHAYEETERI 16.\nAparoni shirampari o aparoni tsinane areetarori antariquitaantsi, eero ocantzi anthañeeyaaro\nontsipatya, cantatsi ovaiyante aririca oncove. Tema eero ocantzi ompetyaaro ancante: \"Eero\npaavaca, tema caari pisheninca, o ipoñaatya intaina pashinequi nampitsi, te joshiretari Pava\niquemitara irinta oshiretariri Pava\". Ari oncantayetyaari eejatzi aririca incove atziri\niraavacaiya o aavacaincarica inatzi, o oocavacaincarica jini.\nIrooma aririca incovavacaiya apiteroite iraavacaiya, cantatsi imatero tema tecatsi\nshintsiventerineri.\nIro jametari atziri, otzime itsipatari, itzimayetzi itomipayeeni. Irootaque covaperojaantachari\njantayetaqueri atziripayeeni. Tema jantzirocara irocapayeeni atziri ocovatya irantero oncantya\niraamaacoventantyaarori itsipara. Ari inquempitzitayetya eej atzi jevayetzirori nampitsi,\nontzimatye iraamaacoventyaari icaratzi tsipayetachari atziri.\nIÑAAPINCATHAYEETERI 17.\nMaaroni atziri tecatsi ompetapithatyaarine ontzimimoteri iipatsite apaniro, o tsicarica\nompaitayetya incoveri tzimimoterine irirorica covatsine o aririca incove atziri impiyoventyaaro\nontzime iipatsite o ontzimimoteri tsicarica ompaitya; tecatsira ompetapithatyaarine.\nEero ocantzi aapithatantero tsicarica opaita jashitayetari pashine atziri.\nIÑAAPINCATHAYEETERI 18.\nShinetaantsi onatzi ipampithashirvaayetya atziri tsicarica ompaitya icoviri irirori. Cantatsi\nipampithashiryeeyaaro cameethatatsiri o caari cameethatatsiri jantaitziri. Cantatsi\niroshiretyaari Pava aririca incove o eerorica. Tecatsi cantatsi irovashaantacairo ocaratzi\nametayetari pairani oshireyetarora. Cantatsi irantero apaniro o oshequi incantaventyaaro.\nCantatsi eejatzi irantero iromanequiini o tsica ipiyotapiinta atziripayeeni. Cantatsi eejatzi\niriyotairi pashinepayeeni ocaratzi jametari o iriyotairi iroshiretyaari Pava, o inashiyetyaaro\nquitaiteripayeeni.\nIÑAAPINCATHAYEETERI 19..\nMaaroni atziri, tecatsi thañaapithatyaarine ocaratzi ipampithashiryaayetari. Ari oncantaque\niñaaventayetero tsicarica opaita icovayetziri. Iro osanquinatantari iroñaaca iroca, ocantya\neero imaimanetantari pashine atziri tsicarica ompaitya ipampithashiryaayetari. Tema tecatsi\nthañaapithatyaarine atziri iyoyetero tsicarica opaita icovayetziri, inquemisantero o\niñaanatacotero tsicarica opaiyetari ipampithashiryaayetari pashinepayeeni; ari ocantaque\nisanquinayete tsicarica ompaitya o ari ocantaque inquinquithatacoyetero tsicarica opaita ipampi\nthashiryaari. Tema tecatsi thañeeyaarone eej atzi otyaantayete iñaapincathayeeteri pashinequi\nnampitsi. Ari ocantaque oivaraayetero ñaantsi tsicarica ocanta icovayetzi aparopayeeni,\niroorica quinquitharentsi o osanquinarentsi o tsicarica ompaiyetya.\nIÑAAPINCATHAYEETERI 20.\nTecatsi thañaapithatyaarine atziri incoverica irapatotya, o irantero tsicarica ompaitya icoviri\njapatotara; ari inthañaapithaitaqueri irapatoventyaaro incoverica irovaariperoteri\npashinepayeeni atziri.\nTecatsi cantatsine ishintsiventeri aparoni atziri caari covatsineri irapatotya.\nIÑAAPINCATHAYEETERI 21.\nTecatsi cantatsine inthañaapithatyaari atziripayeeni incoverica ijevate inampiquipayeeni,\niriirica covashityaarone ijevate o iriirica covacaayeterine pashine atziripayeeni ijevate.\nTema maaroni jevayetzirori nampitsipayeeni jantacaantayetziro ocaratzi covityaayetachari\naparoniqui nampitsi; tecatsira thañaapithatyaarine atziripayeeni iroca, ari ocantaque iñeero\niranintaayetyaaro irocapayeeni, tecatsi aparoni cantatsine irompetyaaro; ari incarate\nimoncaraavacaiya atziripayeeni iranintaiyaaro, tecatsi cantatsine: \"Apaata netavaqyaaro naaca\nniriiperotatziira, ompoña pimpoite eeroca apaata tema te piriiperotatyeera eeroca\nTema ijevatantyaari aparoni jevari nampitsiqui, iriira covacaayeterine atziripayeeni icaratzi\nsaicantarori aparoni nampitsi. Ari oquemitzityaari eejatzi ontzimantayetyaari osanquinarentsi\niñaapincathaiteri iriitaque covacaayeteroneri atziripayeeni icaratzi nampitarori aparoni\nnampitsi. Tema aririca incovayeete impairyagaite jevari, jevatzirori tsica ipairyagaitziri\njevari; ontzimatye irantacaantero cameethaperoini. Tecatsi cantatsine irompetapithatyaari\naparoni atziri incoverica irampitacotante impairye jevatatsineri aparoniqui nampitsi. Tera\noncameethate incove irapipiitero aparoni atziri impairye ijevarite ovaqueraarica japacaaquero\nipairvaaqueri pashine, incove iranaacotante, oncantya eero ijevatanta pashine jevari. Ari\nocameethatzi impairyeeri atziri ijevarite iromananequiini, tecatsi canterine: \"Jirica"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4a77879b0f8a24eb52c3eeffca087697",
            "Index": 4,
            "Label": "5",
            "Size": [
                595.0,
                842.0
            ],
            "Text": "cameethaperotatsiri jevari, iri pimpairyeeri\". Cantatsi impairyeeri atziri ijevaritetyaari\ntsicarica ocanta icoviro irirori tema tecatsi thañaapithatyaarineri icoviri.\nIÑAAPINCATHAYEETERI 22.\nAparopayeeni atziri, ontzimatye ontzimimoyeteri tsicarica opaiyeta, ocantya isaicantyaari\ncameetha, tema te oncameethate incovityaaneentavaite. Atziripayeeni nampitarori aparoniqui\nnampitsi tsica jashaarantaita, ontzimatye irampitacoyeteri pashine atziri saicatsiri pashinequi\nnampitsi caari tzimimoterine irashaacaro irirori. Irootaque ocovantari iroñaaca, icarayetzi\njevatzirori nampitsipayeeni; ontzimatye iramenacoyeteri atziripayeeni icaratzi ijevatziri\nocantya ontzimantyaari icovityaayetziri irirori. Iroca cantacharica, jiyoyetzirora aparopayeeni\njevayetzirori nampitsi otzimimotzirorica inampi oshequi asháacaro ocantya irica jevari\nirampitacotantayetyaariri atziri. Irootaque iroñaaca ocameethatantavetari ontzimimoyetairimi\natziri ocaratzi icovityaayetziri. Irootaque eejatzi ocameethatantavetari iraacameethayetairimi\npashinepayeeni atziri. Irootaque ocameethatantavetari eejatzi ooquimoyetyaarimi jantayetziri\nishenincapayeeni jameyetari. Ari ocantya iñaapincathatantayeetyaariri, iro iñaantayetaiyaarori\neejatzi ijevatayetai cameetha tsica ocanta icovayetziro irirori.\nIÑAAPINCATHAYEETERI 23.\nTecatsi thañaapithatyaarine atziri incoverica irantavaite; ari ocantaque irantavaite tsica\njinintacaaro irirori. Tzimatsirica aparoni jevatzirori antavairentsi, ontzimatye ijevateri\ncameetha atziripayeeni antavaiyetatsiri. Aririca intzime aparoni atziri covacovatatsiri\nantavairentsi, temaita iñee tsica irantavaite, ari ocantaque icaratzi jevayetzirori nampitsi\nirampitacoteri ocantya iñaantyaari antavairentsi.\nAririca intzime apite antavaitatsiri, te orn pashinetzimaitya irantavaire, eero ocantzi\nimpinaperoi teri aparoni, iriima pashine impinaitaqueri capicheeni.\nMaaroni icaratzi antavaiyetatsiri, ocovatya impinaiteri cameetha onquene antetya iraayete\nocaratzi covityiimoyetariri ipancoqui. Aritaque ocantyaari; irooma eerorica, te\niñaapincathayeetziri irica antavaiyetatsiri, iquemitacaitatyaari te iratzirite. Terica\nimpinayeeteri cameetha, ontzimatye iricapayeeni pincathariyetatsiri nampitsiqui irampitacoteri.\nMaaroni icaratzi antavaiyetatsiri tsicaricapayeeni; tecatsi cantatsine iroocacairi aririca\nincove irapatotaiyaani ocantya i mpinatantayeetyaari cameetha, o ocantya\niraacameethatantayeetyaariri tsicarica j antavaitzi.\nIÑAAPINCATHAYEETERI 24.\nTecatsi cantatsine ishintsiventeri aparoni atziri irantavaitacairi eeroya imacoryaacairi, o\neeroya ishineteri iriyaate tsica icoviro iroimoshirencavaitya. Te oncovajaantya\nirantavaitacaiteri atziri shintsiini, iro cameethathatatsi ishineeteri osarentsiquipayeeni\nimacoryee eero jantavaitzi tsicarica oncarate quitaite; tema maaroni quitaiteri oncarate\nirimacoryeera, ontzimatye impinaiteri quemitajaantaca irantavaitaquityeemi.\nIÑAAPINCATHAYEETERI 25.\nTecatsi ompetapithatyaarine atziri isaique irañee cameetha intsipatayetyaaro iinapayeeni impoña\nitomipayeeni. Irootaque ocovaperotantari eero ocovitya tsicarica ompaitya iroyaari,\ninquithaatyaari o iroorica ipanco. Ontzimatye iramene tsicarica iraaventacaantapiintya aririca\nimantsiyate. Eej atzi oquemitari ocarayetzi jovetsicacaantayetziri pincatharipayeeni tsicarica\nipincatharitzi; ontzimatye iranintaiyaaro atziripayeeni, tema tecatsi canterone\ninthañaapithatyaari. Eejatzi oquemitari eeerorica ocantzi irantavaitai atziri tzimatsi opaita\navishimotaqueriri; ontzimatye irampitacoteri jevatzirori nampitsi. Ari inquemitaityaariri\neejatzi mantsiyari, o caari cantatsine irantavaite ocantacaantziro imantsiyataque, o iroorica\ncamaimetzincaro, o iriirica antariconayetapaintsiri, o tsicarica opaitayeta pashine\ncantacaantatziro caari ocantanta irantavaitai; ocovatya irampitacoyeteri jevayetzirori aparoni\nnampitsi.\nMaaroni cooya motyaayetatsiri ipoña eentsitepayeeni, ontzimatye iraamacoventayetyaaro cameetha.\nEejatzi iquemi tayetari icaratzi eentsipayeeni jaacotantziri ashitariri o icaratzi\ntzimashiyetachari temaita iñaacoventeri ashitariri, ontzimatye incaminthaayeeteri cameetha\neejatzi irirori.\nIÑAAPINCATHAYEETERI 26.\nTecatsi cantatsine inthañaapithatyaari atziri incoverica iriyotai iñaanate. Te opinata ocaratzi\nj iyotagaitziriri eentsipayeeni, iro cantamaitachari ontzimatye ishintsiventaiteri\neentsipayeeni iriyotayetai iñaanate. Ari iquemitaitari eej atzi antaripayeeni atziri, jatatsiri\nincove iriyotagai ocantya impantaityaariri antavairentsi, ontzirnatyeetya eero\njapaavaitashitaro jiyotagaitziriri ocovatya iriyote. Iroorica incove iriyaatacaaperotero\niriyote, ontzimatye ishinetagaiteri aririca incove inqyee ipaitaitziri: \"Universidad\";"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b1dfb4c034b4e92a9cd1561a9e67f88b",
            "Index": 5,
            "Label": "6",
            "Size": [
                595.0,
                842.0
            ],
            "Text": "ocovaperotya irominqyagaiteri iñeetziri aritaque ocantaque iriyote; tetya ocameethate\nirominqyaashivaityaari caari cantatsine iriyotagai intaani irominqyaashivaityaari caari\ncantatsine iriyotagai intaani inintacaashivaitashityaari irominqyeeteri.\nMaaroni ocaratzi jiyotaayetziriri átziri, eero jovashaantanaquero, eequero\nriyaatacaanaquityeero ijevatacaayetanaquero irantayetanaquero ocaratzi jiyoyetanairi.\nOntzimatye eejatzi iriyotagaiteri tsica opaita ocovaperotantari eero jomperanavaitaitaari\natziripayeeni. Ontzimatye eejatzi iriyotagaiteri tsica incantya iraacameethatantayetyaariri\npashinesatzi atziri poñaayetachari pashinequi nampitsi, o caaririca ishenincapayeeni eejatzi\nari inquemitaayeteri atziripayeeni icaratzi ovashiñaashiyetarori joshiretari Pava.\nOcovaperotatya iriyoyete atziri, tsica incantero iraapatziyantyaariri pashine eero\njathavashivaitantari irooqueri. Ocovaperota eej atzi tsicarica opaita j antayetziri\njevaripayeeni janta \"Aapatziyavacaa Poñaayetachari Nampitsipayeeni\" ocanta iñaantayetaiyaarori\natziripayeeni isaicayetai cameetha tecatsi maimanevaiterineri.\nTecatsi impaitya shintsiventerineri aparoni ashitaanitachari icantaiteri: \"Pominqyeeri\npeentsite iriyotai janta\", tema iriitaque yotatsine tsica janta iñiiro ocameethatzimotziri\nirominqyeeri.\nIÑAAPINCATHAYEETERI 27.\nTecatsi thañaapithatyaarine atziri irantayetero iñeeri ishenincapayeeni jantziro ocaratzi\njametayetari o tsicarica ompaitayetya ooquimoyetariri pashine. Eejatzi oquemitari iroñaaca,\ntzimatsirica opaita jovetsicayetaquerl iyotaneripayeeni, cameethatzimoyetaqueriri pashine,\ntecatsira thañeéyaarone, ontzimatye anintaiyaaro maaroni.\nTzimatsirica jovetsicaque iyotaneripayeeni omapero ocameethaquiperotaque, o tzimatsirica\nirosanquinataque pashine tsica ompaitya ovaqueraari, o iroorica irovetsicayetaque tsicarica\nompaitayetya cameethatzimoyeterineri pashinepayeeni; cantatsi impinayeeteri ocaratzi\njovetsicayetaquero irocapayeeni, te apantaro iroñaaca incove pashine atziri iraacoteri ocaratzi\njovetsicaqueri pashinera, impoñaashityaaya iramatavitante incante: \"Jiroca novetsicaqueri\nniyotashitari naaca\", ompoña impinayeetaqueri oshequi quireequi quempitajaantaca iriiricami\novetsiquitayaaromi.\nIÑAAPINCATHAYEETERI 28.\nTera oshinetaatsite iroñaaca irantashiyetyaaro atziri ocaratzi osanquinayetainchari jaca\nocantya iraapatziyavacaantyaari. Eejatzi onquempitzitavacaanaiyaari nampitsipayeeni. Irootaque\ncaari oshinetaantsitanta, ari ocantya imoncaraayetantaityaarori ocaratzi osanquinayetainchari\niroñaaca jaca iñaapincathayeeteri, ari ocantya irantantayeetyaarori tsicarica otzimi\nshinetaantsitatsiri irantaitero irojatzi iñaantayetyaarori isaicai cameetha tecatsi\nomperanavaityaarine.\nIÑAAPINCATHAYEETERI 29.\nTzimatsira opaita imoncaraayeteri aparopayeeni atziri, aririca incove inquempiyavacaiya\ntsicarica inampiyetaro. Aririca imoncaraayetanairo iroca, aritaque oncantaque ijevatacaayetero\nirantayetanairi.\nTema tzimatsi oshinetaantsitzi ocantacoyeta iñaantyaarori isaicayetai cameetha atziri tecatsi\nomperanavai taiyaarine; ocantya irantantayetyaarori,ontzimatye osanquinatacoyetya inquene\niñaapincathayeetero. Irocara osanquinayetachaneri iñaapincathayeeteri, irootaque\npampithashiryaacaayetyaarine pashinepayeeni atziri tsica oncantya iñaantayetaiyaarori eej atzi\nisaicayetai cameetha eero jomperanavaitaitaari tsicaricapayeeni. Iro osanquinatantayetacari\niroñaaca iroca iñaapincathayeteri tema iro jantayetanairi cameethashireyetatsiri, tema iro\ncovitachari eejatzi oncantya iraapatziyavacaantyaari atziripayeeni eero joñaashirencavacaanta.\nEejatzi oquempityaari ocovatya osanquinacoyetya iñaapincathayeteri nampitsiqui tsica\nimpairyagaite jevaripayeenl.\nOcantacotara ocaratzi shinetaantsitatsiri añaantyaarori asaicayetai cameetha tecatsi\nomperanavaitaineri, eero ocantzi antashivaityaaro ocovaanaqueri aaca, eeroya ooquimotari\nicarayetzi jevayetzirori \"Aapatziyavacaa Poñaayetachari Nampitsipayeeni\".\nIÑAAPINCATHAYEETERI 30.\nAririca añaanatayetero ocaratzi osanquinayetainchari jaca, tzimatsirica añaaqueri\npampithashiryaacaineri cameethatatsi antero, ompoña añaatyeero osanquinataca pashine ocante:\n\"Eero ocantzi antero\", ontzimatye aquemisantero, eero ocantzi antero. Ari icantayetyaari\neejatzi aparoni atziri, ari icantayetyaari eejatzi tsicarica ipiyotari inampitaro\natziripayeeni, o irjirica jevayetzirori nampitsipayeeni."
        }
    }
}

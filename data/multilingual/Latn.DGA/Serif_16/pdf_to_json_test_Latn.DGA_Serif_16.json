{
    "MetaData": {
        "Author": null,
        "Creation_Date": 1581467776,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "eba6602b19d482916829b39eb68dcff4",
            "Index": 0,
            "Label": "1",
            "Size": [
                595.0,
                842.0
            ],
            "Text": "TENDAA NENSAABA ZAA YƐLƐSOOBO SOBIE MOƆLOO\nA YƐLƐ YUOBO\nA yeli nang bebe la, ka neɛ zaa bang ka nengsaala emmo ane o yelsoore seng la taa a\nnengsaala boorɔ poɔ; a nengsaala mengɛsoobo ane o yelmengɛ noba zie la binne eng-\nmaarong ane yelmenne noba zie a tengazu.\nKa nengsaala kaa-ba-nyɛ e ka tongfaare tong ka noba banang nang taa teɛrong veɛle\nnyɛ posããna. A yɛlɛ ama eɛ la ka nengsaala zaa nang boɔrɔ bone ne ka ka bie tenga\nbenee nengsaaba zaa nang so ba menne a yele yɛlɛ zaa ba nang boɔrɔ, a puoro puoru\nzaa ba nang boɔrɔ, a ta zoro bebiri kang nang.\nKa a da sengɛɛ la ka anang ba fere neɛ kao e yeli nang fere o, a kũũ ne o baao poɔ ka\no faa o mengɛ dɔgrong poɔ, ka ka a yelmenne tɔretero la guuro a tendaa zaa noba\nyɛlɛsoobo sobie.\nKa a da sengɛɛ la ka to-ne-tɔ nɔmmo yɛle a tendaa za.\nKa a noba nang be a Tendaa Langne poɔ leɛ maaleng nyɔgɛɛ ba yeldeebo a a\nyelmanne binne nga nang guuro a tendaa zaa yɛlɛsoobo sobie poɔ, ka dɔɔ ane pɔge\nnang ba gang taa song ka nengsaala maaloo ane o mengɛsoobo yɛlɛ gɛrɛ ninge a\ntenga zu.\nA tenne na zaa nang be a Tendaa Langne nga poɔ eng la noɔre ka bana ane a Tendaa\nLangne na nyɛ a tendaa zaa nɔngtaa, a engnɛ a Tendaa zaa yɛlɛsoobo ane\nmengɛsoobo sobie.\nKa ka neɛ zaa bang ka a yɛlɛsoobo sobie ama ane a nensaala mengɛ soobo la\nyelkpong nang be a noɔre nga emmo poɔ.\nPampanga a Lɛ Zueng,\nA TENDAA LANGNE NOBA LANG TAA\nmoɔlɔ la:\nka a TENDAA ZA YƐLƐSOOBO SOBIE waa la bone noba zaa ane tenne zaa nang na\nmoɔ̃ nimiri k'a nye eebo. A lɛzueng neɛ zaa, bee nengsaaba langne zaa na taa la a yɛlɛ\nama teɛrong tegteglɛ a erɛ aneɛ ba wuluu poɔ ane ba zanno poɔ a e k'a yɛlɛsoobo\nsobie ane a noba mennesoobo yɛlɛ duoro saa kyɛ erɛ beɛlɛ beɛlɛ tenga zaa poɔ a na e\nk'a tendaa zaa bang kyɛ tuuro a yɛlɛ ama. Tenne na zaa nang be a lammo nga ane\nnoba na zaa nang kpeɛrɛ a tenne na poɔ, a lang ne a noba banang zaa nang be tenne\nna zaa ba nang di naalong a zu.\nDorɛ 1\nNengsaala zaa ba nang dɔge so la o menga, ka o ne o taaba zaa sengtaa noba emmo\nane yɛlɛsoobo sobic poɔ. Ba dɔgɛɛ ba zaa ne yɛng ane yɛlɛ-iruu k'a da seng ka ba erɛ\nyɛlɛ korɔ taa a nga yɔɔmine.\nDorɛ 2\nNeɛzaa soobo la a Tendaa zaa yɛlɛsoobo sobie ama nang be a gane poɔ; a ba wullo ka\nneɛ nga waa ngaa ne ngaa; a nga balong, bee o engɛ waalong, k'o waa la pɔge bee\ndɔɔ, o kɔkɔyelaa, puoru na o nang puoro, o teɛrong nang are lɛ a tenga maalo yɛlɛ"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "88919cc32dc72a25771c9ded059c5770",
            "Index": 1,
            "Label": "2",
            "Size": [
                595.0,
                842.0
            ],
            "Text": "poɔ, o tengyiraa ane o aroozie a tenga poɔ, boma o nang taa, o dɔgebo zie bee o\narezie.\nA la waana lɛ puoreng, gyegru kyebe ane neɛ teɛrong nang wuli o ka o tuuro a tenga\nmaalo yɛlɛ lɛ, bee bone na naalong ba nang dire a tenga na poɔ a neɛ na nang yi, ka a\ntenga na so la o mengɛ bee ka o be la tenga kang nuureng, bee ka o nang ba so o\nmengɛ, be ka yɛlɛ mine bebe la a pɔgrɔ o mengɛsoobo sobiri.\nDorɛ 3\nNeɛzaa taa la sori ka o taa nyɔvore, ka bone zaa ta ngmaara o sobiri o yelerre poɔ, ka\ntuo ta be o zie.\nDorɛ 4\nNeɛzaa ba taa sori a taa o tɔsoba ka o waa o gbangbaa bee ka o tonɔ gbangba-toma.\nA ferɛɛ la kaa gbangbaalong ane nengsaaba koɔro ta bebe togtog yelizaa poɔ.\nDorɛ 5\nNeɛzaa ba seng ne engɛ dɔgrong nang gang, bee potuyɛlɛ, bee dɔgrong zaa nang ba\nseng ne nengsaala.\nDorɛ 6\nKa neɛng be zie zaa a ferɛɛ la ka a tenga na deme de o k'o waa nengsaala a lɔɔ poɔ.\nDorɛ 7\nLɔɔ ninge poɔ noba zaang sengtaa k'a fere ka a lɔɔ kaara ba zaa zu ka gyegru kyebe.\nA yɛlɛ ama moɔloo poɔ kyiirung la ka gyegru bebe neɛ zaa zie, bee ka neɛ dɔre ka ba\ngyegri neɛ.\nDorɛ 8\nKa neɛ zaang taa yeli a gaane a sɛrɛɛ diibo zie, a ferɛɛ la ka a tenga na sɛredirebe a di\na sɛrɛɛ velaa ka a yelmengɛ gaa a neɛ na deme nang kpɛ zie a seng lɛ a tenga lɔɔ\nnang manne bing.\nDorɛ 9\nNeɛzaa ba seng ne ka ba deɛ bone nyɔgoo gaa te page kyɛ ba di a sɛrɛɛ, bee ka ba\ndiguu bare ka o yi gaa teng-yuo a te kpeɛrɛ.\nDorɛ 10\nNeɛzaa nang sãã yeli, a ferɛɛ la ka a tenga na sɛredirebe di o sɛrɛɛ neng-yaga poɔ ka\nnɔnne boore kyebe a sɛrɛɛ nga ba nang dire a na nye bone na yeli o nang sãã poɔ.\nDorɛ 11\nNeɛzaa ba nang nyɔge yeli kang poɔ a na di o sɛrɛɛ ko na pɔge nyɛ dɔgrong a poɔ, a\nferɛɛ la ka a sɛredirebe de ka o ba sãã yeli, a ta lɛ sang ba nang di o sɛrɛɛ yeng poɔ a\nte nyɛ bang ka o sãã la yeli. A o sɛrɛɛ diibo na meng poɔ a ferɛɛ la ka ba k'o sori ka o\nbɔ bone na zaa nang na toɔ̃ song o ka o yeli faa o mengɛ.\nBa kong toɔ̃ nyɔge neɛ zaa nang sãã yeli nang taa dɔgrong; yeli o nang e, bee o nang"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "149b9e3b9a8370e42fae87e418521fb9",
            "Index": 2,
            "Label": "3",
            "Size": [
                595.0,
                842.0
            ],
            "Text": "nage o vuo na poɔ, a yeli na o nang e, bee o nang nage nang da ba waa yelsããna nang\nboɔrɔ dɔgrong a lɛ sang onang da e a yeli bale, bee ka ba ko o dɔgrong nang waa tuo\ngang a dɔgrong na nang da bebe ka ba da ko o a lɛ sang o nang sãã a yeli bala.\nDorɛ 12\nNeɛzaa ba taa sori a bonnɔ kpeɛrɛ o tɔ yɛlɛ poɔ, bee o die yɛlɛ poɔ, bee o yiri yɛlɛ, bee\no gama yɛlɛ, bee ka o sãã o tɔ yosong ane o eveɛle. A ferɛɛ la ka a lɔɔ guuro neɛ zaa a\ndɔ̃ ɔ̃ne ama taaba poɔ.\nDorɛ 13\nNeɛzaa taa sori ka o yoɔrɔ gɛrɛ benee zaa o nang boɔrɔ, bee ka o kpeɛrɛ benee zaa o\nnang boɔrɔ a tenga toribogri poɔ.\nNeɛzaa taa sori ka o yi tenga kang zaa poɔ, bee o mengɛ tenga poɔ a kyɛ leɛ wa a o\ntenga poɔ.\nDorɛ 14\nNeɛzaa taa sori ka o yi tenga na poɔ ba nang boɔrɔ o dɔgroo, bee o koobo a gaa tenne\nmine a na te nyɛ popeɛlong.\nA sobiri nga kyebe neɛ nang sãã yeli yelmengɛ ka ba boɔrɔ o ka ba di o sɛrɛɛ ka a yɛlɛ\nna o nang sãã ba e votu yɛlɛ bee yɛlɛ nang ba tu a Tendaa Langkpong yɛlɛ sobie ba\nnang manne bing lɛ.\nDorɛ 15\nNeɛzaa taa sori a na waa enga kang paalong neɛ.\nNeɛzaa ba taa sori a na yeli ka neɛkang ta be o tenga poɔ, bee ka o ta yi o tenga a gaa\nte kpeɛrɛ teng-yuo.\nDorɛ 16\nNeɛzaa nang ta dɔɔ, bee pɔge, bale zaa poɔ, tenga zaa poɔ, puoru zaa poɔ, taa sori a\nna de pɔge, bee kuli serɛ a dɔgrɔ bibiiri. Ba zaang na sengtaa a ba kultaa yɛlɛ poɔ a ta\nlɛ sang ba kultaa nang baare.\nNeɛzaa ba taa sori a fere noba ka ba kultaa; banang nang kulo taa yong na pɛle poore\na sage ka ba kultaa.\nDɔɔ ane o pɔge ane o bibiiri waa seng bombiri a tenga noba zie ka a fere ka a tenga\nnoba ane a tenga nembɛrɛ kaara ba zu.\nDorɛ 17\nNeɛzaa taa sori a na so boma o yong, bee ka o ne noba mine lang so boma.\nNeɛzaa taa sori faa neɛ boma o nang so.\nDorɛ 18\nNeɛzaa taa a sori na teɛrɛ yɛlɛ a seng o nang boɔrɔ lɛ, a tuuro o yɛng wuluu, a puoro\npuoru na zaa o nang boɔrɔ; o la taa la a sori meng a na leɛre o puoru ane o teɛrong; o\nna toɔ̃ e la lɛ o yong, bee a lang ne noba yeng poɔ, bee o yong zie. O la taa sori meng"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d61de97ec3395b8b1e45db2f99a24be4",
            "Index": 3,
            "Label": "4",
            "Size": [
                595.0,
                842.0
            ],
            "Text": "a na e ka o puoru yɛlɛ sãã noba zie. O taa sori na wullo noba a o puoru yɛlɛ. O taa sori\ntuuro a o puoru nga sobie zaa a seng lɛ o nang boɔrɔ.\nDorɛ 19\nNeɛzaa taa sori ka o teɛre ka yeli kang waa ngaa bee o ba waa. O taa sori meng na\nyeli a yeli na yɛlɛ. O la taa la a sori meng ka o teɛrɛ ka yɛlɛ mine waa ngaa, kyɛ ka neɛ\nzaa ta fere o a o teɛrong na poɔ. O taa sori meng ka o bɔ a kyɛ nyɛ yelpaaba nang yire\nzie zaa waana, ka a gangnɛɛ toribogri bee ka a ba gangna o taa la a sori.\nDorɛ 20\nNeɛzaa taa la a sori ka o poɔ noba nang langtaa ane teɛrong velaa. O la taa la sori ka\no kpɛ langne zaa.\nNeɛ kontoɔ̃ fere neɛzaa ka o kpɛ langne kang poɔ.\nDorɛ 21\nNeɛzaa taa sori k'o poɔ a tenga gɔbenɛnte yɛlɛ poɔ o mengɛ bee ka o poɔ iri noba ka\nba leɛ o zu.\nNeɛzaa taa sori ka a tenga poɔ bone na zaa nang bebe ka ba de sonnɔ ne a noba ba\nyeli zaa poɔ k'a tara o meng.\nA gɔbenɛnte fang a tenga poɔ na yi la tenga noba boɔrɔ zie. A sobiri na a noba nang\nna mang tu ka ama nyɛ eebo la ka ba manne bing ka ka vuo kang poɔ k'a noba mang\ntaa neng-iri ka finnuu kyebe a neng-iri nga poɔ; k'a banang zaa nang ta noba a taa\nsori na iri a noba nang na leɛ ba zu a tenga gɔbenɛnte poɔ. A neng-iri sang neɛ zaa ba\ntaa sori na nyɛ o tɔsoba nang boɔrɔ k'o iri neɛ na.\nDorɛ 22\nNeɛzaa waa la a tenga zu noba neɛ. A ferɛɛ la ka o tenga kaara o zu; o la taa la sori\nmeng ka o nyɛrɛ a o tenga tɔnɔ ka a song o ka o nyɛrɛ emmo a seng nengsaala; ka o\nengɛ ane o yɛng yɛlɛ meng kyɛnɛ velaa.\nDorɛ 23\nNeɛzaa ta sori ka o taa toma tonɔ. O taa sori meng ka o iri toma na o dang boɔrɔ. Sori\nbebe meng la, ka ka o toma zie ane o toma zie yɛlɛ veɛlɛ. Sori bebe meng la ka o taa\ntoma tonɔ a ta yoɔrɔ weɛ lɛ.\nNeɛzaa, ka gyegru kyebe taa sori ka o nyɛrɛ san-yɔɔ a seng banang zaa meng nang\ntonɔ a tong-bale.\nNeɛzaa nang tonɔ toma taa sori a naa nyɛrɛ a yɔɔre ka a seng o ne o pɔge ane o\nbibiiri; ka a seng ba ka ba na toɔ̃ nye bone na zaa a nang ferɛ nengsaala ka o taa waa\nnengsaala.\nNeɛzaa taa sori ka o piili tontonema langne. O la taa l'a sori ka o kpɛ tontonema\nlangne nang na song ka o guuro o toma.\nDorɛ 24\nNeɛzaa taa sori ka o nyɛ pɛnno kyɛ ka o pɛnnoo sang ka o taa sori a erɛ lɛ o poɔ nang\npɛlle. O la taa sori ka ka o ta tong toma a te gang gammo kang. O taa sori meng na"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "cec1c0d763201ce73ade6055a6c93c61",
            "Index": 4,
            "Label": "5",
            "Size": [
                595.0,
                842.0
            ],
            "Text": "nyɛrɛ pɛnnoo bebie a o toma zie kyɛ nang nyɛrɛ san-yɔɔ a pɛnnoo bebie na poɔ.\nDorɛ 25\nA ferɛɛ la k'a tenga nyɛ ka benee dɔɔ ane o pɔge ane o bibiiri nang kpeɛrɛ seng ne ba\neng-maarong nang boɔrɔ lɛ, ka ba nyɛrɛ bondiri ane bonsuuri, ka ba kpeɛbo zie ane\nba laafeɛ yɛlɛ veɛlɛ. Ba taa l'a sori meng ka sang kang wa ta ka ba ba la taa san-yɔɔ\ntoma, bee ka ba beɛrɛ, bee ka yeli kang e ka o kong la toɔ̃ tong toma bee ka o serɛ,\nbee ka pɔge kpi kyɛ kyɛre o yong, bee ka o kore zuo a kong la toɔ̃ tong toma, bee ka\nyeli kang e ka o deɛ kong la toɔ̃ bɔ bondiraa o mengɛ, a ferɛɛ la ka a tenga na o nang\nbe kaara o zu.\nBimamine ane bibiiri nang nang baara, a sengɛɛ la ka ba kaara ba zu kyɛ sonnɔ ba.\nBibiiri zaa, ka ba ma ne ba saa de la taa kyɛ dɔge ba bee ka baba de taa kyɛ dɔge ba\nmeng na nyɛrɛ la a sommo nga bale.\nDorɛ 26\nNeɛza taa sori ka o bang gane. A gane zanno piilu sang a da seng ka yɔɔre kyebe. A\nferɛɛ la ka neɛzaa zanne gane belaa a ta taabo kang. A da ba seng ka neɛzaa wong\ntuo kyɛ nyɛ nuuri-toma zanno, bee gama-toma zanno. A da sengɛɛ la ka banang nang\nna toɔ̃ meng ta wong tuo kyɛ nyɛ zanno nang do yaga.\nA da sengɛɛ la ka gane zanno kyaara nensaala mengɛmaalo yɛlɛ a kyɛ sonnɔ nensaala\nmengɛsoobo sobie yɛlɛ a kyɛ sonnɔ yelwongtaa ane kanyiri di-ko-taa, a e ka tenne ane\nbale la bale zaa ane puoru deme zaa nyɔge taa baalong a kyɛ e ka a Tendaa\nLangkpong yɛlɛ kyɛnɛ ka maarong be a tenga zu.\nSaamine ane mamine taa a sori a na de weɛ̃ dang iri benee ba nang boɔrɔ ka ba\nbibiiri gaa zanne gane.\nDorɛ 27\nNeɛzaa taa sori ka o poɔ a tenga tengkoɔ̃ yɛlɛ poɔ a meng wong a noba nuuri-toma\nnoɔ̃ , kyɛ nyɛrɛ tɔnɔ nensaala yɛng nang song o ka o maale, bee ka o e ka bone na zaa\nwaana ne noɔ̃ bee tɔnɔ.\nNeɛzaa nang de o nuuri, bee o zu a tong ne toma ka a yire tɔnɔ mine, a ferɛɛ la ka a\ntenga ta vɛng ka neɛzaa finne o a toma na poɔ.\nDorɛ 28\nA da sengɛɛ la ka a yɛlɛ ama ba nang manne bing a kyɛ a nyɛ eebo, ka benee zaa\ntenga zu kyɛ neɛ nang kpeɛrɛ na toɔ̃ so o mengɛ kyɛ kpeɛrɛ ne popeɛlong.\nDorɛ 29\nNeɛzaa taa la fero toma o taaba zie benee o nang kpeɛrɛ. A lɛng na song ka o mengɛ\nnyɛ maalo.\nNeɛzaa nang so o mengɛ, a wonno o mengɛsoobo noɔ̃ , yeli zaa ba kyebe a na pigi a o\nmengɛsoobo nga sori see ka tenga nang manne bing lɛ naane, a lɔɔ na meng na waa\nla lɔɔ nang na vɛng ka nensaala nyɛ emmo kyɛ so o mengɛ, a sonnɔ ka nensaaba erɛ\neveɛlɛ, a e ka marong be noba nang lang kpeɛrɛ zie kyɛ erɛ ka noba zaa kpeɛrɛ velaa\nba tenga poɔ, ka ba meng taa noɔre a ba tenga maalo yɛlɛ poɔ."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f6011da426654fb200c079c89fd1419d",
            "Index": 5,
            "Label": "6",
            "Size": [
                595.0,
                842.0
            ],
            "Text": "Neɛzaa ba taa sori a e yeli nang ba toro a Tendaa zaa Lammo nang manne a\nnengsaaba meneesoobo sobie bing lɛ.\nDorɛ 30\nTenga zaa bee langne zaa bee neng-yeni zaa ba taa sori a willi a yɛlɛ ama ba nang\nmanne bing a kyɛ; ka a waa seng nga a yɛlɛ nga ko ba la sobiri ka ba tong tone zaa\nbee yeli zaa nang waana ne nensaala mengasoobo ane o yelisoore noɔ̃ wommo ba\nnang manne bing a kyɛ sããbaro."
        }
    }
}

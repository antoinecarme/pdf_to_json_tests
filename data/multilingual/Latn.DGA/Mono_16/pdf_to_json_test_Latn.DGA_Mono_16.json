{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467724,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TENDAA NENSAABA ZAA YƐLƐSOOBO SOBIE MOƆLOO\nA YƐLƐ YUOBO\nA yeli nang bebe la, ka neɛ zaa bang ka nengsaala emmo ane o yelsoore\nseng la taa a nengsaala boorɔ poɔ; a nengsaala mengɛsoobo ane o yelmengɛ\nnoba zie la binne eng-maarong ane yelmenne noba zie a tengazu.\nKa nengsaala kaa-ba-nyɛ e ka tongfaare tong ka noba banang nang taa\nteɛrong veɛle nyɛ posããna. A yɛlɛ ama eɛ la ka nengsaala zaa nang boɔrɔ\nbone ne ka ka bie tenga benee nengsaaba zaa nang so ba menne a yele yɛlɛ\nzaa ba nang boɔrɔ, a puoro puoru zaa ba nang boɔrɔ, a ta zoro bebiri\nkang nang.\nKa a da sengɛɛ la ka anang ba fere neɛ kao e yeli nang fere o, a kũũ ne\no baao poɔ ka o faa o mengɛ dɔgrong poɔ, ka ka a yelmenne tɔretero la\nguuro a tendaa zaa noba yɛlɛsoobo sobie.\nKa a da sengɛɛ la ka to-ne-tɔ nɔmmo yɛle a tendaa za.\nKa a noba nang be a Tendaa Langne poɔ leɛ maaleng nyɔgɛɛ ba yeldeebo a a\nyelmanne binne nga nang guuro a tendaa zaa yɛlɛsoobo sobie poɔ, ka dɔɔ\nane pɔge nang ba gang taa song ka nengsaala maaloo ane o mengɛsoobo yɛlɛ\ngɛrɛ ninge a tenga zu.\nA tenne na zaa nang be a Tendaa Langne nga poɔ eng la noɔre ka bana ane\na Tendaa Langne na nyɛ a tendaa zaa nɔngtaa, a engnɛ a Tendaa zaa\nyɛlɛsoobo ane mengɛsoobo sobie.\nKa ka neɛ zaa bang ka a yɛlɛsoobo sobie ama ane a nensaala mengɛ soobo\nla yelkpong nang be a noɔre nga emmo poɔ.\nPampanga a Lɛ Zueng,\nA TENDAA LANGNE NOBA LANG TAA\nmoɔlɔ la:\nka a TENDAA ZA YƐLƐSOOBO SOBIE waa la bone noba zaa ane tenne zaa nang\nna moɔ̃ nimiri k'a nye eebo. A lɛzueng neɛ zaa, bee nengsaaba langne zaa\nna taa la a yɛlɛ ama teɛrong tegteglɛ a erɛ aneɛ ba wuluu poɔ ane ba\nzanno poɔ a e k'a yɛlɛsoobo sobie ane a noba mennesoobo yɛlɛ duoro saa\nkyɛ erɛ beɛlɛ beɛlɛ tenga zaa poɔ a na e k'a tendaa zaa bang kyɛ tuuro a\nyɛlɛ ama. Tenne na zaa nang be a lammo nga ane noba na zaa nang kpeɛrɛ a\ntenne na poɔ, a lang ne a noba banang zaa nang be tenne na zaa ba nang\ndi naalong a zu.\nDorɛ 1\nNengsaala zaa ba nang dɔge so la o menga, ka o ne o taaba zaa sengtaa\nnoba emmo ane yɛlɛsoobo sobic poɔ. Ba dɔgɛɛ ba zaa ne yɛng ane yɛlɛ-iruu\nk'a da seng ka ba erɛ yɛlɛ korɔ taa a nga yɔɔmine.\nDorɛ 2\nNeɛzaa soobo la a Tendaa zaa yɛlɛsoobo sobie ama nang be a gane poɔ; a",
            "Image": "ca4dee9ecf74437da2cbc9b25c05122a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ba wullo ka neɛ nga waa ngaa ne ngaa; a nga balong, bee o engɛ waalong,\nk'o waa la pɔge bee dɔɔ, o kɔkɔyelaa, puoru na o nang puoro, o teɛrong\nnang are lɛ a tenga maalo yɛlɛ poɔ, o tengyiraa ane o aroozie a tenga\npoɔ, boma o nang taa, o dɔgebo zie bee o arezie.\nA la waana lɛ puoreng, gyegru kyebe ane neɛ teɛrong nang wuli o ka o\ntuuro a tenga maalo yɛlɛ lɛ, bee bone na naalong ba nang dire a tenga na\npoɔ a neɛ na nang yi, ka a tenga na so la o mengɛ bee ka o be la tenga\nkang nuureng, bee ka o nang ba so o mengɛ, be ka yɛlɛ mine bebe la a\npɔgrɔ o mengɛsoobo sobiri.\nDorɛ 3\nNeɛzaa taa la sori ka o taa nyɔvore, ka bone zaa ta ngmaara o sobiri o\nyelerre poɔ, ka tuo ta be o zie.\nDorɛ 4\nNeɛzaa ba taa sori a taa o tɔsoba ka o waa o gbangbaa bee ka o tonɔ\ngbangba-toma. A ferɛɛ la kaa gbangbaalong ane nengsaaba koɔro ta bebe\ntogtog yelizaa poɔ.\nDorɛ 5\nNeɛzaa ba seng ne engɛ dɔgrong nang gang, bee potuyɛlɛ, bee dɔgrong zaa\nnang ba seng ne nengsaala.\nDorɛ 6\nKa neɛng be zie zaa a ferɛɛ la ka a tenga na deme de o k'o waa nengsaala\na lɔɔ poɔ.\nDorɛ 7\nLɔɔ ninge poɔ noba zaang sengtaa k'a fere ka a lɔɔ kaara ba zaa zu ka\ngyegru kyebe. A yɛlɛ ama moɔloo poɔ kyiirung la ka gyegru bebe neɛ zaa\nzie, bee ka neɛ dɔre ka ba gyegri neɛ.\nDorɛ 8\nKa neɛ zaang taa yeli a gaane a sɛrɛɛ diibo zie, a ferɛɛ la ka a tenga\nna sɛredirebe a di a sɛrɛɛ velaa ka a yelmengɛ gaa a neɛ na deme nang\nkpɛ zie a seng lɛ a tenga lɔɔ nang manne bing.\nDorɛ 9\nNeɛzaa ba seng ne ka ba deɛ bone nyɔgoo gaa te page kyɛ ba di a sɛrɛɛ,\nbee ka ba diguu bare ka o yi gaa teng-yuo a te kpeɛrɛ.\nDorɛ 10\nNeɛzaa nang sãã yeli, a ferɛɛ la ka a tenga na sɛredirebe di o sɛrɛɛ\nneng-yaga poɔ ka nɔnne boore kyebe a sɛrɛɛ nga ba nang dire a na nye\nbone na yeli o nang sãã poɔ.\nDorɛ 11",
            "Image": "40ea27736c2c916674071209868f40e0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Neɛzaa ba nang nyɔge yeli kang poɔ a na di o sɛrɛɛ ko na pɔge nyɛ\ndɔgrong a poɔ, a ferɛɛ la ka a sɛredirebe de ka o ba sãã yeli, a ta lɛ\nsang ba nang di o sɛrɛɛ yeng poɔ a te nyɛ bang ka o sãã la yeli. A o\nsɛrɛɛ diibo na meng poɔ a ferɛɛ la ka ba k'o sori ka o bɔ bone na zaa\nnang na toɔ̃ song o ka o yeli faa o mengɛ.\nBa kong toɔ̃ nyɔge neɛ zaa nang sãã yeli nang taa dɔgrong; yeli o nang e,\nbee o nang nage o vuo na poɔ, a yeli na o nang e, bee o nang nage nang\nda ba waa yelsããna nang boɔrɔ dɔgrong a lɛ sang onang da e a yeli bale,\nbee ka ba ko o dɔgrong nang waa tuo gang a dɔgrong na nang da bebe ka ba\nda ko o a lɛ sang o nang sãã a yeli bala.\nDorɛ 12\nNeɛzaa ba taa sori a bonnɔ kpeɛrɛ o tɔ yɛlɛ poɔ, bee o die yɛlɛ poɔ, bee\no yiri yɛlɛ, bee o gama yɛlɛ, bee ka o sãã o tɔ yosong ane o eveɛle. A\nferɛɛ la ka a lɔɔ guuro neɛ zaa a dɔ̃\nɔ̃\nne ama taaba poɔ.\nDorɛ 13\nNeɛzaa taa sori ka o yoɔrɔ gɛrɛ benee zaa o nang boɔrɔ, bee ka o kpeɛrɛ\nbenee zaa o nang boɔrɔ a tenga toribogri poɔ.\nNeɛzaa taa sori ka o yi tenga kang zaa poɔ, bee o mengɛ tenga poɔ a kyɛ\nleɛ wa a o tenga poɔ.\nDorɛ 14\nNeɛzaa taa sori ka o yi tenga na poɔ ba nang boɔrɔ o dɔgroo, bee o koobo\na gaa tenne mine a na te nyɛ popeɛlong.\nA sobiri nga kyebe neɛ nang sãã yeli yelmengɛ ka ba boɔrɔ o ka ba di o\nsɛrɛɛ ka a yɛlɛ na o nang sãã ba e votu yɛlɛ bee yɛlɛ nang ba tu a\nTendaa Langkpong yɛlɛ sobie ba nang manne bing lɛ.\nDorɛ 15\nNeɛzaa taa sori a na waa enga kang paalong neɛ.\nNeɛzaa ba taa sori a na yeli ka neɛkang ta be o tenga poɔ, bee ka o ta\nyi o tenga a gaa te kpeɛrɛ teng-yuo.\nDorɛ 16\nNeɛzaa nang ta dɔɔ, bee pɔge, bale zaa poɔ, tenga zaa poɔ, puoru zaa\npoɔ, taa sori a na de pɔge, bee kuli serɛ a dɔgrɔ bibiiri. Ba zaang na\nsengtaa a ba kultaa yɛlɛ poɔ a ta lɛ sang ba kultaa nang baare.\nNeɛzaa ba taa sori a fere noba ka ba kultaa; banang nang kulo taa yong\nna pɛle poore a sage ka ba kultaa.\nDɔɔ ane o pɔge ane o bibiiri waa seng bombiri a tenga noba zie ka a fere\nka a tenga noba ane a tenga nembɛrɛ kaara ba zu.\nDorɛ 17\nNeɛzaa taa sori a na so boma o yong, bee ka o ne noba mine lang so boma.",
            "Image": "679b792a4f29debce11de13639f7b03b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Neɛzaa taa sori faa neɛ boma o nang so.\nDorɛ 18\nNeɛzaa taa a sori na teɛrɛ yɛlɛ a seng o nang boɔrɔ lɛ, a tuuro o yɛng\nwuluu, a puoro puoru na zaa o nang boɔrɔ; o la taa la a sori meng a na\nleɛre o puoru ane o teɛrong; o na toɔ̃ e la lɛ o yong, bee a lang ne noba\nyeng poɔ, bee o yong zie. O la taa sori meng a na e ka o puoru yɛlɛ sãã\nnoba zie. O taa sori na wullo noba a o puoru yɛlɛ. O taa sori tuuro a o\npuoru nga sobie zaa a seng lɛ o nang boɔrɔ.\nDorɛ 19\nNeɛzaa taa sori ka o teɛre ka yeli kang waa ngaa bee o ba waa. O taa\nsori meng na yeli a yeli na yɛlɛ. O la taa la a sori meng ka o teɛrɛ ka\nyɛlɛ mine waa ngaa, kyɛ ka neɛ zaa ta fere o a o teɛrong na poɔ. O taa\nsori meng ka o bɔ a kyɛ nyɛ yelpaaba nang yire zie zaa waana, ka a\ngangnɛɛ toribogri bee ka a ba gangna o taa la a sori.\nDorɛ 20\nNeɛzaa taa la a sori ka o poɔ noba nang langtaa ane teɛrong velaa. O la\ntaa la sori ka o kpɛ langne zaa.\nNeɛ kontoɔ̃ fere neɛzaa ka o kpɛ langne kang poɔ.\nDorɛ 21\nNeɛzaa taa sori k'o poɔ a tenga gɔbenɛnte yɛlɛ poɔ o mengɛ bee ka o poɔ\niri noba ka ba leɛ o zu.\nNeɛzaa taa sori ka a tenga poɔ bone na zaa nang bebe ka ba de sonnɔ ne a\nnoba ba yeli zaa poɔ k'a tara o meng.\nA gɔbenɛnte fang a tenga poɔ na yi la tenga noba boɔrɔ zie. A sobiri na\na noba nang na mang tu ka ama nyɛ eebo la ka ba manne bing ka ka vuo\nkang poɔ k'a noba mang taa neng-iri ka finnuu kyebe a neng-iri nga poɔ;\nk'a banang zaa nang ta noba a taa sori na iri a noba nang na leɛ ba zu a\ntenga gɔbenɛnte poɔ. A neng-iri sang neɛ zaa ba taa sori na nyɛ o tɔsoba\nnang boɔrɔ k'o iri neɛ na.\nDorɛ 22\nNeɛzaa waa la a tenga zu noba neɛ. A ferɛɛ la ka o tenga kaara o zu; o\nla taa la sori meng ka o nyɛrɛ a o tenga tɔnɔ ka a song o ka o nyɛrɛ\nemmo a seng nengsaala; ka o engɛ ane o yɛng yɛlɛ meng kyɛnɛ velaa.\nDorɛ 23\nNeɛzaa ta sori ka o taa toma tonɔ. O taa sori meng ka o iri toma na o\ndang boɔrɔ. Sori bebe meng la, ka ka o toma zie ane o toma zie yɛlɛ\nveɛlɛ. Sori bebe meng la ka o taa toma tonɔ a ta yoɔrɔ weɛ lɛ.\nNeɛzaa, ka gyegru kyebe taa sori ka o nyɛrɛ san-yɔɔ a seng banang zaa\nmeng nang tonɔ a tong-bale.\nNeɛzaa nang tonɔ toma taa sori a naa nyɛrɛ a yɔɔre ka a seng o ne o pɔge",
            "Image": "77292e43c0f6554fd734af99ddc7a3c6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ane o bibiiri; ka a seng ba ka ba na toɔ̃ nye bone na zaa a nang ferɛ\nnengsaala ka o taa waa nengsaala.\nNeɛzaa taa sori ka o piili tontonema langne. O la taa l'a sori ka o kpɛ\ntontonema langne nang na song ka o guuro o toma.\nDorɛ 24\nNeɛzaa taa sori ka o nyɛ pɛnno kyɛ ka o pɛnnoo sang ka o taa sori a erɛ\nlɛ o poɔ nang pɛlle. O la taa sori ka ka o ta tong toma a te gang gammo\nkang. O taa sori meng na nyɛrɛ pɛnnoo bebie a o toma zie kyɛ nang nyɛrɛ\nsan-yɔɔ a pɛnnoo bebie na poɔ.\nDorɛ 25\nA ferɛɛ la k'a tenga nyɛ ka benee dɔɔ ane o pɔge ane o bibiiri nang\nkpeɛrɛ seng ne ba eng-maarong nang boɔrɔ lɛ, ka ba nyɛrɛ bondiri ane\nbonsuuri, ka ba kpeɛbo zie ane ba laafeɛ yɛlɛ veɛlɛ. Ba taa l'a sori\nmeng ka sang kang wa ta ka ba ba la taa san-yɔɔ toma, bee ka ba beɛrɛ,\nbee ka yeli kang e ka o kong la toɔ̃ tong toma bee ka o serɛ, bee ka pɔge\nkpi kyɛ kyɛre o yong, bee ka o kore zuo a kong la toɔ̃ tong toma, bee ka\nyeli kang e ka o deɛ kong la toɔ̃ bɔ bondiraa o mengɛ, a ferɛɛ la ka a\ntenga na o nang be kaara o zu.\nBimamine ane bibiiri nang nang baara, a sengɛɛ la ka ba kaara ba zu kyɛ\nsonnɔ ba. Bibiiri zaa, ka ba ma ne ba saa de la taa kyɛ dɔge ba bee ka\nbaba de taa kyɛ dɔge ba meng na nyɛrɛ la a sommo nga bale.\nDorɛ 26\nNeɛza taa sori ka o bang gane. A gane zanno piilu sang a da seng ka\nyɔɔre kyebe. A ferɛɛ la ka neɛzaa zanne gane belaa a ta taabo kang. A da\nba seng ka neɛzaa wong tuo kyɛ nyɛ nuuri-toma zanno, bee gama-toma\nzanno. A da sengɛɛ la ka banang nang na toɔ̃ meng ta wong tuo kyɛ nyɛ\nzanno nang do yaga.\nA da sengɛɛ la ka gane zanno kyaara nensaala mengɛmaalo yɛlɛ a kyɛ sonnɔ\nnensaala mengɛsoobo sobie yɛlɛ a kyɛ sonnɔ yelwongtaa ane kanyiri di-ko-\ntaa, a e ka tenne ane bale la bale zaa ane puoru deme zaa nyɔge taa\nbaalong a kyɛ e ka a Tendaa Langkpong yɛlɛ kyɛnɛ ka maarong be a tenga\nzu.\nSaamine ane mamine taa a sori a na de weɛ̃ dang iri benee ba nang boɔrɔ\nka ba bibiiri gaa zanne gane.\nDorɛ 27\nNeɛzaa taa sori ka o poɔ a tenga tengkoɔ̃ yɛlɛ poɔ a meng wong a noba\nnuuri-toma noɔ̃\n, kyɛ nyɛrɛ tɔnɔ nensaala yɛng nang song o ka o maale, bee\nka o e ka bone na zaa waana ne noɔ̃ bee tɔnɔ.\nNeɛzaa nang de o nuuri, bee o zu a tong ne toma ka a yire tɔnɔ mine, a\nferɛɛ la ka a tenga ta vɛng ka neɛzaa finne o a toma na poɔ.\nDorɛ 28",
            "Image": "252f0c52f74ada3eaf9501a001926de7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "A da sengɛɛ la ka a yɛlɛ ama ba nang manne bing a kyɛ a nyɛ eebo, ka\nbenee zaa tenga zu kyɛ neɛ nang kpeɛrɛ na toɔ̃ so o mengɛ kyɛ kpeɛrɛ ne\npopeɛlong.\nDorɛ 29\nNeɛzaa taa la fero toma o taaba zie benee o nang kpeɛrɛ. A lɛng na song\nka o mengɛ nyɛ maalo.\nNeɛzaa nang so o mengɛ, a wonno o mengɛsoobo noɔ̃\n, yeli zaa ba kyebe a na\npigi a o mengɛsoobo nga sori see ka tenga nang manne bing lɛ naane, a\nlɔɔ na meng na waa la lɔɔ nang na vɛng ka nensaala nyɛ emmo kyɛ so o\nmengɛ, a sonnɔ ka nensaaba erɛ eveɛlɛ, a e ka marong be noba nang lang\nkpeɛrɛ zie kyɛ erɛ ka noba zaa kpeɛrɛ velaa ba tenga poɔ, ka ba meng taa\nnoɔre a ba tenga maalo yɛlɛ poɔ.\nNeɛzaa ba taa sori a e yeli nang ba toro a Tendaa zaa Lammo nang manne a\nnengsaaba meneesoobo sobie bing lɛ.\nDorɛ 30\nTenga zaa bee langne zaa bee neng-yeni zaa ba taa sori a willi a yɛlɛ\nama ba nang manne bing a kyɛ; ka a waa seng nga a yɛlɛ nga ko ba la\nsobiri ka ba tong tone zaa bee yeli zaa nang waana ne nensaala\nmengasoobo ane o yelisoore noɔ̃ wommo ba nang manne bing a kyɛ sããbaro.",
            "Image": "4685c53bc7fa6672cdfd9cff6a7100fb"
        }
    }
}

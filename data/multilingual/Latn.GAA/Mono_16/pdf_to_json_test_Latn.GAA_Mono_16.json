{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468080,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "JE\u014aJE\u014a KPA\u014aM\u0186 NI K\u0186\u0186 GB\u0186M\u0186 ADESA HEGB\u0190I AHE\nMLIBOTEM\u0186\nAk\u025bni a\u014b\u0254\u0254 n\u0254 ak\u025b af\u0254 gb\u0254m\u025bi adesai f\u025b\u025b ak\u025b m\u025bi ni ye\u0254 egb\u0254 k\u025b heyeli ko\nni any\u025b\u014b ash\u0254\u0303 y\u025b am\u025bd\u025b\u014b, ni nom\u025bi ji heyeli, jal\u025bsane k\u025b toi\u014bj\u0254l\u025b\nshishif\u00e3i y\u025b je l\u025b mli hew\u0254 l\u025b,\nAk\u025bni bu ni abuuu, k\u025b asa\u014b gb\u0254m\u0254 adesa hegb\u025bi an\u0254 ni anaanaa y\u025b shikp\u0254\u014b\nl\u025b ets\u0254 gb\u0254m\u0254 yitso\u014b ni eha efe\u0254 yiwal\u025b nii, k\u025b amr\u0254 n\u025b\u025b gb\u025bgbelem\u0254 ak\u025b\nm\u025bi foji anine ash\u025b am\u025bshweenii an\u0254 b\u0254 ni am\u025baany\u025b am\u025bwie n\u0254 ni am\u025bsusu\u0254\ny\u025b n\u0254 ko he, am\u025bhe n\u0254 ni am\u025bsusu\u0254 ak\u025b eja gb\u025b p\u025b am\u025bye, akany\u025b awo am\u025bhe\ngbeyei d\u0254\u014b\u014b, ni asa\u014b akakama am\u025b n\u0254 ko n\u0254 ko hew\u0254 l\u025b,\nAk\u025bni su\u0254m\u0254 ni asum\u0254\u0254\u0254 ak\u025b ats\u0254\u0254 gb\u025b kroko n\u0254 ajie\u0254 yiwal\u025b n\u0254yeli ko\nhew\u0254 ni ehiaa ak\u025b awo mla ni baaf\u00e3 gb\u0254m\u0254 adesa hegb\u025bi ahe hew\u0254 l\u025b,\nAk\u025bni ehe hiaa ak\u025b ak\u00e3 he aha naanyob\u0254\u0254 ahi maji ate\u014b hew\u0254 l\u025b,\nAk\u025bni m\u025bi ni y\u0254\u0254 Je\u014bmaji Ekomefeem\u0254 Ku l\u025b mli l\u025b ema am\u025bhem\u0254k\u025byeli ni\nam\u025by\u0254\u0254 y\u025b gb\u0254m\u0254 adesa mli, k\u025b agbojee k\u025b egb\u0254yeli ni k\u00e3 hii k\u025b yei ate\u014b\nn\u0254 aduats\u0254, ni am\u025btswa am\u025bfai shi hu ak\u025b am\u025bbaab\u0254 m\u0254d\u025b\u014b koni shihil\u025b mli\na\u014b\u0254\u0254 fe tsuutsu, ni heyeli ahe shi jogba\u014b\u014b taak\u025b ato he gb\u025bjian\u0254 y\u025b\nJe\u014bmaji Ekomefeem\u0254 Ku l\u025b kpa\u014bm\u0254 l\u025b mli hew\u0254 l\u025b,\nAk\u025bni maji ni y\u0254\u0254 Je\u014bmaji Ekomefeem\u0254 Ku l\u025b mli l\u025b ewo shi ak\u025b am\u025bk\u025b ku\nl\u025b baafee ekome b\u0254 ni afee ni hi\u025b as\u0254, ni asa\u014b gb\u0254m\u0254 adesa hegb\u025bi k\u025b\nheyeli ahe shi hew\u0254 l\u025b,\nAk\u025bni shishinum\u0254 ni aaana y\u025b hegb\u025bi k\u025b heyeli n\u025b\u025b ahe baafee n\u0254 oti ni\nabaadam\u0254 n\u0254 koni shiwoo n\u025b\u025b aye omanye hew\u0254 l\u025b,\nBel\u025b, Agb\u025bn\u025b\nKpee Wulu l\u025b miiha ale\nJe\u014bje\u014b Kpa\u014bm\u0254 ni k\u0254\u0254 Gb\u0254m\u0254 Adesa Hegb\u025bi Ahe n\u025b\u025b\nAk\u025b m\u025bi f\u025b\u025b k\u025b je\u014bmaji f\u025b\u025b asusum\u0254 kp\u00e3a, koni m\u025bi a\u014bkroa\u014bkroi k\u025b kui f\u025b\u025b\nadam\u0254 kpa\u014bm\u0254 n\u025b\u025b n\u0254 am\u025bb\u0254 m\u0254d\u025b\u014b am\u025bts\u0254 nits\u0254\u0254m\u0254 k\u025b ts\u0254sem\u0254 n\u0254 y\u025b majia\u014b\nk\u025b maji ate\u014b nifeem\u0254i an\u0254 am\u025bha emli hegb\u025bi k\u025b heyeli l\u025b ahe shi y\u025b je\nl\u025b mli f\u025b\u025b y\u025b maji ni y\u0254\u0254 Je\u014bmaji Ekomefeem\u0254 Ku l\u025b mli di\u025b\u014bts\u025b, asa\u014b k\u025b\nshikp\u0254ji ni y\u0254\u0254 am\u025bshishi an\u0254 bii hu anifeem\u0254 mli.\nGb\u025bjian\u0254too 1\nAf\u0254 gb\u0254m\u0254 f\u025b\u025b gb\u0254m\u0254 y\u025b agbojee mli, k\u025b hegb\u025b ko ni dam\u0254 \u014b\u025bl\u025b koome n\u0254.\nGb\u0254m\u025bi f\u025b\u025b y\u025b jw\u025b\u014bm\u0254 k\u025b henilee, ni no hew\u0254 l\u025b esa ak\u025b am\u025bhe ahi shi y\u025b\nny\u025bmi su\u0254m\u0254 mli.\nGb\u025bjian\u0254too 2\nM\u0254 f\u025b\u025b m\u0254 y\u025b hegb\u025b ak\u025b eye\u0254 hegb\u025bi ni y\u0254\u0254 kpa\u014bm\u0254 n\u025b\u025b mli l\u025b amli \u014b\u0254\u0254m\u0254\nl\u025b eko, b\u0254 ni naatsii ko kwraa b\u025b y\u025b jaku mli ni aj\u025b, hewolo su ni ahi\u025b,\nnuu loo yoo ni aji, wiem\u0254 ni awie\u0254, jam\u0254 mli ni ay\u0254\u0254, ma\u014bsaneyeli\nshidaam\u0254 mli aloo susum\u0254 ni ay\u0254\u0254 y\u025b n\u0254 ko he, ma\u014b n\u0254 ni aj\u025b, nii ni",
            "Image": "5859f150e90716369d18b6faea5e0f20"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ay\u0254\u0254, weku mli ni aj\u025b aloo gb\u025bnaa ko ni ahi\u025b hew\u0254.\nAsa\u014b akw\u025b koni akajie niia\u014b b\u0254 ni ak\u025b m\u0254 ko ma\u014b ni ej\u025b l\u025b agbojee miitsu\nnii y\u025b hegb\u025bi n\u025b\u025b agb\u025bfa\u014b, k\u025bji ma\u014b l\u025b ena heyeli jio, aaj\u025b ma\u014b kroko n\u0254\naakw\u025b esaji an\u0254 jio, enako heyeli jio, aloo eh\u0254 n\u0254yeli ko shishi f\u00e3 k\u025b\nf\u00e3.\nGb\u025bjian\u0254too 3\nM\u0254 f\u025b\u025b m\u0254 y\u025b hegb\u025b ak\u025b ehi\u0254 wala n\u025b\u025b mli, ak\u025b ena heyeli, koni akw\u025b ni\nefee shweshweeshwe hu.\nGb\u025bjian\u0254too 4\nEsaaa ak\u025b aye\u0254 m\u0254 ko ny\u0254\u014b, aloo ahaa es\u0254\u0303\nm\u0254\u0254 m\u0254 ko b\u0254 ni ejaaa gb\u025b; aahi\nny\u0254\u014byeli k\u025b gb\u0254m\u0254h\u0254\u0254m\u0254 gb\u025bjian\u0254toi sr\u0254toi f\u025b\u025b.\nGb\u025bjian\u0254too 5\nEsaaa ak\u025b ak\u025b yiwal\u025b ny\u0254t\u0254\u0303\n\u0254 m\u0254 ko, aloo ak\u025b ehi\u025b tsum\u0254\u0254 shikp\u0254\u014b, aloo\nafe\u0254 l\u025b anisenii k\u025bgbalaa etoi.\nGb\u025bjian\u0254too 6\nMlanaa l\u025b m\u0254 f\u025b\u025b m\u0254 y\u025b hegb\u025b ak\u025b ak\u025b woo haa l\u025b ak\u025b gb\u0254m\u0254 adesa.\nGb\u025bjian\u0254too 7\nMlanaa l\u025b m\u025bi f\u025b\u025b ye\u0254 egb\u0254, ni esa ak\u025b akw\u025b koni m\u0254 f\u025b\u025b m\u0254 afee\nshweshweeshwe b\u0254 ni hi\u025bia\u014bkw\u025bm\u0254 ko kwraa b\u025b mli. Esaaa ak\u025b akw\u025b\u0254 hi\u025bia\u014b\ny\u025b m\u0254 ko m\u0254 ko gb\u025bfa\u014b k\u025bji aye l\u025b sane ko ni k\u025b kpa\u014bm\u0254 n\u025b\u025b kp\u00e3aa, aloo\nawo yi\u014b koni afee n\u0254 ko ni kpa\u014bm\u0254 n\u025b\u025b e\u014bm\u025b\u025b\u025b he gn\u025b.\nGb\u025bjian\u0254too 8\nM\u0254 f\u025b\u025b m\u0254 y\u025b hegb\u025b ak\u025b ebi\u0254 koni kojom\u0254he ko aye esane eha l\u025b b\u0254 ni\nhi\u025bia\u014bkw\u025bm\u0254 b\u025b mli, k\u025bji aye l\u025b toik\u0254d\u0254m\u0254 sane ni te\u0254 shi eshi\u0254 kpa\u014bm\u0254\nn\u025b\u025b, aloo Ma\u014b Mlatso l\u025b, aloo hegb\u025b ni ey\u0254\u0254 y\u025b mlanaa l\u025b.\nGb\u025bjian\u0254too 9\nEsaaa ak\u025b am\u0254\u0254 m\u0254 ko, aloo atsi\u0254 enaa, aloo atswaa enaneshi tu k\u025bji\naboteko sane ko ni ak\u025bshi l\u025b mli jogba\u014b\u014b.\nGb\u025bjian\u0254too 10\nM\u0254 f\u025b\u025b m\u0254 y\u025b hegb\u025b ak\u025b k\u025bji ena sane ko l\u025b, ajinafoi ni ahe b\u025b sane l\u025b\nmli akojo l\u025b b\u0254 ni hi\u025bia\u014bkw\u025bm\u0254 b\u025b mli, ni asa\u014b am\u025bbo egbee toi k\u025bm\u0254 shi.\nGb\u025bjian\u0254too 11\nK\u025bji m\u0254 ko na sane ni sa toigbalam\u0254 l\u025b esaaa ak\u025b abu\u0254 l\u025b f\u0254 y\u025b najia\u014b,\nb\u025bja akojo l\u025b y\u025b ma\u014b hi\u025b, b\u025bia\u014b ni aha l\u025b hegb\u025b f\u025b\u025b ni sa ak\u025b ena k\u025bf\u00e3\nehe jogba\u014b\u014b hu.\nEsaaa ak\u025b abu\u0254 m\u0254 ko f\u0254 ni sa toigbalam\u0254 k\u025bji efeee aloo efee n\u0254 ko y\u025b\nma\u014b mlanaa aloo je\u014bmaji ate\u014b mlanaa, k\u025bji beia\u014b ni afo sane l\u025b af\u0254 en\u0254",
            "Image": "9b2e340f046fd225314bebb0ed43ee88"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "l\u025b awoko nakai mla l\u025b. Ni esaaa hu ak\u025b toigbalam\u0254 l\u025b naa waa fe b\u0254 ni\nmla l\u025bts\u0254\u0254 nakai beia\u014b l\u025b.\nGb\u025bjian\u0254too 12\nEsaaa ak\u025b ak\u025b he wo\u0254 m\u0254 ko teem\u0254\u014b sane, eweku, eshia, aloo ek\u025b m\u025bi ate\u014b\nsh\u00e3ram\u0254 saji amli, ni esaaa ak\u025b agbe\u0254 m\u0254 ko he gu\u0254 hu. M\u0254 f\u025b\u025b m\u0254 y\u025b\nhegb\u025b ak\u025b mla f\u00e3a ehe y\u025b en\u025bm\u025bi agb\u025bfa\u014b.\nGb\u025bjian\u0254too 13\nM\u0254 f\u025b\u025b m\u0254 y\u025b hegb\u025b ak\u025b eyaa he f\u025b\u025b he ni esum\u0254\u0254, asa\u014b ni ehi\u0254 ma\u014b f\u025b\u025b\nma\u014b ni esum\u0254\u0254 mli hu.\nM\u0254 f\u025b\u025b m\u0254 y\u025b hegb\u025b ak\u025b eshi\u0254 ma\u014b ko n\u0254, k\u025b l\u025b di\u025b\u014bts\u025b ema\u014b tete, ni ey\u025b\nhegb\u025b hu ak\u025b eku\u0254 es\u025b\u025b k\u025byaa ema\u014b eko\u014b\u014b.\nGb\u025bjian\u0254too 14\nM\u0254 f\u025b\u025b m\u0254 y\u025b hegb\u025b ak\u025b eyabaa abo y\u025b ma\u014b kroko n\u0254 k\u025bjo yiwal\u025b naa foi.\nAk\u025b hegb\u025b n\u025b\u025b tsuuu nii k\u025bji yiwal\u025b n\u025b\u025b ej\u025b\u025b\u025b ef\u0254\u014bfeem\u0254 ni k\u0254\u0254\nma\u014bsaneyeli he, aloo ej\u025b nifeem\u0254 ko ni k\u025b Je\u014bmaji Ekomefeem\u0254 Ku l\u025b\nyi\u014btoi k\u025b gb\u025bjian\u0254toi l\u025b kp\u00e3aa.\nGb\u025bjian\u0254too 15\nM\u0254 f\u025b\u025b m\u0254 y\u025b hegb\u025b ak\u025b ana l\u025b ak\u025b ma\u014b ko n\u0254 nyo.\nEsaaa ak\u025b ahaa m\u0254 ko \u014bm\u025b\u0254 ma\u014bnyo hegb\u025b ni ey\u0254\u0254 b\u0254 ni mla e\u014bm\u025b\u025b\u025b gb\u025b,\naloo aaatsi enaa koni ekany\u025b etsake ejiakuma\u014b.\nGb\u025bjian\u0254too 16\nEsaaa ak\u025b hewolo su, loo ma\u014b n\u0254 ni aj\u025b, loo jam\u0254 mli ni ay\u0254\u0254 tsi\u0254 hii k\u025b\nyei ni esh\u025b gb\u00e3la gb\u025b ak\u025b am\u025bkabote gb\u00e3lashihil\u025b mli k\u025bwo shwiei.\nAm\u025bboteko gb\u00e3lashihil\u025b mli jio, am\u025bbote gb\u00e3lashihil\u025b mli jio, am\u025bfo\ngb\u00e3lashihil\u025b mli jio, esa ak\u025b ana am\u025b ak\u025b am\u025bye\u0254 egb\u0254.\nJa m\u025bi eny\u0254 n\u025b\u025b ekp\u025bl\u025b n\u0254 dani am\u025bbaany\u025b am\u025bbote gb\u00e3lashihil\u025b mli.\nWeku ji ma\u014b shikw\u025b\u0303\ne, ni ehiaa ak\u025b abaa yi.\nGb\u025bjian\u0254too 17\nM\u0254 f\u025b\u025b m\u0254 y\u025b hegb\u025b ak\u025b enaa l\u025b di\u025b\u014bts\u025b enii, aloo ek\u025b m\u0254 kroko fe\u0254 ekome\nk\u025bnaa nii.\nEsaaa ak\u025b ash\u0254\u0303\n\u0254 m\u0254 di\u025b\u014bts\u025b nii ni ey\u0254\u0254 y\u025b ed\u025b\u014b b\u0254 ni mla e\u014bm\u025b\u025b\u025b gb\u025b.\nGb\u025bjian\u0254too 18\nM\u0254 f\u025b\u025b m\u0254 y\u025b hegb\u025b ak\u025b ek\u0254\u0254 l\u025b di\u025b\u014bts\u025b\nwo\u0254 jam\u0254 f\u025b\u025b jam\u0254 ni esum\u0254\u0254 mli. Hegb\u025b\nejam\u0254 loo ehem\u0254k\u025byeli, k\u025b hegb\u025b ak\u025b l\u025b\nafee ekome k\u025bha m\u025bi anu ejam\u0254 l\u025b he y\u025b\nmli y\u025b ma\u014bjaan\u0254 loo teem\u0254\u014b.\neyi\u014b y\u025b susum\u0254 ko he, ni ek\u025b ehe\nn\u025b\u025b \u014bm\u025b\u0254 l\u025b gb\u025b hu koni etsake\nekome too, aloo ek\u025b m\u025bi krokom\u025bi\nnitsum\u0254, nifeem\u0254 k\u025b kusumfeem\u0254",
            "Image": "685ecf3065236ea3d1d3d43f58a8fb65"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gb\u025bjian\u0254too 19\nM\u0254 f\u025b\u025b m\u0254 y\u025b hegb\u025b ak\u025b esusu\u0254 n\u0254 ko he b\u0254 ni esum\u0254\u0254, ni ehaa ale\u0254 hu.\nHegb\u025b n\u025b\u025b \u014bm\u025b\u0254 l\u025b gb\u025b hu koni eka\u014bm\u025b m\u0254 kroko gb\u025b ni eetsake ejw\u025b\u014bm\u0254; ni\nebaany\u025b ets\u0254 gb\u025b f\u025b\u025b gb\u025b n\u0254 etao, aloo enine ash\u025b, aloo eha ale sane ko\nloo susum\u0254 ko k\u025bj\u025b ma\u014b f\u025b\u025b ma\u014b n\u0254, b\u0254 ni ak\u025b husu tsuuu nii.\nGb\u025bjian\u0254too 20\nM\u0254 f\u025b\u025b m\u0254 y\u025b hegb\u025b ak\u025b ek\u025b ehe b\u0254\u0254 ku aloo henaabuam\u0254 ko ni ats\u025b koni\nafee n\u0254 ko y\u025b toi\u014bj\u0254l\u025b mli.\nEsaaa ak\u025b any\u025b\u0254 m\u0254 ko n\u0254 koni ek\u025b ehe ab\u0254 ku ko.\nGb\u025bjian\u0254too 21\nM\u0254 f\u025b\u025b m\u0254 y\u025b hegb\u025b ak\u025b l\u025b di\u025b\u014bts\u025b efataa m\u025bi krokom\u025bi ahe k\u025bkuraa ema\u014b,\naloo ets\u0254\u0254 oshikif\u0254\u0254 n\u0254 ek\u0254\u0254 m\u0254 kroko koni edam\u0254 enaa.\nM\u0254 f\u025b\u025b m\u0254 y\u025b hegb\u025b ak\u025b eye\u0254 nibii ni ma\u014b k\u025bye\u0254 ebuaa ma\u014bbii l\u025b mli \u014b\u0254\u0254m\u0254\nl\u025b eko.\nMa\u014bbii asu\u0254m\u0254naa nii n\u0254 abaadam\u0254 akura ma\u014b l\u025b, ni abaats\u0254 oshiki kr\u0254\u014b\u014b\nni ato be ni ak\u025bf\u0254\u0254, ni asa\u014b m\u025bi f\u025b\u025b f\u0254\u0254 y\u025b teem\u0254\u014b, aloo gb\u025b kroko ni\nshishium\u0254 b\u025b mli n\u0254 ale am\u025bsu\u0254m\u0254naa nii n\u025b\u025b.\nGb\u025bjian\u0254too 22\nMa\u014bnyo f\u025b\u025b ma\u014bnyo y\u025b hegb\u025b ak\u025b ma\u014b akw\u025b koni efee shweshweeshwe, ni esa\nak\u025b ena hegb\u025b koni ana l\u025b hu egbojee k\u025bwula shi. En\u025b feem\u0254 bbaj\u025b ma\u014b l\u025b\nm\u0254d\u025b\u014bb\u0254\u0254 k\u025b maji ate\u014b ekomefeem\u0254 mli, k\u025b b\u0254 ni ma\u014b f\u025b\u025b ma\u014b gb\u025bjian\u0254too\nk\u025b ejwetri shidaam\u0254 y\u0254\u0254 ha; ni nakai n\u0254\u014b\u014b hu shika he\u014baats\u0254\u0254, sh\u00e3ram\u0254 k\u025b\nkusum hegb\u025bi ni ma\u014bnyo aaama l\u025b baaye ebua koni ak\u025b woo aha m\u0254 f\u025b\u025b m\u0254.\nGb\u025bjian\u0254too 23\nM\u0254 f\u025b\u025b m\u0254 y\u025b hegb\u025b ak\u025b etsu\u0254 nii, ak\u025b etsu\u0254 n\u0254 ni l\u025b di\u025b\u014bts\u025b esum\u0254\u0254, ni\nak\u025b l\u025b aye jal\u025bgb\u025b y\u025b nitsum\u0254 l\u025b mli, ni akw\u025b koni enitsum\u0254 akaje ed\u025b\u014b\nhu.\nEsa ak\u025b m\u025bi ni tsu\u0254 nitsum\u0254 kome ana ny\u0254m\u0254woo kome b\u0254 ni hi\u025bia\u014bkw\u025bm\u0254 b\u025b\nmli.\nEsa ak\u025b awo\u0254 nitsul\u0254 f\u025b\u025b nitsul\u0254 ny\u0254m\u0254 ni sa enitsum\u0254 l\u025b, koni ek\u025b e\u014ba\nk\u025b ebii aye nii b\u0254 ni baash\u025b am\u025bnaa; ni k\u025bji eeehia l\u025b, ats\u0254 yelik\u025bbuam\u0254\ngb\u025b ko n\u0254 afee he eko aha am\u025b.\nM\u0254 f\u025b\u025b m\u0254 y\u025b hegb\u025b ak\u025b etse\u0254, aloo ek\u025b ehe d\u0254m\u0254\u0254 nitsul\u0254i aku ko koni\nek\u025btao esaji anaa.\nGb\u025bjian\u0254too 24\nM\u0254 f\u025b\u025b m\u0254 y\u025b hegb\u025b ak\u025b ej\u0254\u0254 ehe, ni ejie\u0254 ehi\u025btser\u025b hu; ni nakai n\u0254\u014b\u014b hu\nesa ak\u025b at\u0254\u0254 \u014bm\u025bl\u025btswai ab\u0254 ni esa ak\u025b ak\u025btsu nii, koni awo l\u025b ny\u0254m\u0254 hu\nbeia\u014b ni eej\u0254\u0254 ehe.\nGb\u025bjian\u0254too 25",
            "Image": "1b473bc2d2c7f82dbaea87b088ca82fb"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "M\u0254 f\u025b\u025b m\u0254 y\u025b hegb\u025b ak\u025b ehi\u0254 shi jogba\u014b\u014b b\u0254 ni eeena niyenii, hehaan\u0254,\nw\u0254\u0254he, tsam\u0254, k\u025b shihil\u025b\u014b nibii ni ahe hiaa, koni l\u025b k\u025b ebii f\u025b\u025b ana\ngb\u0254m\u0254ts\u0254\u014b hewal\u025b, ni agb\u025bn\u025b hu aye abua l\u025b k\u025bji enitsum\u0254 \u014bm\u025b\u025b l\u025b, aloo\nenaaa hetsel\u025b, aloo eje kpa, aloo ets\u0254 okulafo, aloo egb\u0254, aloo gb\u025b ko\nn\u0254 l\u025b eleee b\u0254 ni eeefee ena edaa\u014b \u014bmaa.\nAwom\u025bi k\u025b gbek\u025bbii ehia kw\u025bm\u0254 k\u025b yelik\u025bbuam\u0254 kr\u025bd\u025b\u025b ko. Esa ak\u025b ana bi\nf\u025b\u025b bi y\u025b \u014b\u025bl\u025b kome n\u0254, b\u0254 ni akw\u025b\u025b\u025b k\u025bji kpeem\u0254 yoo bi loo hem\u0254 bi ni.\nGb\u025bjian\u0254too 26\nM\u0254 f\u025b\u025b m\u0254 y\u025b hegb\u025b ak\u025b ena skul ts\u0254sem\u0254. Esaaa ak\u025b awo\u0254 ny\u0254m\u0254 ko y\u025b\nts\u0254sem\u0254 n\u025b\u025b he, titri l\u025b shishijee n\u0254 l\u025b. Esa ak\u025b any\u025b m\u0254 f\u025b\u025b m\u0254 n\u0254, ni\nk\u025b hooo kwraa l\u025b egbe shishijee skul naa. Agbele \u014baa k\u025b ninenaa\nnikasem\u0254hei b\u0254 ni m\u0254 f\u025b\u025b m\u0254 baana mli gb\u025b, ni nakai n\u0254\u014b\u014b hu m\u025bi f\u025b\u025b\nbaana nikasem\u0254he wulu mli gb\u025b, shi en\u025b baadam\u0254 m\u0254d\u025b\u014bb\u0254\u0254 n\u0254.\nTs\u0254sem\u0254 mli l\u025b esa ak\u025b akw\u025b koni ay\u0254se nilee ni y\u0254\u0254 gb\u0254m\u0254 adesa mli\nk\u025bwula shi k\u025bjie agbojee ni y\u0254\u0254 emli l\u025b kpo, b\u0254 ni baaha hi\u025b as\u0254 gb\u0254m\u0254\nk\u025b eheyeli. En\u025b baaha niiashishinum\u0254 k\u025b tsuishitoo k\u025b naanyob\u0254\u0254 ahi maji\nate\u014b, nakai n\u0254\u014b\u014b hu ji hewolo su k\u025b jam\u0254; ni ebaaye ebua Je\u014bmaji\nEkomefeem\u0254 Ku l\u025b y\u025b toi\u014bjol\u025b gb\u025bfa\u014b hu.\nF\u0254l\u0254i y\u025b gb\u025bnaa kr\u025bd\u025b\u025b ko ak\u025b am\u025b di\u025b\u014bts\u025b am\u025bbaats\u0254\u0254 ts\u0254sem\u0254 ni esa ak\u025b\nam\u025bbii ana y\u025b skul.\nGb\u025bjian\u0254too 27\nM\u0254 f\u025b\u025b m\u0254 y\u025b hegb\u025b ak\u025b ek\u025b ehe wo\u0254 he ni ey\u0254\u0254 l\u025b kusumfeem\u0254i k\u025b \u014baa\nnifeem\u0254i amli, ni ey\u025b gb\u025bfa\u014b y\u025b s\u025b\u025bnam\u0254 ni y\u0254\u0254 je\u014bshikpam\u0254 nifeem\u0254i amli\nhu.\nM\u0254 f\u025b\u025b m\u0254 y\u025b hegb\u025b ak\u025b ekw\u025b koni m\u0254 ko akaju shi eye niiashikpam\u0254,\nni\u014bmaa, lalas\u0254\u0303\n\u0254 k\u025b nit\u025b\u014bm\u0254 ko ni l\u025b di\u025b\u014bts\u025b efee l\u025b mli nii.\nGb\u025bjian\u0254too 28\nM\u0254 f\u025b\u025b m\u0254 y\u025b hegb\u025b ak\u025b ehi\u0254 sh\u00e3ram\u0254 k\u025b maji ate\u014b gb\u025bjian\u0254too ko mli: he\nni ak\u025b hegb\u025bi ni y\u0254\u0254 kpa\u014bm\u0254 n\u025b\u025b mli l\u025b tsu\u0254 nii k\u025bwulaa shi y\u025b.\nGb\u025bjian\u0254too 29\nM\u0254 f\u025b\u025b m\u0254 y\u025b gb\u025bnaa nitsum\u0254 ko ha akutso mli ni ey\u0254\u0254 l\u025b: he p\u025b ni eeeye\nehe, koni ena ts\u0254sem\u0254 ni ye\u0254 emuu k\u025bwulaa shi y\u025b.\nM\u0254 f\u025b\u025b m\u0254 hegb\u025b k\u025b eheyeli as\u025b\u025btium\u0254 mli l\u025b n\u0254 p\u025b ni tsi\u0254 p\u025b ni tsi\u0254 l\u025b\ngb\u025b ji mlai ni awo b\u0254 ni afee ni ak\u025b bul\u025b ni sa aha m\u0254 kroko hegb\u025bi k\u025b\neheyeli, koni ahi shi y\u025b hi\u025bs\u0254l\u025b k\u025b toi\u014bj\u0254l\u025b mli.\nGb\u025b ko b\u025b ak\u025b hegb\u025b k\u025b heyeli n\u025b\u025b as\u025b\u025btium\u0254 mli l\u025b ate shi ashi yi\u014btoi\nk\u025b otii ni jwere Je\u014bmaji Ekomefeem\u0254 Ku l\u025b hi\u025b l\u025b.\nGb\u025bjian\u0254too 30\nEsaaa ak\u025b ats\u0254\u0254 kpa\u014bm\u0254 n\u025b\u025b shishi y\u025b gb\u025b ko n\u0254 ak\u025b ma\u014b ko, loo ku ko,\nloo m\u0254 ko y\u025b hegb\u025b ko ak\u025b efe\u0254 n\u0254 ko ni baany\u025b efite hewal\u025b ni y\u0254\u0254",
            "Image": "3911d2314ab013e61be07b28ae4c6a8c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "hegb\u025bi n\u025b\u025b as\u025b\u025b.",
            "Image": "9b85e99c30170b303df89331805c1198"
        }
    }
}

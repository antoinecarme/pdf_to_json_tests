{
    "MetaData": {
        "Author": null,
        "Creation_Date": 1581466994,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Image": "638ed95376cde4cc62ff56a932393a71",
            "Index": 0,
            "Label": "1",
            "Size": [
                595.0,
                842.0
            ],
            "Text": "10 СНЕЖНЯ 1948 ГОДА Генеральная Асамблея Арганізацыі Абʼяднаных Нацый зацвердзіла і абвясціла\nУсеагульную дэкларацыю правоў чалавека, поўны тэкст якой прыведзены на гэтых старонках. Прыняўшы\nгэта рашэнне гістарычнага значэння, Асамблея звярнулася з заклікам да ўсіх дзяржаў‐членаў Арганізацыі\nабнародаваць тэкст Дэкларацыі і зрабіць усё магчымае для «яе распаўсюджвання, абвяшчэння і\nрастлумачэння, галоўным чынам у школах і іншых навучальных установах, без адрознення, якое заснавана\nна палітычным статусе краін або тэрыторый».\nУСЕАГУЛЬНАЯ ДЭКЛАРАЦЫЯ ПРАВОЎ ЧАЛАВЕКА\nПРЭАМБУЛА\nПрымаючы пад увагу, што прызнанне годнасці, якая ўласціва ўсім членам чалавечай сямʼі, і роўных і\nнеадʼемных правоў іх зʼяўляецца асновай свабоды, справядлівасці і ўсеагульнага міру; і\nпрымаючы пад увагу, што грэбаванне і пагарда да правоў чалавека прывялі да варварскіх актаў, якія\nабураюць сумленне чалавецтва, і што стварэнне такога свету, у якім людзі будуць мець свабоду слова і\nперакананняў і будуць свабодныя ад страху і галечы, абвешчана як высокае імкненне людзей; і\nпрымаючы пад увагу, што неабходна, каб правы чалавека ахоўваліся ўладай закону з мэтай забеспячэння\nтаго, каб чалавек не быў вымушаны ўжываць, у якасці апошняга сродку, паўстання супроць тыраніі і\nпрыгнечання; і\nпрымаючы пад увагу, што неабходна садзейнічаць развіццю дружалюбных адносін паміж народамі; і\nпрымаючы пад увагу, што народы Абʼяднаных Нацый пацвердзілі ў Статуце сваю веру ў асноўныя правы\nчалавека, у годнасць і каштоўнасць чалавечай асобы і ў раўнапраўе мужчын і жанчын і вырашылі\nсадзейнічаць сацыяльнаму прагрэсу і паляпшэнню ўмоў жыцця пры большай свабодзе; і\nпрымаючы пад увагу, што дзяржавы‐члены абавязаліся садзейнічаць, у супрацоўніцтве з Арганізацыяй\nАбʼяднаных Нацый, усеагульнай павазе і захаванню правоў чалавека і асноўных свабод; і\nпрымаючы пад увагу, што ўсеагульнае разуменне характару гэтых правоў і свабод мае велізарнае значэнне\nдля поўнага выканання гэтага абавязацельства:\nГЕНЕРАЛЬНАЯ АСАМБЛЕЯ\nабвяшчае\nгэту Усеагульную дэкларацыю правоў чалавека ў якасці задачы, да выканання якой павінны імкнуцца ўсе"
        },
        "1": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "c117866bf6ff75e39aae0403edf180e7",
            "Index": 1,
            "Label": "2",
            "Size": [
                595.0,
                842.0
            ],
            "Text": "народы і ўсе дзяржавы з тым, каб кожны чалавек і кожны орган грамадства, увесь час маючы на ўвазе гэту\nДэкларацыю, імкнуліся шляхам асветы і адукацыі садзейнічаць павазе гэтых правоў і свабод і\nзабеспячэнню, шляхам нацыянальных і міжнародных прагрэсіўных мерапрыемстваў, усеагульнага і\nэфектыўнага прызнання і ажыццяўлення іх як сярод народаў дзяржаў‐членаў Арганізацыі, так і сярод\nнародаў тэрыторый, што знаходзяцца пад іх юрысдыкцыяй.\nАртыкул 1.\nУсе людзі нараджаюцца свабоднымі і роўнымі ў сваёй годнасці і правах. Яны надзелены розумам і\nсумленнем і павінны ставіцца адзін да аднаго ў духу брацтва.\nАртыкул 2.\nКожны чалавек павінен валодаць усімі правамі і ўсімі свабодамі, што абвешчаны гэтай Дэкларацыяй, без\nякога б там ні было адрознення, як напрыклад у адносінах расы, колеру скуры, полу, мовы, рэлігіі,\nпалітычных або іншых перакананняў, нацыянальнага або сацыяльнага паходжання, маёмаснага,\nсаслоўнага або іншага становішча.\nАпрача таго, не павінна рабіцца ніякага адрознення на аснове палітычнага, прававога або міжнароднага\nстатуса краіны або тэрыторыі, да якой чалавек належыць, незалежна ад таго, ці зʼяўляецца гэта тэрыторыя\nнезалежнай, падапечнай, несамакіравальнай, або як‐небудзь інакш абмежаванай у сваім суверэнітэце.\nАртыкул 3.\nКожны чалавека мае права на жыццё, на свабоду і на асабістую недатыкальнасць.\nАртыкул 4.\nНіхто не павінен утрымлівацца ў рабстве або ў паднявольным стане; рабства і гандаль рабамі забараняюцца\nва ўсіх іх выглядах.\nАртыкул 5.\nНі над кім не павінны ўчыняцца катаванні або жорсткія, бесчалавечныя або ўніжаючыя яго годнасць\nабыходжанне і пакаранне.\nАртыкул 6.\nКожны чалавек, дзе б ён ні знаходзіўся, мае права на прызнанне яго правасубʼектнасці.\nАртыкул 7."
        },
        "2": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "8609dbc1efa97c02d7234848f58362da",
            "Index": 2,
            "Label": "3",
            "Size": [
                595.0,
                842.0
            ],
            "Text": "Усе людзі роўныя перад законам і маюць права, без усякага адрознення, на роўную абарону закону. Усе\nлюдзі маюць права на роўную ахову ад якой бы там ні было дыскрымінацыі, што парушае гэту Дэкларацыю, і\nад якога б там ні было падбухторвання да такой дыскрымінацыі.\nАртыкул 8.\nКожны чалавек мае права на эфектыўнае аднаўленне ў правах кампетэнтнымі нацыянальнымі судамі ў\nвыпадках парушэння яго асноўных правоў, якія дадзены яму канстытуцыяй або законам.\nАртыкул 9.\nНі над кім не павінны ўчыняцца самавольны арышт, затрыманне або выгнанне.\nАртыкул 10.\nКожны чалавек, для вызначэння яго правоў і абавязкаў і для ўстанаўлення абгрунтаванасці прадʼяўленага\nяму крымінальнага абвінавачання, мае права, на падставе поўнай роўнасці, на тое, каб яго справа была\nразгледжана публічна і з захаваннем усіх патрабаванняў справядлівасці незалежным і непрадузятым\nсудом.\nАртыкул 11.\nКожны чалавек, які абвінавачваецца ў злачынстве, мае права лічыцца невінаватым да таго часу, пакуль яго\nвінаватасць не будзе ўстаноўлена законным парадкам шляхам публічнага судовага разбору, пры якім яму\nзабяспечваюцца ўсе магчымасці для абароны.\nНіхто не можа быць асуджаны за злачынства на падставе ўчынення якога‐небудзь дзеяння або за\nбяздзеянне, якія ў час іх учынення не зʼяўляліся злачынствам па нацыянальных законах або па\nміжнароднаму праву. Не можа таксама накладацца пакаранне больш цяжкае, чым тое, якое магло быць\nужыта ў той час, калі злачынства было зроблена.\nАртыкул 12.\nНі над кім не павінны ўчыняцца самавольнае ўмяшанне ў яго асабістае і сямейнае жыццё, самавольны замах\nна недатыкальнасць яго жылля, тайну яго карэспандэнцыі або на яго гонар і рэпутацыю. Кожны чалавек\nмае права на абарону закону ад такога ўмяшання або такіх замахаў.\nАртыкул 13.\nКожны чалавек мае права свабодна перамяшчацца і выбіраць сабе месцапражыванне ў межах кожнай"
        },
        "3": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "f191a194fe7f0a939f79fa9e51d4aec6",
            "Index": 3,
            "Label": "4",
            "Size": [
                595.0,
                842.0
            ],
            "Text": "дзяржавы.\nКожны чалавек мае права пакідаць любую краіну, уключаючы сваю ўласную, і вяртацца ў сваю краіну.\nАртыкул 14.\nКожны чалавек мае права шукаць прыстанішча ад праследавання ў іншых краінах і карыстацца гэтым\nпрыстанішчам.\nГэта права не можа быць выкарыстана ў выпадку праследавання, сапраўды заснаванага на ўчыненні\nнепалітычнага злачынства, або дзеяння, што супярэчыць мэтам і прынцыпам Арганізацыі Абʼяднаных\nНацый.\nАртыкул 15.\nКожны чалавек мае права на грамадзянства.\nНіхто не можа быць самавольна пазбаўлены свайго грамадзянства або права змяніць сваё грамадзянства.\nАртыкул 16.\nМужчыны і жанчыны, якія дасягнулі паўналецця, маюць права без усякіх абмежаванняў, незалежна ад расы,\nнацыянальнасці або рэлігіі, браць шлюб і засноўваць сямʼю. Яны карыстаюцца аднолькавымі правамі ў\nадносінах узяцця шлюбу, у час знаходжання ў шлюбе і ў час яго скасавання.\nШлюб можа быць заключаны толькі пры свабоднай і поўнай згодзе абодвух бакоў, што бяруць шлюб.\nСямʼя зʼяўляецца натуральнай і асноўнай ячэйкай грамадства і мае права на абарону з боку грамадства і\nдзяржавы.\nАртыкул 17.\nКожны чалавек мае права валодаць маёмасцю як аднаасобна, так і сумесна з іншымі.\nНіхто не павінен быць самавольна пазбаўлены сваёй маёмасці.\nАртыкул 18.\nКожны чалавек мае права на свабоду думкі, сумлення і рэлігіі; гэта права ўключае свабоду мяняць сваю\nрэлігію або пераканні і свабоду спавядаць сваю рэлігію або перакананні як аднаасобна, так і разам з іншымі,\nпублічным або прыватным парадкам у вучэнні, богаслужэнні і выкананні рэлігійных і рытуальных абрадаў."
        },
        "4": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "b790c197f5fbe7174da44495ae08baf0",
            "Index": 4,
            "Label": "5",
            "Size": [
                595.0,
                842.0
            ],
            "Text": "Артыкул 19.\nКожны чалавек мае права на свабоду перакананняў і на свабоднае выражэнне іх; гэта права ўключае\nсвабоду бесперашкодна прытрымлівацца сваіх перакананняў і свабоду шукаць, атрымліваць і\nраспаўсюджваць інфармацыю і ідэі любымі сродкамі і незалежна ад дзяржаўных граніц.\nАртыкул 20.\nКожны чалавек мае права на свабоду мірных сходаў і асацыяцый.\nНіхто не павінен прымушацца ўступаць у якую‐небудзь асацыяцыю.\nАртыкул 21.\nКожны чалавек мае права прымаць удзел у кіраванні сваёй краінай непасрэдна або пры дапамозе свабодна\nвыбраных прадстаўнікоў.\nКожны чалавек мае права роўнага доступу да дзяржаўнай службы ў сваёй краіне.\nВоля народа павінна быць асновай улады ўрада; гэта воля павінна знаходзіць сабе выяўленне ў\nперыядычных і нефальсіфікаваных выбарах, якія павінны праводзіцца пры ўсеагульным і роўным выбарчым\nправе, шляхам тайнага галасавання або пры дапамозе іншых раўназначных форм, што забяспечваюць\nсвабоду галасавання.\nАртыкул 22.\nКожны чалавек, як член грамадства, мае права на сацыяльнае забеспячэнне і на ажыццяўленне неабходных\nдля падтрымання яго годнасці і для свабоднага развіцця яго асобы правоў у эканамічнай, сацыяльнай і\nкультурнай галінах пры дапамозе нацыянальных намаганняў і міжнароднага супрацоўніцтва і ў\nадпаведнасці са структурай і рэсурсамі кожнай дзяржавы.\nАртыкул 23.\nКожны чалавек мае права на працу, на свабодны выбар работы, на справядлівыя і добрыя ўмовы працы і на\nахову ад беспрацоўя.\nКожны чалавек, без якой‐небудзь дыскрымінацыі, мае права на роўную аплату за роўную працу.\nКожны, хто працуе, мае права на справядлівую і здавальняючую ўзнагароду, якая забяспечвае вартае\nчалавека існаванне для яго самога і яго сямʼі, і дапаўняецца, пры неабходнасці, іншымі сродкамі\nсацыяльнага забеспячэння."
        },
        "5": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "7b7fa13f38c033af27c8e35b73d81268",
            "Index": 5,
            "Label": "6",
            "Size": [
                595.0,
                842.0
            ],
            "Text": "Кожны чалавек мае права ствараць прафесіянальныя саюзы і ўступаць у прафесіянальные саюзы для аховы\nсваіх інтарэсаў.\nАртыкул 24.\nКожны чалавек мае права на адпачынак і вольны час, уключаючы права на разумнае абмежаванне рабочага\nдня і на перыядычны водпуск, які аплачваецца.\nАртыкул 25.\nКожны чалавек мае права на такі жыццёвы ўзровень, уключаючы харч, адзенне, жыллё, медыцынскі догляд\nі неабходнае сацыяльнае абслугоўванне, які неабходны для падтрымання здароўя і дабрабыту яго самога і\nяго сямʼі, і права на забеспячэнне на выпадак беспрацоўя, хваробы, інваліднасці, удоўства, надыходу\nстарасці або іншага выпадку страты сродкаў да існавання па незалежачых ад яго акалічнасцях.\nМацярынства і дзяцінства даюць права на асобую апеку і дапамогу. Усе дзеці, якія нараділіся ў шлюбе або\nпа‐за шлюбам, павінны карыстацца аднолькавай сацыяльнай абаронай.\nАртыкул 26.\nКожны чалавек мае права на адукацыю. Адукацыя павінна быць бясплатнай па меншай меры ў тым, што\nдатычыць пачатковай і агульнай адукацыі. Пачатковая адукацыя павінна быць абавязковай. Тэхнічная і\nпрафесіянальная адукацыя павінна быць агульнадаступнай і вышэйшая адукацыя павінна быць аднолькава\nдаступнай для ўсіх на падставе здольнасцей кожнага.\nАдукацыя павінна быць накіравана да поўнага развіцця чалавечай асобы і да павелічэння павагі да правоў\nчалавека і асноўных свабод. Адукацыя павінна садзейнічаць узаемаразуменню, цярпімасці і дружбе паміж\nусімі народамі, расавымі або рэлігійнымі групамі, і павінна садзейнічаць дзейнасці Арганізацыі Абʼяднаных\nНацый па падтрыманню міру.\nБацькі маюць права прыярытэту ў выбары віду адукацыі для сваіх малалетніх дзяцей.\nАртыкул 27.\nКожны чалавек мае права свабодна ўдзельнічаць у культурным жыцці грамадства, цешыцца мастацтвам,\nудзельнічаць у навуковым прагрэсе і карыстацца яго дабротамі.\nКожны чалавек мае права на ахову яго маральных і матэрыяльных інтарэсаў, што зʼяўляюцца вынікам\nнавуковых, літаратурных або мастацкіх прац, аўтарам якіх ён зʼяўляецца."
        },
        "6": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "06faea279ff5826fede9c572e0c463b9",
            "Index": 6,
            "Label": "7",
            "Size": [
                595.0,
                842.0
            ],
            "Text": "Артыкул 28.\nКожны чалавек мае права на сацыяльны і міжнародны парадак, пры якім правы і свабоды, што выкладзены\nў гэтай Дэкларацыі, могуць быць цалкам ажыццёўлены.\nАртыкул 29.\nКожны чалавек мае абавязкі перад грамадствам, у якім толькі і магчыма свабоднае і поўнае развіццё яго\nасобы.\nПры ажыццяўленні сваіх правоў і свабод кожны чалавек павінен спазнаць толькі такія абмежаванні, якія\nўстаноўлены законам выключна з мэтай забеспячэння належнага прызнання і павагі правоў і свабод другіх і\nзадавальнення справядлівых патрабаванняў маралі, грамадскага парадку і агульнага дабрабыту ў\nдэмакратычным грамадстве.\nАжыццяўленне гэтых правоў і свабод ні ў якім разе не павінна супярэчыць мэтам і прынцыпам Арганізацыі\nАбʼяднаных Нацый.\nАртыкул 30.\nНішто ў гэтай Дэкларацыі не можа быць вытлумачана, як прадастаўленне якой‐небудзь дзяржаве, групе\nасоб або асобным людзям права займацца якой‐небудзь дзейнасцю або ўчыняць дзеянні, накіраваныя да\nзнішчэння правоў і свабод, што выкладзены ў гэтай Дэкларацыі."
        }
    }
}

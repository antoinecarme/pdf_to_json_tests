{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470733,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "OLMMOŠVUOIGATVUOĐAID OPPAMÁILMMÁLAS JULGAŠTUS\nDanne go friddjavuođa, vanhurskkisvuođa ja ráfi vuođđu máilmmis lea buot olmmošgoddái\ngullevaččaid lunddolaš olmmošárvvu dovddiidus ja sin dássásaš ja massemeahttun\nvuoigatvuođaid dovddiidus,\ndanne go olgguštus olmmošvuoigatvuođain ja badjelgeahččanvuohta daid hárrái lea\nmielddisbuktán veahkájoaš daguid, mat leat suorggahan olmmošgotti oamedovddu, ja danne\ngo álbmogiid alimus joksanmearrin lea dovddastuvvon dakkáraš máilmmi ovdašaddu, gos lea\nsárdnun- ja oskufriddjavuohta ja gos lea balus ja heađis friddjavuohta,\ndanne go lea vealtameahttun dárbbašlaš suodjalit olmmošvuoigatvuođaid lága bokte,\namaset olbmot fertet manimuš heađisteaset stuimádaga noastit bággoválddi ja soardu\nvuostá,\ndanne go lea deaŧalaš ovddidit ustitlaš gaskavuođaid gárgedusa náššuvnnaid gaskkas,\ndanne go Ovttastuvvon Naššuvnnaid álbmogat lihtu bokte ođđasis duođaštit sin oskkuset\nolbmo vuođđovuoigatvuođaide, olmmošoktagasa árvui ja mávssolašvuhtii, olmmáiolbmo ja\nnissonolbmo dássásaš vuoigatvuođaide, ja leat soahpan ovddidit sosiálalaš ovdáneami ja\nbuorránaddit eallineavttuid stuorit friddjavuođa siste,\ndanne go miellahttostádat leat geatnegahttán iežaset, Ovttastuvvon Náššuvnllaiguin\novttasbarggadettiin, váfistit olmmošvuoigatvuođaid oppalaš gudnejahttojumi ja\ndoahttaleami,\ndanne go dáid vuoigatvuođaid ja friddjavuođaid oktasaš ipmárdusas lea stuorimus\nmávssolašvuohta dan fertemuša duohtandahkamis,\nde danne\nOAIVEČOAHKKIN\ndákko bokte almmuha\ndán olmmošvuoigatvuođaid oppamáilmmálaš julggaštusa oktasaš joksanmearrin buot\nálbmogiidda ja buot naššuvnnaide vai juohke olmmošoktagas ja juohke servodateisseváldi,\nálo muittus anedettiin dán julggaštusa, vikkašii oahpahusa ja bajásgeassima bokte\novddidit gudnejahttojumi dáid vuoigatvuođaid ja friddjavuođaid hárrái, ja naššuvnnalaš\nja internaššuvnnalaš doaibmabijuid bokte váfistit ahte dat šaddet oppalaččat ja\nfámolaččat dovddastuvvot ja doahttaluvvot sihke miellahttostáhtaid iežas álbmoga siste\nja daid lágaváldi vuolde orru rádjosiid álbmogiid siste.\nArtihkkal 1.\nBuot olbmot leat riegádan friddjan ja olmmošárvvu ja olmmošvuoigatvuođaid dáfus\ndássásaččat,\nArtihkkal 2.\nJuohkehaš lea vuoigaduvvon buot daid vuoigatvuođaide ja friddjavuođaide, mat dán\njulggaštusas leat namahuvvon, almmá mange vealahaga, náli, ivnni, sohkabeali, giela,\noskku, politihkalaš dahje eará miellaguottu, naššuvnnalaš dahje sosiálalaš\nsurggiideami, opmodaga, riegádeami dahje eará dilálašvuođa dáfus.\nOrruneatnama dahje -guovllu politihkalaš, lágaválddálaš dahje internaššuvnnalaš dilli",
            "Image": "fb1dd84154404a9f8e6001ae23fe3955"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "maiddá ii galgga váikkuhit vealahusa, lehkos dat eanan dahje guovlu iešstivrejeaddji\ndahje earáid geahču vuolde dahje muđui mange láhkái earáid hálddus stivrra dáfus.\nArtihkkal 3.\nJuohke olbmos lea vuoigatvuohta eallimii, friddjavuhtii ja persovnnalaš oadjebasvuhtii.\nArtihkkal 4.\nIi oktage galgga dollojuvvot šlávvan dahje bággu bálvalusas. Šlávvavuohta ja\nšlávvagávppi joraheapmi, vaikko guđege vuogi mielde, galgá leat gildojuvvon.\nArtihkkal 5.\nIi oktage galgga illastusa vuollái dagahuvvot dahje goaves, olmmošmeahttun dahje\nvuolideaddji gieđahallama dahje ráŋggáštusa vuollái.\nArtihkkal 6.\nJuohke olbmos lea juohke sajis vuoigatvuohta dasa, ahte son galgá dovddastuvvot\nolmmošoktagassan lága ovddas.\nArtihkkal 7.\nBuohkat leat lága ovddas dássásaččat ja almmá mangelágán vealahusa haga lea buohkain\nvuoigatvuohta oažžut seammá láhkasuodjalusa. Buohkain lea dássásaš vuoigatvuohta oažžut\nlága suodjalusa buotlágán vealahusa vuostá, man bokte dát julggaštus rihkkojuvvo, ja\njuohkelágán ávžžullusa vuostá danlágán vealahusa dahkamii.\nArtihkkal 8.\nJuohkehaččas lea vuoigatvuohta oažžut ulmmálaš veahki dohkálaš naššuvnnalaš\nduopmostuoluin dakkáraš daguid vuostá mat rihkkot daid vuođđodahkki vuoigatvuođaid, mat\nleat sutnje addon vuođđoásahusa dahje lága bokte.\nArtihkkal 9.\nIi oktage galgga sahte sivas gitta váldojuvvot, giddagassii biddjojuvvot dahje\nriikkabáhtarussii áddjojuvvot.\nArtihkkal 10\nGo geange vuoigatvuođat ja geatnegasvuođat galget mearriduvvot, ja go su vuostá\nnostojuvvon ráŋggáštuslivahis galgá merrejuvvot, de juohke olbmos lea ollislaš dássásaš\nvuoigatvuohta oažžut vánhurskkis ja almmolaš ášševuodjima sorjjasmeahttun ja\nbealátgeahtes duopmostuolo ovddas.\nArtihkkal 11.\nJuohke olbmos guhte ráŋggáštusvuloš daguin sivahuvvo, lea vuoigatvuohta lohkkojuvvot\nvigiheapmin gitta dasságo su sivalašvuohta lea nanuduvvon almmolaš duopmostuolu\nriektemeanuin, main sus leat leamaš buot dat dáhkádusat mat leat dárbbašlaččat iežas\nbealuštussii.\nIi oktage galgga dubmejuvvot ráŋggáštussii dakkár dagu dahje šláibmahusa ovddas, mii\ndahkuáiggi ii lean ráŋggáštusvuloš naššuvnnalaš lága mielde dahje álbmotrievtti mielde.\nIige galgga garraset duomu sáhttit cealkit go dan mii lágas leai mearriduvvon dalle go",
            "Image": "e066ca29dca2d08c510fd8844eb67c1d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ráŋggáštusvuloš dahku dáhpáhuvai.\nArtihkkal 12.\nIi oktage galgga gillát evttolaš seaguheami iežas olitahašeallimii, bearrašii, ruktui\ndahje reivelonohallamii, iige alageavvama gudni dahje máinnolmasvuođa ala. Juohkeilaš\nlea vuoigaduvvon lága suodjalussii dakkár seaguheami dahje alageavvama vuostá.\nArtihkkal 13.\nJuohkehaččas lea vuoigatvuohta friddja johtalit ja friddja válljet alccesis orrunsaji\nstáhta rájiid siskkobealde.\nJuohkehaččas lea vuoigatvuohta vuolgit riikkas eret, maiddái iežas riikkas, ja máhccat\nruoktot su iežas riikii.\nArtihkkal 14.\nJuohkehaččas lea vuoigatvuohta vierroriikkain ohcat ja oažžut dorvobáikki doarrádallama\nsivas.\nDát vuoigatvuohta ii sáhte čurvojuvvot doarjjan go riektedoarrádallama duođalaš vuođđun\nleat eahpepolitihkalaš rihkkosat dahje dagut, mat leat Ovttastuvvon Náššuvnnaid\nulbmiliid ja vuođđojurdagiid vuostá.\nArtihkkal 15.\nJuohkehaččas lea vuoigatvuohta stáhtaboargárvuhtii.\nIi ovttasge galgga evttolaččat váldojuvvot eret stáhtaboargárvuohta, dahje\nbiehttaluvvot vuoigatvuohta molsut stáhtaboargarvuođa.\nArtihkkal 16.\nDievasahkásaš olmmáiolbmuin ja nissonolbmuin lea vuoigatvuohta náitalit ja vuođđudit\nbearraša almmá mange ráddjehusailaga mii boahtá nális, náššuvnnalašvuođas dahje oskkus.\nSis lea gáibádus dássásaš vuoigatvuođaide náitosa dáfus, náitosa áiggi ja náitosa\nháddjehusa maŋŋá.\nNáittosvuhtii mannan galgá dušše dalle dáhpáhuvvat go friddja ja ollislaš mieđáhus\nguktuid saddi beallelačcaid bealis lea duođaštuvvon.\nBearaš lea servodaga lunddolas vuođđooktavuohta ja servodat ja stáhta galgá dan\nsuodjalit.\nArtihkkal 17.\nJuolliieilaččas lea vuoigatvuohta opmodaga eaiggáduššat, okto dahje earrásiiguin\nsearválagaid.\nIi ovttasge galgga su opmodaga evttolaččat eret váldojuvvot.\nArtihkkal 18.\nJuohkehaččas lea vuoigatvuohta jurddašan-, oamedovddu- ja oskufriddjavuhtii. Dát\nvuoigatvuohta sisttisdoallá friddjavuođa religiovnna dahje oskku ovdandoallamii juogo\nokto dahje earrásiiguin searválagaid, almmolaččat dahje oktasaččat, oallpalleami bokte,",
            "Image": "5c3de82586429909674fc956ff87630f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "meanuid bokte, bálvalusa bokte ja religiovnnalaš vieruid basuhemiin.\nArtihkkal 19.\nJuohkehaččas lea vuoigatvuohta oaivil- ja sátnefriddjavuhtii. Dát vuoigatvuohta\nsisttisdoallá friddjavuođa čuoččuhit oaiviliid almmá earrásiid seaguhushága, ja\nfriddjavuođa ohcat, vuostáváldit ja almmuhit dieđuid ja oainnuid juohkelágán\nalmmuhusgaskomiid čađa, beroškeahttá riikarájiin.\nArtihkkal 20\nJuohkehaččas lea vuoigatvuohta ráfálaš čoahkkimiin ja ovttastumiin friddja oassádallat.\nIi oktage galgga bággejuvvot searvat makkárge ovttastupmái.\nArtihkkal 21\nJuohkehaččas lea vuoigatvuohta lea osolaš iežas riikka stivrejumis, juogo vuigestaga\ndahje friddja válljejuvvon ovddasteddjiid bokte.\nJuohkehaččas lea dássásaš vuoigatvuohta beassat iežas riikka almmolaš doaimmaide.\nÁlbmoga dáhttu lea almmolaš válddi vuođđu. Dát dáhttu galgá dovdosii boahtit\nmearreáigásaš ja duođalaš válggain main oppalaš ja dássásaš jienastanvuoigatvuohta\nčiegus jienasteapmi dahje eará ovttaárvosaš friddja jienastanvuohki.\nArtihkkal 22\nServodatmiellahttun lea juohkehaččas vuoigatvuohta sosiálalaš oadjebasvuhtii ja\njuohkehaš sáhttá gáibidit ahte dat ekonomalaš, sosiálalaš ja kultuvrralaš buorit, mat\nleat vealtameahttun dárbbašlaččat olbmo árvui ja su persovnnalaš friddja ovdáneapmái,\nduohtandahkkojuvvojit naššuvnnalaš doaibmabijuid bokte ja internaššuvnnalaš\novttasbarggu bokte vuhtiiválddedettiin juohke sierralaš stáhta organisašuvnna ja\nveahkkeváriid.\nArtihkkal 23\nJuohkehaččas lea dássásaš vuoigatvuohta oažžut barggu, beassat friddja válljet alccesis\nfitnu, oažžut vánhurskkis ja buriid bargoeavttuid ja oažžut suodjalusa bargguhisvuođa\nvuostá.\nAlmmá mange vealahusahaga lea juohkehaččas vuoigatvuohta oažžut seammá bálkká seammá\nbarggu ovddas.\nJuohke barggolaččas lea vuoigatvuohta oažžut vánhurskkis ja govttolaš mávssu, mii\ndáhkida sutnje alccesis ja su bearrašii olmmošárvvolaš áigáboađu, ja mii, juos\ndárbbašlažžan čájehuvvo, ollistuvvo eará sosiálalaš suodjalusa bokte.\nJuohkehaččas lea vuoigatvuohta vuođđudit fágaservviid, ja miellahttun searvat\ndakkáriidda, suodjalan dihte iežas beroštumiid.\nArtihkkal 24\nJuohkehaččas lea vuoigatvuohta vuoigatvuohta vuoiŋŋadussii ja luopmoáigái: dan\nvuoigatvuođa vuollái gullá maiddái bargoáiggi govttolaš ráddjehus ja mearreáigásaš\nbálkkáhuvvon luopmu.",
            "Image": "90291b9451c6f137fdd9af0eb737af6e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artihkkal 25\nJuohkehaččas lea vuoigatvuohta dan muddosaš eallindássái, ahte dat dáhkida su ja su\nbearraša dearvvašvuođa ja buorredili borramuša, biktasiid, ásodaga ja dearvvašfuola\ndáfus, ja maiddái dárbbašlaš sosiálalaš addosiid dáfus ja velá lassin oadjebasvuođa\ndáfus go bargguhisvuohta , buohcuvuođa, bargolámisvuohta, leaskavuohta, boarisvuohta\ndahjege muđui birgenvádjitvuohta deaivida, masa olmmoš ieš ii leat sivalaš.\nEtniin ja mánáin lea vuoigatvuohta sierralaš ovddasmorrašii ja veahkkái. Buot mánáin,\nlehkoset sii dal riegádan náittosvuođa siskkobealde dahje olggobealde, galgá lea seammá\nsosiálalaš suodjalus.\nArtihkkal 26.\nJuohkehaččas lea vuoigatvuohta oahpahussii. Oahpahus galgá addojuvvot almmá\nmávssushága, goit álgo- ja vuođđooahpahusa dáfus. Álgooahpahus galgá leat bákkolaš.\nBuohkain galgá leat vejolašvuohta fidnooahpahusa oažžut ja buohkaide galgá leat\ndássásaš vejolašvuohta váldit alit oahpahusa veajuideaset mielde.\nOahpahus galgá atnit joksanmearrin gárgedit olmmošlaš persovnnalašvuođa ja nannudit\nolmmošvuoigatvuođaid ja vuođđodahkki friddjavuođaid gudnejahttojumi. Dat galgá ovddidit\nipmárdusa, subálašvuođa ja ustitvuođa buot naššuvnnaid, buot nállejuhkosiid ja buot\nreligiovnna juhkosiid gaskkas ja dat galgá ovdánahttit Ovttastuvvon Naššuvnnaid barggu\nbisuhan dihte ráfi.\nVánhemiin lea vuosttassadjásaš vuoigatvuohta válljet sin mánáideaset várás\noahpahusvuogi.\nArtihkkal 27.\nJuohkehaččas lea vuoigatvuohta friddja oassádallat servodaga kultuvrralaš eallimis,\nnávddašit máhttádiin ja šaddat osolažžan dieđalaš ovdáneapmái ja daid buriide, mat das\nčuvvot.\nJuohkehačcas lea vuoigatvuohta oažžut daidda vuoiŋŋalaš ja ávnnaslaš beroštumiide\nsuodjalusa, mat čuvvot boađusin vaikko guđelágán dieđalas, girjjálaš dahje máhtolaš\ndahkosis, maid guhtege ieš lea ávdnen.\nArtihkkal 28.\nJuohkehaš sáhttá gáibidit dakkár sosiálalaš ja internašuvnnalaš ortnega mii ollislaččat\nsáhttá duohtandahkat daid vuoigatvuođaid ja friddjavuođaid , mat dán julggaštusas leat\nnamuhuvvon.\nArtihkkal 29.\nJuohkellaččas leat dat geatnegasvuođat servodaga guovdu, mat aittonassii dahket\nvejolažžan persovnnalašvuođa friddja ja dievaslaš ovdáneami.\nGeavahettiin vuoigatvuođaidis ja návddašettiin friddjavuođaidis ii leat oktage\nearálágán ráddjehusa vuloš, go dakkáriid mat lága bokte leat mearriduvvon aittonassii\ndáhkidan dihte earrásiid vuoigatvuođaid ja friddjavuođaid dárbbašlaš dovdiidusa ja\ngudnejahttojumi ja deavdin dihte daid gáibádusaid maid morála, almmolaš ortnet ja\noppalaš buorredilli demokráhtalaš servodagas rievttuid mielde ovdandivvu.\nDiet vuoigatvuođat ja friddjavuođat eai guđege dáhpáhusas sáhte adnojuvvot vuostá",
            "Image": "a30f9cf9f2cecf75ba64fedc667b2042"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ovttastuvvon Náššsuvnnaid ulbmiliid ja vuođđojurdagiid.\nArtihkkal 30.\nIi mihkkige dán julggaštusas sáhte nu dulkojuvvot ahte dat vuoigada ovttage stáhta,\njuhkosa dahje olmmošoktagasa oassádallat dakkár doaimmas, dahje dahkat dakkár dagu, mii\nduššindagašii ovttage dain vuoigatvuođain dahje friddjavuođain mat leat namahuvvon\nJulggaštusas.",
            "Image": "ecaa870b3141faa160fbe14bfa89994b"
        }
    }
}

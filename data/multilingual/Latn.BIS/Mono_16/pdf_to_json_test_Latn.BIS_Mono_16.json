{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467129,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Deklereisen Blong Raet Blong Evri Man Mo Woman Raon Wol\nFESTOK\nFrom se Jenerol Asembli i luksave respek mo ikwol raet blong man mo\nwoman olsem stamba blong fridom, jastis mo pis long wol,\nFrom se fasin blong no luksave mo no respektem ol raet blong man mo\nwoman i mekem se i gat ol nogud aksen i tekemples we oli mekem se pipol\ni kros, mo bambae wan taem i kam we pipol bambae i glad long fridom\nblong toktok mo biliv blong hem, fridom blong no fraet mo wantem samting\nhemi kamaot olsem nambawan tingting blong ol grasrut pipol,\nFrom se hemi wan impoten samting, sipos man i no fos blong lukaotem\nhelp, olsem wan las aksen we hemi save mekem, blong faet agensem rabis\nfasin blong spoelem no fosem pipol hemia blong mekem nomo se Loa i\nprotektem ol raet blong man mo woman,\nFrom se i gat nid blong promotem fasin blong developem frensip wetem ol\nnarafala kaontri,\nFrom se ol pipol blong Unaeted Neisen oli talem bakegen insaed long Jata\nstrong tingting blong olgeta long ol stamba raet blong man mo woman,\nrespek mo valiu blong man mo woman mo long ikwol raet blong man mo\nwoman, oli disaed blong promotem sosol progres mo ol standed blong laef\nwe i moa gud mo we i gat moa fridom,\nFrom se ol Memba Kaontri oli mekem strong promis blong promotem respek\nblong ol raet blong man mo woman olbaot long wol mo gat ol stamba fridom\ntaem we oli stap wok tugeta wetem Unaeted Neisen,\nFrom se hemi impoten tumas blong evriwan i luksave ol raet mo fridom\nblong promis ia i save tekemples fulwan,\nHemi mekem se JENEROL ASEMBLI i putumaot\nDeklereisen blong ol Raet blong evri Man mo Woman Raon long Wol olsem\nwan impoten samting we evri pipol mo evri kaontri long wol oli mas\nkasem, blong mekem se wanwan man mo woman insaed long sosaeti oli\ntingting oltaem long Deklereisen ia, bambae oli wok had tru long tijing\nmo edukeisen blong leftemap resek long ol raet mo fridom ia mo tru ol\nstep we oli tekem long nasonol mo intenasonol level, blong mekem se ol\npipol blong ol Memba Kaontri mo ol pipol blong ol teritori we oli stap\nanda long olgeta blong oli luksave mo folem Deklereisen ia.\nAtikol 1\nEvri man mo woman i bon fri mo ikwol long respek mo ol raet. Oli gat\nrisen mo tingting mo oli mas tritim wanwan long olgeta olsem ol brata mo\nsista.\nAtikol 2\nEvriwan i gat raet long evri raet mo fridom we i stap long Deklereisen\nia, wetaot eni kaen difrens, olsem long reis, kala blong skin, seks,",
            "Image": "584926a0f3b8383b480b6b6afe593b6a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "langwis, rilijen, politikol o narafala kaen tingting, we i kamaot long\nsaed blong neisen o sosol, propeti, taem we man i bon long hem o emi\nnarafala sosol saed olsem.\nAndap long hemia, bambae wan man o woman i no save mekem eni difrens\nlong level blong politik, eria we wok hem i kavremap o intenasonol level\nblong kaontri o teritori blong narafala man o woman ia, nomata we hemi\nindipenden, tras, non-self-gavening o anda eni narafala arenjmen blong\nsoverenti.\nAtikol 3\nEvriwan i gat raet blong laef, fridommo sekuriti blong man mo woman.\nAtikol 4\nBambae man i no tekem narafala man o woman olsem slev blong hem. Bambae\nhemi agensem loa blong eni kaen fasin blong slev mo fasin blong salem\nman o woman olsem slev i tekemples.\nAtikol 5\nBambae man mo woman i no save mekem fasin blong mekem narafala man o\nwoman i safa o mekem rabis fasin long hem, fasin we i nogud long man o\nwoman o tritim man o woman long fasin o panismen we i soem se man o\nwoman i luk daon long man o woman.\nAtikol 6\nEvriwan i gat raet blong narafala man i luksave hem olsem wan man o\nwoman we i stap anda long loa.\nAtikol 7\nEvri man mo woman i semak folem loa mo oli gat semak raet wetaot eni\ndiskrismineisen blong loa i protektem olgeta. Evri man mo woman oli gat\nraet blong loa ia i protektem olgeta long ikwol fasin agensem\ndiskrimineisen long taem we man mo woman i brekem wan pat blong\nDeklereisen ia mo agensem eni fasin blong mekem se i gat diskrimineisen\nolsem.\nAtikol 8\nEvriwan i gat raet blong kasem wan stret fasin blong stretem problem we\nol stret nasonol traebuno blong ol akt we oli go agensem ol stamba raet\nwe Konstitusen o loa givim, oli mekem.\nAtikol 9\nBambae man o woman i no save arestem narafala man o woman long fasin we\ni folem tingting blong hem nomo, fasin blong givim panismen o fasin\nblong mekem man i stap hemwan olsem panismen.\nAtikol 10\nEvriwan i gat raet blong ful ikwaliti long wan indipenden mo fea pablik\nhearing we wan indipenden mo fea tribunal i putum, long taem blong",
            "Image": "03fd9b558355d5c77d05a7a8814833ae"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "disaedem ol raet mo ol obligeisen blong hem mo blong eni kriminol jasmen\nagensem hem.\nAtikol 11\nEniwan we i gat jasmen blong wan rong agensem hem hemi gat raet blong\nstap olsem wan inosen man o woman go kasem taem we kot i pruvum se hemi\ngilti from se hemi mekem rong agensem loa long wan pablik traeol we hemi\nbin gat evri janis we hemi nidim blong difendem hemwan.\nBambae man o woman i no gilti from wan rong we hemi mekem o wan aksen we\nhemi no mekem we i no wan rong folem nasonal mo intenasonal loa, long\ntaem we man o woman ia i mekem aksen ia. Bambae i nogat wan panismen we\ni hevi bitim hemia we i aplae long taem ia we man o woman ia i bin mekem\nrong ia.\nAtikol 12\nBambae man o woman i no save intefea wetem praevet laef, famili, hom or\nkorespondens blong narafala man o woman folem tingting blong hem, mo no\nsave spolem hae respek mo gudfala nem blong hem. Evriwan i gat raet\nblong loa i protektem hem agensem ol fasin blong intefea olsem o atak.\nAtikol 13\nEvriwan i gat raet blong kasem fridom blong go long weaples hemi wantem\ngo mo blong stap insaed long eria blong wanwan steit.\nEvriwan i gat raet blong livim eni kaontri, we i minim se kaontri blong\nhem tu mo blong hemi go bak long kaontri blong hem.\nAtikol 14\nEvriwan i gat raet blong lukaotem mo stap long wan ples long wan\nnarafala kaontri sipos hemi stap ronwe long ol fasin blong talem mo\ntritum nogud man o woman.\nMan o woman i no save yusum raet ia taem i gat prosekusen we i kamaot\nfolem ol kraem we oli no kamaot from politik o from ol aksen we oli no\nfolem ol eim mo prinsipol blong Unaeted Neisesn.\nAtikol 15\nEvriwan i gat raet blong gat wan nasonaliti.\nBambae wan man o woman i nogat raet blong kiaman long wan man o woman\nlong nasonaliti blong hem o kiaman long raet blong jenisim nasonaliti\nblong hem.\nAtikol 16\nEvri man mo woman long evri eij, nomata wanem reis, nasonaliti o\nrilijen, oli gat raet blong maret mo blong statem wan famili. Oli gat\nraet long ikwel raet long saed blong maret, long taem blong maret mo\nlong taem we oli disolvem maret.\nMaret bambae i tekemples nomo taem we hemi tingting blong man mo woman",
            "Image": "03e70f639e4e3c3fbc6ac02375670ef3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ia blong tufala i maret.\nFamili hemi natural mo impoten grup unit blong sosaeti mo hemi gat raet\nblong sosaeti mo steit i protektem hem.\nAtikol 17\nEvriwan i gat raet blong onem wan propeti hemwan mo tu wetem ol narafala\nman o woman tugeta.\nFolem tingting blong hem, bambae wan man o woman i no save kiaman long\nnarafala man o woman from propeti blong hem.\nAtikol 18\nEvriwan i gat raet long fridom blong tingting, fridom blong morol\ntingting blong jasmen mo rilijen; raet ia hemi kavremap fridom blong\njenisim rilijen o bilif blong hem, mo fridom blong hem hemwan o tugeta\nwetem ol narafala man o woman long komuniti mo long pablik o praevet\nlaef, blong soem rilijen blong hem tru long fasin we hemi tijim,\npraktisim, wosip mo folem ol tijing blong rilijen blong hem o biliv\nblong hem.\nAtikol 19\nEvriwan i gat raet long fridom blong talem tingting blong hem mo talem\nlong wei we hemi wantem; raet ia hemi kavremap fridom blong save gat ol\ndifren tingting wetaot man i intefea mo blong risivim mo givimaot\ninfomeisen mo ol tingting tru long niuspepa, televisen o radio nomata\nlong ol baondri blong ol kaontri.\nAtikol 20\nEvriwan i gat raet long fridom blong mit wanples mo grup tugeta long\nfasin we i gat pis long hem.\nWan man o woman i no save fosem narafala man o woman blong stap long wan\nasosiesen.\nAtikol 21\nEvriwan i gat raet blong tekpat long Gavman blong kaontri blong hem,\ndaerek o tru long ol representativ we olgeta pipol oli jusum folem\ntingting blong olgeta.\nEvriwan i gat raet long semak janis blong kasem sevis blong Gavman long\nkaontri blong hem.\nBambae pipol oli jusum kaen Gavman we oli wantem blong rul; fasin blong\njusum Gavman ia bambae i kamaot tru ol eleksen long wanwan period mo\nbambae evri man mo woman i gat raet blong vot long sekret folem ol fasin\nblong fri vot.\nAtikol 22\nEvriwan, olsem memba blong sosaeti, i gat raet blong kasem sosol\nsekuriti mo hemi gat raet blong kasem ol ekonomik, sosol mo kaljarol",
            "Image": "5ea5ebfce53d13248542f75a1c0a72bd"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "raet blong hem we hemi nidim from respek blong hem mo blong mekem se\nhemi fri blong developem hemwan, hemia tru long help mo hadwok blong\nnasonol mo intenasonol komuniti mo folem oganaeseisen mo risos blong\nwanwan Kaontri.\nAtikol 23\nEvriwan i gat raet blong wok, blong jusum wanem wok hemi wantem mekem,\nblong stap long ol gudfala kondisen blong wok mo blong gat proteksen\nagensem fasim blong nogat wok.\nEvriwan, wetaot diskrimineisen, i gat raet blong kasem ikwol pei blong\nmekem semak wok.\nEvriwan we i wok oli gat raet long stret mo gudfala pei we i mekem se\nhem mo famili blong hem i save gat wan gudfala laef we i soem se i gat\nrespek, mo i kasem tu ol narafala kaen proteksen long sosol laef blong\nhem, sipos i gat nid.\nEvriwan i gat raet blong fomem mo joenem ol tred union blong protektem\nol intres blong olgeta.\nAtikol 24\nEvriwan i gat raet blong spel mo enjoem hem, we i minim se i mas gat\nlimit long ol haoa blong wok mo blong oli gat holidei wetem pei wanwan\ntaem.\nAtikol 25\nEvriwan i gat raet long wan standed blong laef we i stret long helt mo\nwelfea blong hem mo famili blong hem, hemia long saed blong kakae, klos,\nhaos mo medikol kea mo ol narafala sosol sevis, mo raet long sekuriti\nlong taem we man o woman i no wok, i sik, wan pat blong bodi i nogat o\nno save wok gud, woman i lusum man blong hem o man i lususm woman blong\nhem, taem hemi olfala o taem hemi no save gat wan gudfala laef from sam\nsamting we hemwan i no save kontrolem.\nMama mo pikinini oli gat raet blong kasem spesel kea mo help. Evri\npikinini, nomata we oli bon long mama mo papa we tufala i mared o no\nmared, bambae oli kasem semak protektek long sosol laef blong olgeta tu.\nAtikol 26\nEvriwan i gat raet blong kasem edukeisen. Bambae edukeisen hemi fri,\nsipos i no long ol narafala level be bambae hemi hapen long ol\nelementeri mo fes level blong skul. Bambae evri pikinini i mas go long\nwan elementeri skul. Bambae i mas gat teknikol mo profesonal edukeisen\nwe pipol i save folem sipos oli wantem mo bambae evri man mo woman i gat\nraet blong kasem hae edukeisen folem merit.\nEdukeisen bambae hemi blong developem\nman mo woman mo blong leftemap respek\nmo ol stamba fridom. Edukeisen bambae\nandastanem, luksave nid mo mekem fren\nkaen reis mo rilijes grup blong pipol\nfulwan ol defren kaen fasin blong\nblong ol raet blong man mo woman\nhemi promotem fasin blong\nwetem evri kaontri, evri difren\nmo bambae hemi mekem ol wok blong",
            "Image": "b0bea62f8733acb7d1ef7900934fd80d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Unaeted Neisen blong kipim pis oltaem.\nPapa mo mama blong pikinini oli gat raet blong jusum kaen edukeisen we\nbambae pikinini blong tufala i kasem.\nAtikol 27\nEvriwan i gat raet blong tekempat olsem hemi wantem long kaljarol laef\nblong komuniti, blong enjoem ol art mo serem ol save blong saens we i\nstap kam andap mo ol benefit blong hem.\nEvriwan i gat raet blong protektem ol morol mo materiol interes we i\nkamoat folem eni wok we man mo woman i prodiusum long saed blong saens,\nlitereja mo art we hemi bin raetem.\nAtikol 28\nEvriwan i gat raet long wan sosol mo intenasonol oda we i mekem se oli\nsave yusum fulwan ol raet mo fridom we oli stap insaed long Deklereisen\nia.\nAtikol 29\nEvriwan i gat diuti blong mekem i go long komuniti we tru long hem nomo\nbambae hemi fri blong save developem fulwan fasin blong hem olsem wan\nman o woman.\nTaem we man mo woman i stap yusum ol raet mo fridom ia, bambae evriwan i\nmas folem ol limit we oli stap insaed long loa blong mekem se man i\nluksave mo respektem ol raet mo fridom blong ol narafala pipol mo blong\nfolem ol rul blong gudfala fasin, pablik oda mo jenerol welfea long wan\ndemokratik sosaeti.\nMan mo woman i no save yusum ol raet mo fridom ia long wei we i agensem\nol tingting mo prinsipol blong Unaeted Neisens.\nAtikol 30\nWan man o woman i no save yusum wan pat blong Deklereisen ia blong mekem\nse Steit, o wan grup o man o woman i ting se hemi gat raet blong mekem\neni aktiviti o blong mekem eni aksen we i go agensem ol raet mo fridom\nwe i stap insaed long Deklereisen ia.",
            "Image": "9533e62257c76728bd8b74b31f45baba"
        }
    }
}

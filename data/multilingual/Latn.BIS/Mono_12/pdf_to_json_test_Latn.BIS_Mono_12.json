{
    "MetaData": {
        "Author": null,
        "Creation_Date": 1581467112,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "6f08307a2858e03efc6c84a0387fcd2d",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklereisen Blong Raet Blong Evri Man Mo Woman Raon Wol\nFESTOK\nFrom se Jenerol Asembli i luksave respek mo ikwol raet blong man mo woman olsem stamba blong\nfridom, jastis mo pis long wol,\nFrom se fasin blong no luksave mo no respektem ol raet blong man mo woman i mekem se i gat ol\nnogud aksen i tekemples we oli mekem se pipol i kros, mo bambae wan taem i kam we pipol bambae\ni glad long fridom blong toktok mo biliv blong hem, fridom blong no fraet mo wantem samting\nhemi kamaot olsem nambawan tingting blong ol grasrut pipol,\nFrom se hemi wan impoten samting, sipos man i no fos blong lukaotem help, olsem wan las aksen\nwe hemi save mekem, blong faet agensem rabis fasin blong spoelem no fosem pipol hemia blong\nmekem nomo se Loa i protektem ol raet blong man mo woman,\nFrom se i gat nid blong promotem fasin blong developem frensip wetem ol narafala kaontri,\nFrom se ol pipol blong Unaeted Neisen oli talem bakegen insaed long Jata strong tingting blong\nolgeta long ol stamba raet blong man mo woman, respek mo valiu blong man mo woman mo long ikwol\nraet blong man mo woman, oli disaed blong promotem sosol progres mo ol standed blong laef we i\nmoa gud mo we i gat moa fridom,\nFrom se ol Memba Kaontri oli mekem strong promis blong promotem respek blong ol raet blong man\nmo woman olbaot long wol mo gat ol stamba fridom taem we oli stap wok tugeta wetem Unaeted\nNeisen,\nFrom se hemi impoten tumas blong evriwan i luksave ol raet mo fridom blong promis ia i save\ntekemples fulwan,\nHemi mekem se JENEROL ASEMBLI i putumaot\nDeklereisen blong ol Raet blong evri Man mo Woman Raon long Wol olsem wan impoten samting we\nevri pipol mo evri kaontri long wol oli mas kasem, blong mekem se wanwan man mo woman insaed\nlong sosaeti oli tingting oltaem long Deklereisen ia, bambae oli wok had tru long tijing mo\nedukeisen blong leftemap resek long ol raet mo fridom ia mo tru ol step we oli tekem long\nnasonol mo intenasonol level, blong mekem se ol pipol blong ol Memba Kaontri mo ol pipol blong\nol teritori we oli stap anda long olgeta blong oli luksave mo folem Deklereisen ia.\nAtikol 1\nEvri man mo woman i bon fri mo ikwol long respek mo ol raet. Oli gat risen mo tingting mo oli\nmas tritim wanwan long olgeta olsem ol brata mo sista.\nAtikol 2\nEvriwan i gat raet long evri raet mo fridom we i stap long Deklereisen ia, wetaot eni kaen\ndifrens, olsem long reis, kala blong skin, seks, langwis, rilijen, politikol o narafala kaen\ntingting, we i kamaot long saed blong neisen o sosol, propeti, taem we man i bon long hem o emi\nnarafala sosol saed olsem.\nAndap long hemia, bambae wan man o woman i no save mekem eni difrens long level blong politik,\neria we wok hem i kavremap o intenasonol level blong kaontri o teritori blong narafala man o\nwoman ia, nomata we hemi indipenden, tras, non-self-gavening o anda eni narafala arenjmen blong\nsoverenti.\nAtikol 3\nEvriwan i gat raet blong laef, fridommo sekuriti blong man mo woman.\nAtikol 4\nBambae man i no tekem narafala man o woman olsem slev blong hem. Bambae hemi agensem loa blong\neni kaen fasin blong slev mo fasin blong salem man o woman olsem slev i tekemples.\nAtikol 5\nBambae man mo woman i no save mekem fasin blong mekem narafala man o woman i safa o mekem rabis\nfasin long hem, fasin we i nogud long man o woman o tritim man o woman long fasin o panismen we\ni soem se man o woman i luk daon long man o woman.\nAtikol 6\nEvriwan i gat raet blong narafala man i luksave hem olsem wan man o woman we i stap anda long"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f00db67ccebedf59d348c1eff9a0da7c",
            "Index": 1,
            "Label": "2",
            "Size": [
                595.0,
                842.0
            ],
            "Text": "loa.\nAtikol 7\nEvri man mo woman i semak folem loa mo oli gat semak raet wetaot eni diskrismineisen blong loa\ni protektem olgeta. Evri man mo woman oli gat raet blong loa ia i protektem olgeta long ikwol\nfasin agensem diskrimineisen long taem we man mo woman i brekem wan pat blong Deklereisen ia mo\nagensem eni fasin blong mekem se i gat diskrimineisen olsem.\nAtikol 8\nEvriwan i gat raet blong kasem wan stret fasin blong stretem problem we ol stret nasonol\ntraebuno blong ol akt we oli go agensem ol stamba raet we Konstitusen o loa givim, oli mekem.\nAtikol 9\nBambae man o woman i no save arestem narafala man o woman long fasin we i folem tingting blong\nhem nomo, fasin blong givim panismen o fasin blong mekem man i stap hemwan olsem panismen.\nAtikol 10\nEvriwan i gat raet blong ful ikwaliti long wan indipenden mo fea pablik hearing we wan\nindipenden mo fea tribunal i putum, long taem blong disaedem ol raet mo ol obligeisen blong hem\nmo blong eni kriminol jasmen agensem hem.\nAtikol 11\nEniwan we i gat jasmen blong wan rong agensem hem hemi gat raet blong stap olsem wan inosen man\no woman go kasem taem we kot i pruvum se hemi gilti from se hemi mekem rong agensem loa long\nwan pablik traeol we hemi bin gat evri janis we hemi nidim blong difendem hemwan.\nBambae man o woman i no gilti from wan rong we hemi mekem o wan aksen we hemi no mekem we i no\nwan rong folem nasonal mo intenasonal loa, long taem we man o woman ia i mekem aksen ia. Bambae\ni nogat wan panismen we i hevi bitim hemia we i aplae long taem ia we man o woman ia i bin\nmekem rong ia.\nAtikol 12\nBambae man o woman i no save intefea wetem praevet laef, famili, hom or korespondens blong\nnarafala man o woman folem tingting blong hem, mo no save spolem hae respek mo gudfala nem\nblong hem. Evriwan i gat raet blong loa i protektem hem agensem ol fasin blong intefea olsem o\natak.\nAtikol 13\nEvriwan i gat raet blong kasem fridom blong go long weaples hemi wantem go mo blong stap insaed\nlong eria blong wanwan steit.\nEvriwan i gat raet blong livim eni kaontri, we i minim se kaontri blong hem tu mo blong hemi go\nbak long kaontri blong hem.\nAtikol 14\nEvriwan i gat raet blong lukaotem mo stap long wan ples long wan narafala kaontri sipos hemi\nstap ronwe long ol fasin blong talem mo tritum nogud man o woman.\nMan o woman i no save yusum raet ia taem i gat prosekusen we i kamaot folem ol kraem we oli no\nkamaot from politik o from ol aksen we oli no folem ol eim mo prinsipol blong Unaeted Neisesn.\nAtikol 15\nEvriwan i gat raet blong gat wan nasonaliti.\nBambae wan man o woman i nogat raet blong kiaman long wan man o woman long nasonaliti blong hem\no kiaman long raet blong jenisim nasonaliti blong hem.\nAtikol 16\nEvri man mo woman long evri eij, nomata wanem reis, nasonaliti o rilijen, oli gat raet blong\nmaret mo blong statem wan famili. Oli gat raet long ikwel raet long saed blong maret, long taem\nblong maret mo long taem we oli disolvem maret.\nMaret bambae i tekemples nomo taem we hemi tingting blong man mo woman ia blong tufala i maret.\nFamili hemi natural mo impoten grup unit blong sosaeti mo hemi gat raet blong sosaeti mo steit"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "703182d9c01e2a1d8ee51220f15906db",
            "Index": 2,
            "Label": "3",
            "Size": [
                595.0,
                842.0
            ],
            "Text": "i protektem hem.\nAtikol 17\nEvriwan i gat raet blong onem wan propeti hemwan mo tu wetem ol narafala man o woman tugeta.\nFolem tingting blong hem, bambae wan man o woman i no save kiaman long narafala man o woman\nfrom propeti blong hem.\nAtikol 18\nEvriwan i gat raet long fridom blong tingting, fridom blong morol tingting blong jasmen mo\nrilijen; raet ia hemi kavremap fridom blong jenisim rilijen o bilif blong hem, mo fridom blong\nhem hemwan o tugeta wetem ol narafala man o woman long komuniti mo long pablik o praevet laef,\nblong soem rilijen blong hem tru long fasin we hemi tijim, praktisim, wosip mo folem ol tijing\nblong rilijen blong hem o biliv blong hem.\nAtikol 19\nEvriwan i gat raet long fridom blong talem tingting blong hem mo talem long wei we hemi wantem;\nraet ia hemi kavremap fridom blong save gat ol difren tingting wetaot man i intefea mo blong\nrisivim mo givimaot infomeisen mo ol tingting tru long niuspepa, televisen o radio nomata long\nol baondri blong ol kaontri.\nAtikol 20\nEvriwan i gat raet long fridom blong mit wanples mo grup tugeta long fasin we i gat pis long\nhem.\nWan man o woman i no save fosem narafala man o woman blong stap long wan asosiesen.\nAtikol 21\nEvriwan i gat raet blong tekpat long Gavman blong kaontri blong hem, daerek o tru long ol\nrepresentativ we olgeta pipol oli jusum folem tingting blong olgeta.\nEvriwan i gat raet long semak janis blong kasem sevis blong Gavman long kaontri blong hem.\nBambae pipol oli jusum kaen Gavman we oli wantem blong rul; fasin blong jusum Gavman ia bambae\ni kamaot tru ol eleksen long wanwan period mo bambae evri man mo woman i gat raet blong vot\nlong sekret folem ol fasin blong fri vot.\nAtikol 22\nEvriwan, olsem\nblong kasem ol\nmo blong mekem\nmo intenasonol\nmemba blong sosaeti, i gat raet blong kasem sosol sekuriti mo hemi gat raet\nekonomik, sosol mo kaljarol raet blong hem we hemi nidim from respek blong hem\nse hemi fri blong developem hemwan, hemia tru long help mo hadwok blong nasonol\nkomuniti mo folem oganaeseisen mo risos blong wanwan Kaontri.\nAtikol 23\nEvriwan i gat raet blong wok, blong jusum wanem wok hemi wantem mekem, blong stap long ol\ngudfala kondisen blong wok mo blong gat proteksen agensem fasim blong nogat wok.\nEvriwan, wetaot diskrimineisen, i gat raet blong kasem ikwol pei blong mekem semak wok.\nEvriwan we i wok oli gat raet long stret mo gudfala pei we i mekem se hem mo famili blong hem i\nsave gat wan gudfala laef we i soem se i gat respek, mo i kasem tu ol narafala kaen proteksen\nlong sosol laef blong hem, sipos i gat nid.\nEvriwan i gat raet blong fomem mo joenem ol tred union blong protektem ol intres blong olgeta.\nAtikol 24\nEvriwan i gat raet blong spel mo enjoem hem, we i minim se i mas gat limit long ol haoa blong\nwok mo blong oli gat holidei wetem pei wanwan taem.\nAtikol 25\nEvriwan i gat raet long wan standed blong laef we i stret long helt mo welfea blong hem mo\nfamili blong hem, hemia long saed blong kakae, klos, haos mo medikol kea mo ol narafala sosol\nsevis, mo raet long sekuriti long taem we man o woman i no wok, i sik, wan pat blong bodi i\nnogat o no save wok gud, woman i lusum man blong hem o man i lususm woman blong hem, taem hemi\nolfala o taem hemi no save gat wan gudfala laef from sam samting we hemwan i no save kontrolem."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ae6ebaa7e989aa0da7f1ff6f7897c9ee",
            "Index": 3,
            "Label": "4",
            "Size": [
                595.0,
                842.0
            ],
            "Text": "Mama mo pikinini oli gat raet blong kasem spesel kea mo help. Evri pikinini, nomata we oli bon\nlong mama mo papa we tufala i mared o no mared, bambae oli kasem semak protektek long sosol\nlaef blong olgeta tu.\nAtikol 26\nEvriwan i gat raet blong kasem edukeisen. Bambae edukeisen hemi fri, sipos i no long ol\nnarafala level be bambae hemi hapen long ol elementeri mo fes level blong skul. Bambae evri\npikinini i mas go long wan elementeri skul. Bambae i mas gat teknikol mo profesonal edukeisen\nwe pipol i save folem sipos oli wantem mo bambae evri man mo woman i gat raet blong kasem hae\nedukeisen folem merit.\nEdukeisen bambae hemi blong developem fulwan ol defren kaen fasin blong man mo woman mo blong\nleftemap respek blong ol raet blong man mo woman mo ol stamba fridom. Edukeisen bambae hemi\npromotem fasin blong andastanem, luksave nid mo mekem fren wetem evri kaontri, evri difren kaen\nreis mo rilijes grup blong pipol mo bambae hemi mekem ol wok blong Unaeted Neisen blong kipim\npis oltaem.\nPapa mo mama blong pikinini oli gat raet blong jusum kaen edukeisen we bambae pikinini blong\ntufala i kasem.\nAtikol 27\nEvriwan i gat raet blong tekempat olsem hemi wantem long kaljarol laef blong komuniti, blong\nenjoem ol art mo serem ol save blong saens we i stap kam andap mo ol benefit blong hem.\nEvriwan i gat raet blong protektem ol morol mo materiol interes we i kamoat folem eni wok we\nman mo woman i prodiusum long saed blong saens, litereja mo art we hemi bin raetem.\nAtikol 28\nEvriwan i gat raet long wan sosol mo intenasonol oda we i mekem se oli save yusum fulwan ol\nraet mo fridom we oli stap insaed long Deklereisen ia.\nAtikol 29\nEvriwan i gat diuti blong mekem i go long komuniti we tru long hem nomo bambae hemi fri blong\nsave developem fulwan fasin blong hem olsem wan man o woman.\nTaem we man mo woman i stap yusum ol raet mo fridom ia, bambae evriwan i mas folem ol limit we\noli stap insaed long loa blong mekem se man i luksave mo respektem ol raet mo fridom blong ol\nnarafala pipol mo blong folem ol rul blong gudfala fasin, pablik oda mo jenerol welfea long wan\ndemokratik sosaeti.\nMan mo woman i no save yusum ol raet mo fridom ia long wei we i agensem ol tingting mo\nprinsipol blong Unaeted Neisens.\nAtikol 30\nWan man o woman i no save yusum wan pat blong Deklereisen ia blong mekem se Steit, o wan grup o\nman o woman i ting se hemi gat raet blong mekem eni aktiviti o blong mekem eni aksen we i go\nagensem ol raet mo fridom we i stap insaed long Deklereisen ia."
        }
    }
}

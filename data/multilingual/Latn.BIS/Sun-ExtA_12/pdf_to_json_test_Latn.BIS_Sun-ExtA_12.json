{
    "MetaData": {
        "Author": null,
        "Creation_Date": 1581467215,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "e4542e4df2938f94bd6cd7adc5b59634",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklereisen Blong Raet Blong Evri Man Mo Woman Raon Wol\nFESTOK\nFrom se Jenerol Asembli i luksave respek mo ikwol raet blong man mo woman olsem stamba blong fridom, jastis mo pis\nlong wol,\nFrom se fasin blong no luksave mo no respektem ol raet blong man mo woman i mekem se i gat ol nogud aksen i\ntekemples we oli mekem se pipol i kros, mo bambae wan taem i kam we pipol bambae i glad long fridom blong toktok\nmo biliv blong hem, fridom blong no fraet mo wantem samting hemi kamaot olsem nambawan tingting blong ol grasrut\npipol,\nFrom se hemi wan impoten samting, sipos man i no fos blong lukaotem help, olsem wan las aksen we hemi save mekem,\nblong faet agensem rabis fasin blong spoelem no fosem pipol hemia blong mekem nomo se Loa i protektem ol raet\nblong man mo woman,\nFrom se i gat nid blong promotem fasin blong developem frensip wetem ol narafala kaontri,\nFrom se ol pipol blong Unaeted Neisen oli talem bakegen insaed long Jata strong tingting blong olgeta long ol\nstamba raet blong man mo woman, respek mo valiu blong man mo woman mo long ikwol raet blong man mo woman, oli\ndisaed blong promotem sosol progres mo ol standed blong laef we i moa gud mo we i gat moa fridom,\nFrom se ol Memba Kaontri oli mekem strong promis blong promotem respek blong ol raet blong man mo woman olbaot\nlong wol mo gat ol stamba fridom taem we oli stap wok tugeta wetem Unaeted Neisen,\nFrom se hemi impoten tumas blong evriwan i luksave ol raet mo fridom blong promis ia i save tekemples fulwan,\nHemi mekem se JENEROL ASEMBLI i putumaot\nDeklereisen blong ol Raet blong evri Man mo Woman Raon long Wol olsem wan impoten samting we evri pipol mo evri\nkaontri long wol oli mas kasem, blong mekem se wanwan man mo woman insaed long sosaeti oli tingting oltaem long\nDeklereisen ia, bambae oli wok had tru long tijing mo edukeisen blong leftemap resek long ol raet mo fridom ia mo\ntru ol step we oli tekem long nasonol mo intenasonol level, blong mekem se ol pipol blong ol Memba Kaontri mo ol\npipol blong ol teritori we oli stap anda long olgeta blong oli luksave mo folem Deklereisen ia.\nAtikol 1\nEvri man mo woman i bon fri mo ikwol long respek mo ol raet. Oli gat risen mo tingting mo oli mas tritim wanwan\nlong olgeta olsem ol brata mo sista.\nAtikol 2\nEvriwan i gat raet long evri raet mo fridom we i stap long Deklereisen ia, wetaot eni kaen difrens, olsem long\nreis, kala blong skin, seks, langwis, rilijen, politikol o narafala kaen tingting, we i kamaot long saed blong\nneisen o sosol, propeti, taem we man i bon long hem o emi narafala sosol saed olsem.\nAndap long hemia, bambae wan man o woman i no save mekem eni difrens long level blong politik, eria we wok hem i\nkavremap o intenasonol level blong kaontri o teritori blong narafala man o woman ia, nomata we hemi indipenden,\ntras, non-self-gavening o anda eni narafala arenjmen blong soverenti.\nAtikol 3\nEvriwan i gat raet blong laef, fridommo sekuriti blong man mo woman.\nAtikol 4\nBambae man i no tekem narafala man o woman olsem slev blong hem. Bambae hemi agensem loa blong eni kaen fasin\nblong slev mo fasin blong salem man o woman olsem slev i tekemples.\nAtikol 5\nBambae man mo woman i no save mekem fasin blong mekem narafala man o woman i safa o mekem rabis fasin long hem,\nfasin we i nogud long man o woman o tritim man o woman long fasin o panismen we i soem se man o woman i luk daon\nlong man o woman.\nAtikol 6\nEvriwan i gat raet blong narafala man i luksave hem olsem wan man o woman we i stap anda long loa.\nAtikol 7\nEvri man mo woman i semak folem loa mo oli gat semak raet wetaot eni diskrismineisen blong loa i protektem olgeta.\nEvri man mo woman oli gat raet blong loa ia i protektem olgeta long ikwol fasin agensem diskrimineisen long taem\nwe man mo woman i brekem wan pat blong Deklereisen ia mo agensem eni fasin blong mekem se i gat diskrimineisen\nolsem.\nAtikol 8\nEvriwan i gat raet blong kasem wan stret fasin blong stretem problem we ol stret nasonol traebuno blong ol akt we\noli go agensem ol stamba raet we Konstitusen o loa givim, oli mekem."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "ee1e0ecabbbee51f191b967d5675e2d1",
            "Index": 1,
            "Label": "2",
            "Size": [
                595.0,
                842.0
            ],
            "Text": "Atikol 9\nBambae man o woman i no save arestem narafala man o woman long fasin we i folem tingting blong hem nomo, fasin\nblong givim panismen o fasin blong mekem man i stap hemwan olsem panismen.\nAtikol 10\nEvriwan i gat raet blong ful ikwaliti long wan indipenden mo fea pablik hearing we wan indipenden mo fea tribunal\ni putum, long taem blong disaedem ol raet mo ol obligeisen blong hem mo blong eni kriminol jasmen agensem hem.\nAtikol 11\nEniwan we i gat jasmen blong wan rong agensem hem hemi gat raet blong stap olsem wan inosen man o woman go kasem\ntaem we kot i pruvum se hemi gilti from se hemi mekem rong agensem loa long wan pablik traeol we hemi bin gat evri\njanis we hemi nidim blong difendem hemwan.\nBambae man o woman i no gilti from wan rong we hemi mekem o wan aksen we hemi no mekem we i no wan rong folem\nnasonal mo intenasonal loa, long taem we man o woman ia i mekem aksen ia. Bambae i nogat wan panismen we i hevi\nbitim hemia we i aplae long taem ia we man o woman ia i bin mekem rong ia.\nAtikol 12\nBambae man o woman i no save intefea wetem praevet laef, famili, hom or korespondens blong narafala man o woman\nfolem tingting blong hem, mo no save spolem hae respek mo gudfala nem blong hem. Evriwan i gat raet blong loa i\nprotektem hem agensem ol fasin blong intefea olsem o atak.\nAtikol 13\nEvriwan i gat raet blong kasem fridom blong go long weaples hemi wantem go mo blong stap insaed long eria blong\nwanwan steit.\nEvriwan i gat raet blong livim eni kaontri, we i minim se kaontri blong hem tu mo blong hemi go bak long kaontri\nblong hem.\nAtikol 14\nEvriwan i gat raet blong lukaotem mo stap long wan ples long wan narafala kaontri sipos hemi stap ronwe long ol\nfasin blong talem mo tritum nogud man o woman.\nMan o woman i no save yusum raet ia taem i gat prosekusen we i kamaot folem ol kraem we oli no kamaot from politik\no from ol aksen we oli no folem ol eim mo prinsipol blong Unaeted Neisesn.\nAtikol 15\nEvriwan i gat raet blong gat wan nasonaliti.\nBambae wan man o woman i nogat raet blong kiaman long wan man o woman long nasonaliti blong hem o kiaman long raet\nblong jenisim nasonaliti blong hem.\nAtikol 16\nEvri man mo woman long evri eij, nomata wanem reis, nasonaliti o rilijen, oli gat raet blong maret mo blong statem\nwan famili. Oli gat raet long ikwel raet long saed blong maret, long taem blong maret mo long taem we oli disolvem\nmaret.\nMaret bambae i tekemples nomo taem we hemi tingting blong man mo woman ia blong tufala i maret.\nFamili hemi natural mo impoten grup unit blong sosaeti mo hemi gat raet blong sosaeti mo steit i protektem hem.\nAtikol 17\nEvriwan i gat raet blong onem wan propeti hemwan mo tu wetem ol narafala man o woman tugeta.\nFolem tingting blong hem, bambae wan man o woman i no save kiaman long narafala man o woman from propeti blong\nhem.\nAtikol 18\nEvriwan i gat raet long fridom blong tingting, fridom blong morol tingting blong jasmen mo rilijen; raet ia hemi\nkavremap fridom blong jenisim rilijen o bilif blong hem, mo fridom blong hem hemwan o tugeta wetem ol narafala man\no woman long komuniti mo long pablik o praevet laef, blong soem rilijen blong hem tru long fasin we hemi tijim,\npraktisim, wosip mo folem ol tijing blong rilijen blong hem o biliv blong hem.\nAtikol 19\nEvriwan i gat raet long fridom blong talem tingting blong hem mo talem long wei we hemi wantem; raet ia hemi\nkavremap fridom blong save gat ol difren tingting wetaot man i intefea mo blong risivim mo givimaot infomeisen mo\nol tingting tru long niuspepa, televisen o radio nomata long ol baondri blong ol kaontri.\nAtikol 20"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "4df478f8f8e8005428469271dfffd3ab",
            "Index": 2,
            "Label": "3",
            "Size": [
                595.0,
                842.0
            ],
            "Text": "Evriwan i gat raet long fridom blong mit wanples mo grup tugeta long fasin we i gat pis long hem.\nWan man o woman i no save fosem narafala man o woman blong stap long wan asosiesen.\nAtikol 21\nEvriwan i gat raet blong tekpat long Gavman blong kaontri blong hem, daerek o tru long ol representativ we olgeta\npipol oli jusum folem tingting blong olgeta.\nEvriwan i gat raet long semak janis blong kasem sevis blong Gavman long kaontri blong hem.\nBambae pipol oli jusum kaen Gavman we oli wantem blong rul; fasin blong jusum Gavman ia bambae i kamaot tru ol\neleksen long wanwan period mo bambae evri man mo woman i gat raet blong vot long sekret folem ol fasin blong fri\nvot.\nAtikol 22\nEvriwan, olsem memba blong sosaeti, i gat raet blong kasem sosol sekuriti mo hemi gat raet blong kasem ol\nekonomik, sosol mo kaljarol raet blong hem we hemi nidim from respek blong hem mo blong mekem se hemi fri blong\ndevelopem hemwan, hemia tru long help mo hadwok blong nasonol mo intenasonol komuniti mo folem oganaeseisen mo\nrisos blong wanwan Kaontri.\nAtikol 23\nEvriwan i gat raet blong wok, blong jusum wanem wok hemi wantem mekem, blong stap long ol gudfala kondisen blong\nwok mo blong gat proteksen agensem fasim blong nogat wok.\nEvriwan, wetaot diskrimineisen, i gat raet blong kasem ikwol pei blong mekem semak wok.\nEvriwan we i wok oli gat raet long stret mo gudfala pei we i mekem se hem mo famili blong hem i save gat wan\ngudfala laef we i soem se i gat respek, mo i kasem tu ol narafala kaen proteksen long sosol laef blong hem, sipos\ni gat nid.\nEvriwan i gat raet blong fomem mo joenem ol tred union blong protektem ol intres blong olgeta.\nAtikol 24\nEvriwan i gat raet blong spel mo enjoem hem, we i minim se i mas gat limit long ol haoa blong wok mo blong oli gat\nholidei wetem pei wanwan taem.\nAtikol 25\nEvriwan i gat raet long wan standed blong laef we i stret long helt mo welfea blong hem mo famili blong hem,\nlong saed blong kakae, klos, haos mo medikol kea mo ol narafala sosol sevis, mo raet long sekuriti long taem\nman o woman i no wok, i sik, wan pat blong bodi i nogat o no save wok gud, woman i lusum man blong hem o man\nlususm woman blong hem, taem hemi olfala o taem hemi no save gat wan gudfala laef from sam samting we hemwan\nsave kontrolem.\nhemia\nwe\ni\ni no\nMama mo pikinini oli gat raet blong kasem spesel kea mo help. Evri pikinini, nomata we oli bon long mama mo papa\nwe tufala i mared o no mared, bambae oli kasem semak protektek long sosol laef blong olgeta tu.\nAtikol 26\nEvriwan i gat raet blong kasem edukeisen. Bambae edukeisen hemi fri, sipos i no long ol narafala level be bambae\nhemi hapen long ol elementeri mo fes level blong skul. Bambae evri pikinini i mas go long wan elementeri skul.\nBambae i mas gat teknikol mo profesonal edukeisen we pipol i save folem sipos oli wantem mo bambae evri man mo\nwoman i gat raet blong kasem hae edukeisen folem merit.\nEdukeisen bambae hemi blong developem fulwan ol defren kaen fasin blong man mo woman mo blong leftemap respek\nblong ol raet blong man mo woman mo ol stamba fridom. Edukeisen bambae hemi promotem fasin blong andastanem,\nluksave nid mo mekem fren wetem evri kaontri, evri difren kaen reis mo rilijes grup blong pipol mo bambae hemi\nmekem ol wok blong Unaeted Neisen blong kipim pis oltaem.\nPapa mo mama blong pikinini oli gat raet blong jusum kaen edukeisen we bambae pikinini blong tufala i kasem.\nAtikol 27\nEvriwan i gat raet blong tekempat olsem hemi wantem long kaljarol laef blong komuniti, blong enjoem ol art mo\nserem ol save blong saens we i stap kam andap mo ol benefit blong hem.\nEvriwan i gat raet blong protektem ol morol mo materiol interes we i kamoat folem eni wok we man mo woman i\nprodiusum long saed blong saens, litereja mo art we hemi bin raetem.\nAtikol 28\nEvriwan i gat raet long wan sosol mo intenasonol oda we i mekem se oli save yusum fulwan ol raet mo fridom we oli\nstap insaed long Deklereisen ia.\nAtikol 29\nEvriwan i gat diuti blong mekem i go long komuniti we tru long hem nomo bambae hemi fri blong save developem"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "8f9f5a4a5733eab33d385ffaee614105",
            "Index": 3,
            "Label": "4",
            "Size": [
                595.0,
                842.0
            ],
            "Text": "fulwan fasin blong hem olsem wan man o woman.\nTaem we man mo woman i stap yusum ol raet mo fridom ia, bambae evriwan i mas folem ol limit we oli stap insaed\nlong loa blong mekem se man i luksave mo respektem ol raet mo fridom blong ol narafala pipol mo blong folem ol rul\nblong gudfala fasin, pablik oda mo jenerol welfea long wan demokratik sosaeti.\nMan mo woman i no save yusum ol raet mo fridom ia long wei we i agensem ol tingting mo prinsipol blong Unaeted\nNeisens.\nAtikol 30\nWan man o woman i no save yusum wan pat blong Deklereisen ia blong mekem se Steit, o wan grup o man o woman i ting\nse hemi gat raet blong mekem eni aktiviti o blong mekem eni aksen we i go agensem ol raet mo fridom we i stap\ninsaed long Deklereisen ia."
        }
    }
}

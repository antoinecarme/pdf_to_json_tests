{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471319,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Edeklarasau ya molumwenku ya Edireito sa Mutthu\nEtthariheliwe Kulaleiya n\u2019Assembleya Geral Nlamulo 217A (III) ya 20 ya Dezembro ya 1948.\nWOPAJERANI\nOkhala wira osaamiha n\u2019edignidade ya kunla pinatamu n\u2019editeito sawe soolikana ni sakhwawe eri variyari wa eliberdade, wa esaria ni\nmurettele mulumwenkuni;\nOkhala wira ohisuwela n\u2019ohisamiha edireito sa mutthu sinniiriha itthu sonanara n\u2019ekiiso ya olumwenku onkhala awe pinatamu moota ontthuna\nawe, ehihasiwaka ni mutthu mukhwawe walaa ni osikhini, pihimmwe okhala etthu yulupale enlompwawe mutthu;\nOkhala wi itthu yulupale okhaviherya edireito sa mutthu variyari v\u2019regime ya edireito, ohitthyawele ekhotto wi akhume opuro onihosiwawe;\nOkhala wi v\u2019alupale okhaviherya makhalelo amurettele ni ilapo sikina;\nOkhala wi Mupapheloni Ipovo sa Na\u00e7\u00f5es Unidas Sihimmwe wiwelela edireito sa mutthu, edignidade ni evalor ya pinatamu. Epaphelo yela\nen\u2019himya edireito sikhaleke soolikala alopwana n\u2019athiyana ni alipiheraka okhavihera makhalelo oorera, variyari v\u2019eliberdade s\u2019elapo soothene;\nOkhala wi ilapo soothene sikhanle membro sa Na\u00e7\u00f5es Unidas sohiwanana olalea, sikhaviheranaka ni Na\u00e7\u00f5es Unidas, ottitthimiha vinjene sa\nedireito ya mutthu n\u2019eliberdade sawe;\nOkhala wi moota onsuwelehu edireito n\u2019eliberdade iya etthu yuplupale wira naakhule saana epaphelo yasinanrehu;\nAssembleia Geral\nAssembleia Geral enalalea ephaphelo ela sa edireto ya mutthu, wi t\u2019etthu yorera ottharerela wakunla elapo, n\u2019atthu othene akhalanne varohoni\nitthu ya sihiimwe mpapheloni mu, asomihe ni apheele winnuwiha mattitthimihelo sa edireito ni eliberdade iya, ni alalee okhuma\nmulaponiwaya, mpaka ilapo sokhopela, wi sisuweliye ni sittharereliye wakunla elapo.\nARTIKU 1\nAtthu othene aniyaria oolikana ni owilamula moota ontthunaya okhala, variyari v\u2019edignidade ni edireito. Akhalanne esaria ni otthokelela,\nahaana akhalasaka othene saya vamurettele.\nARTIKU 2\nAtthu othene poti othyawelela edireito n\u2019eliberdade silempwe mupapheloni mu ahithanliaka yakhala wira atthu ooripa walaa oottela, nnakhala\nmuthiyana walaa mulopwana, opuro onkhala\u2019we, oninlompa\u2019we muluku, epoliitika entthara\u2019we, muthajiri walaa musikhini.\nNenna vaa, khavo onrowa othanliwa mwaha wa epoliitika entthara\u2019we, elapo awe, walaa nttetthe oyariwa\u2019we, okhalana ni wihikhalana elapo",
            "Image": "15742277f58f4922e2dbcc89ec000396"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "yupum\u2019we omantariwa n\u2019atthu ookhopela.\nARTIKU 3\nWakunla pinatamu ohaana edireito ya ekumi, eliberdade ni wakiha erutthu awe.\nARTIKU 4\nKhavo onrowa okhalihiwa epottha, makhalelo ya epottha, ni moota owakaliha epottha atthu enakhottihiya.\nARTIKU 5\nKhavo onrowa ohoosiwa, nnakhala okhalihiwa moota wonanara.\nARTIKU 6\nWakunla mutthu ohaana edireito yosaamihia makhalelo awe wakunla opuro onkhala\u2019we.\nARTIKU 7\nAtthu othene t\u2019olikana variyari va elei, n\u2019atthu othene attitthimihiweke n\u2019elei. Atthu othene ahaana akhaviheriwaka, mwaha wale ahin\u2019tthuna\nottitthimiha edeklarasau ila.\nARTIKU 8\nWakunla mutthu ohaana edireito yotthyawelela elei ya elapo enkhalawe wi akihiwe yakhala wira edireito sawe silempwe mwa elei yelapo awe\nkisettin\u2019he saana.\nARTIKU 9\nKhavo onrowa otthukiwa ni womoliwa mulaponimwawe, yihiwen\u2019he saana etthu etthenka\u2019we.\nARTIKU 10\nWakunla mutthu ohaana edireito ntoko atthu akina, wi etthu etthenka\u2019we enalamuliwa mwa otribunal, moota ansuwelaya atthu othene,\nvan\u2019himwaya edever ni edireito sawe, ni mulattu otthukeliwawe.\nARTIKU 11\nWakunla mutthu onihim\u2019mwa wi oottheka, onkhalihiya wira khivo yin\u2019ryawe mpaka anamulamula mulattu woneshesha etthu yin\u2019ryawe,\nehilialaka okarantiri eproseso ya edefesa sawe.\nKhavo onrowa otthukeliwa etthu ehikhalale mulattu mwa elapo enkhala\u2019we nnakhala ilapo sa okhopela. Nenna va, khavo onrowa\nwinnuwiheriwa epena\u2019we khuvikana ele yahimmwa okathi otthenk\u2019awe.",
            "Image": "015f363c49b1a033ae590196ff89671c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "ARTIKU 12\nKhavo onrowa ovehiwa okomantheene owan\u2019nhawe, n\u2019amusi awe, otthukuliwa iwarakha sawe, nnakhala wihisamihiya moota onkhala\u2019we. Elei\nyohaana omwakiha mutthu onrowa ovehiwa moota yola.\nARTIKU 13\nWakunla mutthu ohaana edireito yothanla opuro onphela\u2019we okhala, n\u2019hina mwa Estado eri awe.\nWakunla mutthu ohaana edireito yothama elapo eri awe, poti okhala elapo awe, ni edireito yotthikela mulaponi mwawe.\nARTIKU 14\nWakunla mutthu onoomoliwa n\u2019autoridade ohaana edireito yoveka ni okhala ilapo sa okhopela.\nEdireito ela kahi ya\u2019tthu yinre etthu yonanara variyari v\u2019elei yelapo enkhalaya, nnakhala mwamakhalelo a Na\u00e7\u00f5es Unidas.\nARTIKU 15\nWakunla mutthu ohaana edireito yokhalana enacionalidade.\nKhavo mutthu onrowa okhottihiwa enacionalidade awe ehinre etthu yonanara, nnakhala oveka enacionalidade ekina.\nARTIKU 16\nMulopwana ni muthiyana yennuwakaru ahaana edireto yothelana, akhale ottela ni nooriipa, mutthu a mulaponi ni a elapo yokhopela, walaa\nakhalee s\u2019egreja soovirikana. Okhuma okatthi onthelanaya, mpaka vammwalanaya, edireito saya ti soolikana.\nAtthu anthelana, ooweeli ahaana atthunaka wi athelane.\nEtthoko t\u2019etthu yulupale mulaponi, nenna vaa, yohaana edireito y\u2019eprote\u00e7\u00e3o ni okhaviheriwa n\u2019Estado.\nARTIKU 17\nWakunla mutthu mekhawe, walaa n\u2019akhwawe ohaana edireito yokhalana etthu awe.\nKhavo onrowa okhottihiwa etthu yawawe.\nARTIKU 18\nWakunla mutthu ohaana edireito yotthokelela etthu entthuna awe, ya makhalelo ni moota oninlopawe muluku. Edireito ela en\u2019himya wira\nmutthu ula poti ohiya egreja eri awe khukela entthuna awe, nnakhala moota ontthokekelawe, mekhawe walaa onari n\u2019akhwawe, asomihaka\nwalaa amulonpaka muluku.",
            "Image": "9666c3f7bde960ad56ec2bf0bbcfd197"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "ARTIKU 19\nWakunla mutthu ohaana edireito y\u2019ohimya enimmwa m\u2019muru mwawe, ehopipihiwaka ekiiso sa itthu sin\u2019himyawe, ni opheela wakhela ni\nolalea nuulumo nawe, mulaponimwawe ni ilapo sokhopela.\nARTIKU 20\nWakunla mutthu ohaana edireito yothukumana vamurettele n\u2019atthu akhwawe .\nKhavo onkelihiya va muthukumano ehitthunale mwanene.\nARTIKU 21\nWakunla mutthu ohaana edireito yon\u2019holela nakoso okhanle a publico yelapo awe, waala onthanla mutthu onrowa omuholela onpheela wi\nathanliwe.\nWakunla mutthu ohaana edireito, ni moota wolikana n\u2019atthu akina, itthu siniria s\u2019atthu othene a mulaponi mwawe.\nEvontade ya epovo t\u2019enilamula moota oniholela elapo atthu athanliwe. Yaala aniholela, athanliweke va mpantta wamuthanlo, onrowa atthu\nothene arina edireito yothanla, khiyathanla moota ontthunaya yihoniheraka mutthu oninthanlaya.\nARTIKU 22\nWakunla mutthu okhala wi membro a esociedade, ohaana edireito yokhaviheriwa n\u2019estado, n\u2019oveka edireito sawe silempwe muleini siniholela\nelapo awe ni elapo sokhopela, nenna va, itthu iya siveka awe sikhaleke simphwanhanea mulaponi mwawe.\nARTIKU 23\nWakunla mutthu ohaana edireito yophwanha muteko, n\u2019othanla muteko ola moota wolikana n\u2019akhwawe, ni okhaviheriwa ahikhalane muteko.\nAtthu othene ahaana edireito yowakhela moota onakhela akhwaya anivarana aya muteko mmosa.\nOnivara muteko ohaana edireito yowakhela saana, wi akhale n\u2019amusi awe variyari v\u2019edignidade ya mutthu, n\u2019okhaviheriwa ahikhale saana.\nWakunla mutthu ohaana edireito yothukumana n\u2019akhwawe khiyapaka esindicato, ni wilepiha mwa mathukumano akina wira alipihere edireito\nsawe.\nARTIKU 24\nWakunla mutthu ohaana edireito yomumula, n\u2019okathi wamuteko ohivirikanihe elei, ni edireito yokhalana ifeeria soolinva.\nARTIKU 25\nWakunla mutthu ohaana edireito sa itthu wi akhale saana n\u2019amusi awe ( ekuwo, yoja, enupa,\u2026) ni ekumi, okhaviheriya ahikhalane muteko,",
            "Image": "1ab1e3ff2674c1454e383da022eb442a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "awereyaka, apahun\u2019we, onakhweliye an\u2019yawe walaa amwara awe, onoluvanle ni sinamwirenle itthu sothakhala.\nMuthiyana orupanle nuule oyanre naanano ohaana edireito yokhaviheriwa saana. Ana othene ayariwe variyari va mulopwana ni muthiyana\nahithelanne arina edireito solikana ni sa anamwane akina.\nARTIKU 26\nWakunla mutthu ohaana edireito yosoma. Osoma ohaana okhalaka wihinlivia mpaka omaliha myakha sopajera onisuthiya olepa n\u2019osoma.\nMyakha sopajera iya atthu othene ahaana yilepihaka nnakhala vahasivelaka. Sihaana sipankaka esikola sinjene sinakumiha mateekniko.\nEsikola yulupale yesomi, ehaana otthukuliwa wi atthu othene akeleke moota wolikana, ale othene aniweryasa.\nEsikola ekhale opuro oninnuwiha muru ni murima wa mutthu, eninnuwiha edireito n\u2019eliberdade sa mutthu. Esikola ela ehaana yinnuwihaka\nmoota onimoona\u2019hu pinatamu m\u2019khwahu variyari vamurettele n\u2019atthu othene, niphelaka wi ninnuwihe miteko sa Na\u00e7\u00f5es Unidas.\nAsipapa ahaana edireito yopajera othanla moota ontthuna\u2019ya onsomiha mwanaya.\nARTIKU 27\nWakunla mutthu ohaana edireito yotthuna okela mwaneene mmitekoni sinvariya mmwannhawe, ni wakhela itthu sinkhumelela mmitekoni\nsinvara\u2019we.\nAtthu othene ahaana edireito yoprotejeria itthu sothene sinvaraya s\u2019osuela waya wa osomi.\nARTIKU 28\nWakunla mutthu ohaana edireito yokhavihera, wi edireito n\u2019eliberdade silempwe muwarakhani mu sihikelihiwe iphiro sonanara.\nARTIKU 29\nPinatamu ohaana idevere mulaponi mwawe, sinrowa omwinnuwiha ni moota anaweha\u2019we atthu akhwawe.\nOttharihela idireito n\u2019eliberdade silempwe mu, khavo onrowa ovariwa wi alalee edireito ni eliberdade s\u2019atthu akina, wi esariya ni makhalelo a\nmurettele yonaneye mulaponi variyari v\u2019edomocracia.\nEdireito n\u2019eliberdade iya sihiraneye sivirikanihaka elei sin\u2019holela makhalelo a Na\u00e7\u00f5es Unidas.\nARTIKU 30\nKhanivo nlamulo na edeklarasau ila ninrowa otthariheleliwa, n\u2019estado, mathukumano a\u2019tthu, walaa mutthu, epankaka etthu enrowa ovirikaniha\nidireito ni eliberdade silempwe mu.",
            "Image": "ad5f702a6afe04adbbe4a97271eff633"
        }
    }
}

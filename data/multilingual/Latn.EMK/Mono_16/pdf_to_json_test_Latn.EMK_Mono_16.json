{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467817,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "DUNU\u019dA B\u0190NMAKAN KA A B\u0190N\nAdamaden\u0272a Lasabati ni a la wuriki Sariyalu ma\nKALAMA DANT\u0190\u0190LI\nBani fabaden\u0272a t\u0254masere le ye, h\u0254r\u0254ya ni telen ani jususuma di dunu\u0272a\nd\u0254,\nBani adamaya lasabati l\u0254nbaliya ni a la gboya\u0272\u025b le nanin benkanni di m\u025bn\nka m\u0254\u0254lu lamuriti, ka k\u025b sababu di fana ka m\u0254\u0254lu kunna fulen, ka alu l\u0254\nh\u0254r\u0254ya \u0272inina ka alu b\u0254 misikinaya d\u0254,\nBani adamaya lakanda ye wajibi le di, fo jamana ye k\u025b jamana dafani le\ndi sariya bolo ma, wole ye a k\u025bla m\u0254\u0254lu t\u025b muriti ka don j\u025bd\u025b makadan\nwaa la,\nBani jamanalu la t\u025b\u025bb\u025bn ni alu la kaninteya ye fen ne di m\u025bn kakan ka\ns\u025bnb\u025bnteya,\nBani jamana m\u025bnnu ye \"ONU\" d\u025bkuruba k\u0254n\u0254, wolu bara alu kan di ko alu di\nadamaden nakadan, ka a lawuriki ka ban ka c\u025b ni muno laka\u0272a ko b\u025b\u025b d\u0254,\nBani alu bara alu kan di fana, ko alu di adamaya lafasa, ka adamaden la\nh\u0254r\u0254ya dafa sila b\u025b\u025b kan,\nBani, b\u025b\u025b b\u025bnni miriya kelen ma, ka a l\u0254 adamaya lasabati ma, wo ye\nwajibi le di b\u025b\u025b \u0272\u025b, walako miriya wo ye se lataamala sila b\u025b\u025b kan,\n\"ONU\" gbaraba bara a kandi: ko adamaden lakanda sariya \u0272in bara k\u025b\ndunu\u0272a b\u025b\u025b ye wajibi di, sa b\u025b\u025b ye a to i hankili la, ka i t\u025bsidi, ka\nm\u0254\u0254lu karan a la, ka alu jodon a la, ka a latinma jamanala t\u025b.\nSariya 1\nAdamadennu b\u025b\u025b s\u0254d\u0254n\u0272a kakan, h\u0254r\u0254ya d\u0254, fabaden\u0272a d\u0254 ani sariya ta fan\nd\u0254. Hankili ni s\u0254n\u0254m\u025b ye alu b\u025b\u025b ma, a kakan wo d\u0254 alu ye bakelen\u0272a sila\nlataaman alu \u0272\u0254\u0254n t\u025b.\nSariya 2 nan\nM\u0254\u0254 kelen kelenna b\u025b\u025b ni adamaden lakadan sariya kakan, i k\u025bda m\u0254\u0254 suusu\ndi, i sii t\u025b maf\u025bn\u025b nna, i fadikolo t\u025b maf\u025bn\u025bnna, i kan t\u025b maf\u025bn\u025bnna, i\nla dina t\u025b maf\u025bn\u025bnna, i la jamana mara hankili t\u025b maf\u025bn\u025bnna, i s\u0254d\u0254ndiya\nt\u025b maf\u025bn\u025bnna.\nAni fana jamanalu suuya t\u025b danb\u0254la ka a b\u025bn sariya wolu ma, alu mara\nhankili k\u025bda a suusu di, alu ma k\u025b jamanalu h\u0254r\u0254yani di, alu k\u025bda mara\nsuusu k\u0254n\u0254.\nSariya 3 nan\nAdamaden kelen kelenna b\u025b\u025b nii kakan ka lakanda, ka a la h\u0254r\u0254ya lakanda,\nka a kun nakanda.\nSariya 4 nan",
            "Image": "e3c91526ee189d2d3b7bb0370f62438e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "M\u0254\u0254 si makan ka k\u025b j\u0254n di, ka k\u025b bolok\u0254n\u0254 m\u0254\u0254 di, j\u0254n\u0272a ni j\u0254nsan sila\nb\u025b\u025b bara lat\u0254n.\nSariya 5 nan\nJankankata suusu ma kan ka sii m\u0254\u0254 la min di se f\u025b siila a la adamaden\u0272a\nla, ka a kunnajii.\nSariya 6 nan\nAdamaden kelen kelenna b\u025b\u025b la m\u0254\u0254ya ka kan ka l\u0254n a \u0272\u025b sariya kunda b\u025b\u025b\nla, a k\u025bda fanfan di.\nSariya 7 nan\nM\u0254\u0254 b\u025b\u025b ka kan sariya \u0272a k\u0254d\u0254, a ka kan fanan b\u025b\u025b ye mab\u025bn \u0272a kelen ma\nsariya bolo. M\u0254\u0254 makan ka lafisaya m\u0254\u0254 di ka b\u025bn sariya \u0272in lataaman\u0272a\nma.\nSariya 8 nan\nM\u0254\u0254 b\u025b\u025b di se i makasila i la jamana sariya bonnu la ni bila k\u025bda i la\nt\u0254\u0272\u025bli sila ma, ni wo t\u025b sariya sila ma.\nSariya 9 nan\nM\u0254\u0254 si t\u025b se minala ten, ka a don kaso la hamant\u025b ka gb\u025bn a la jamana\nk\u0254n\u0254 ni kun t\u025b a la.\nSariya 10 nan\nA wajibiyani, adamaden na ko ye k\u025b ko hakika di, ka a lank\u025bn\u025bmaya\nkitibon na telen k\u0254n\u0254ma, ka a jo ni a jalaki danfaranb\u0254.\nSariya 11 nan\nM\u0254\u0254 m\u0254\u0254 na a midada sika la sariya bolo ma, a ka kan ne ka jate f\u0254l\u0254 ko\na s\u0254n t\u025b a d\u0254, han kiti ye a jalaki lank\u025bn\u025bmaya.\nM\u0254\u0254 m\u0254\u0254 na a midada sariya k\u0254d\u0254 bolo ma, sariya kuda sila ma kan ka l\u0254 a\nma. Ani fana a la midali fanka ma kan ka tanbi sariya k\u0254d\u0254 jate la.\nSariya 12 nan\nM\u0254\u0254 ma kan ka a bila a m\u0254\u0254 \u0272\u0254\u0254 la kolu d\u0254 ten; ka b\u0254 a la denbaya kolu\nma, a la gbundu s\u025bb\u025blu, ka wa sii a la luk\u0254n\u0254 kolu la. A ma kan ka a\ndanti\u0272\u025bn, a ma kan ka a suma gboya. Sariya ka kan ka b\u025b\u025b lakanda ko suu\nwolu ma.\nSariya 13 nan\nTaa ni seyi dahani b\u025b\u025b ye jamana k\u0254n\u0254. Jamana y\u0254r\u0254 y\u0254r\u0254 fana ka i diya,\ni dise i siila yen.\nM\u0254\u0254 k\u025b\u025b di se ka b\u0254 jamana k\u0254n\u0254, a k\u025bda a fabada di, a k\u025bda jamana gb\u025bd\u025b\ndi, ka ban ka a k\u0254s\u025byi.",
            "Image": "3ae4619ad353e4ecd7e9a0d2cffe3da4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sariya 14 nan\nDannatanbikolu k\u0254d\u0254, b\u025b\u025b di se i kun karifadiya \u0272inina jamana gb\u025bd\u025b d\u0254,\ni don ma kan ka j\u025bn a la.\nNi sariya l\u0254nin t\u025b m\u0254\u0254 ma, m\u0254\u0254 m\u025bn na a la jamana sariya ti\u0272\u025bnna ka a\nbori.\nSariya 15 nan\nM\u0254\u0254 b\u025b\u025b ka kan ka k\u025b jamana d\u0254 jamanaden di.\nM\u0254\u0254 si t\u025b se ha j\u025bn a la jamana den\u0272a la, i don di se fanan jamana gb\u025bd\u025b\nden\u0272a s\u0254d\u0254nna.\nSariya 16 nan\nNi alu sii seda a ma, kamarennu ni den musolu di se fudula \u0272\u0254\u0254n ma,\nsi\u0272\u0254\u0254ya t\u025b a d\u0254, dina ko t\u025b a d\u0254. Alu b\u025b\u025b kakan sariya \u0272a k\u0254d\u0254 ko b\u025b\u025b\nd\u0254, fudu bolo ma.\nFudu t\u025b sidi alu t\u025b fo alu fila b\u025b\u025b ba b\u025bn a ma.\nDenbaya le ye jama t\u025bf\u025bden di. Wo d\u0254, a kakan ka lakanda jamana bolo.\nSariya 17 nan\nM\u0254\u0254 m\u0254\u0254, a k\u025bda a kelen na, a k\u025bda jama d\u0254, a di se ka a ta s\u0254d\u0254n.\nM\u0254\u0254 si bolo fen ma kan ka mina a la fanka bolo ma.\nSariya 18 nan\nHankili lamiri, s\u0254n\u0254m\u025b lamiri ani dina lawasanin b\u025b\u025b ye. I di se ka i\ndiyananta ta dinalu d\u0254, ka a silalu lataama.\nSariya 19 nan\nA lawasanin b\u025b\u025b ye ka a miriya jida, f\u0254li d\u0254, s\u025bb\u025bli d\u0254, ka hankili\n\u0272inin fan b\u025b\u025b, sila b\u025b\u025b f\u025b. Ko si ma kan ka k\u025b m\u0254\u0254 la wo si d\u0254.\nSariya 20 nan\nA lawasani b\u025b\u025b ye ba \u0272\u0254\u0254n nad\u025b\u025b, kuna d\u0254, k\u025bw\u025bli d\u0254 m\u025bn ni janfa sila t\u025b\nkelen di.\nM\u0254\u0254 t\u025b se karabala ka ladon d\u025b\u025b d\u0254, d\u025b\u025b min man di a \u0272\u025b.\nSariya 21 nan\nJamanaden b\u025b\u025b di se k\u025bla jamana kantii di, a y\u025bd\u025bkani walal a la m\u0254\u0254\nsuwandini.\nJamanaden b\u025b\u025b kakan jamana baarakundalu d\u0254 bolo kelen ma.\nJamana kantiilu fanka siini jamana den na lannaya le ma; jamanadennu ye\nalu sawo yidala wote ni wote le, ka ala lannaya m\u0254\u0254lu suwandi telen ni",
            "Image": "9bcc11715940e7a0f0341757c90e8571"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "sariya d\u0254.\nSariya 22 nan\nJamana b\u025b\u025b kakan ka jamanadennu lakanda \u0272a kelen ma. S\u0254d\u0254n sila f\u025b,\ndariya sila f\u025b, l\u0254nni sila f\u025b, lakandali wo ye b\u0254la jamana boloko le d\u0254\nani a ye min s\u0254d\u0254nna ani jamana gb\u025bd\u025blu la baara\u0272\u0254\u0254ya d\u0254.\nSariya 23 nan\nB\u025b\u025b kakan ka baara s\u0254d\u0254n, ka baara k\u025b s\u0254n\u0254ya d\u0254, baara m\u025bn duman i \u0272\u025b;\nb\u025b\u025b kakan ka latanka baaratan\u0272a ma jamana k\u0254n\u0254.\nBaara m\u025bnnu jate kakan, wolu kakan ka sara \u0272a kelen ne ma a k\u025bbaalu ye.\nBaara kakan ka sara s\u0254d\u0254n, sara m\u025bn di baarala ni a la denbaya balo hali\na ma d\u025bs\u025b.\nBaaralalu la \u0272\u0254\u0254n nakafo dahani alu ye, alu la munanfan makadan sila f\u025b.\nSariya 24 nan\n\u019d\u0254\u0254\u0272\u0254nni ni \u0272anat\u025b wajibiyani baarala b\u025b\u025b ye, m\u025bn ni sara t\u025b\u025b t\u025b kelen\ndi.\nSariya 25 nan\nSe wajibiyani b\u025b\u025b ye, se m\u025bn di ani a la denbaya daha, ka alu kisi\nk\u0254nk\u0254n ma, ka alu dafiyab\u0254, ka lau jiya, ka alu dandan ani ka alu\nmusakalu \u0272a. Ni jankaro ni baaratan\u0272a ani misikinaya lat\u025b\u025b suusu seda i\nma, i kakan ka makadan.\nDenbatii ni a den kakan ka mad\u025bm\u025bn; den s\u0254d\u0254nda fudu d\u0254, a ma s\u0254d\u0254n fudu\nd\u0254, a b\u025b\u025b kakan.\nSariya 26 nan\nKakan wajibiyani b\u025b\u025b ye, a don ma kan ka sara kat\u025br\u025b karan saara f\u0254l\u0254 ni\na filanan ma. Karan saara f\u0254l\u0254 ye wajibi le di b\u025b\u025b ye. Baara makaran ka\nkan ka aalawanka. B\u025b\u025b ka kan ka karan saara naaninan mas\u0254d\u0254n t\u025b\u025b sidi\nbolo le ma.\nKaran ka kan ka m\u0254\u0254 llawanka, ha a la m\u0254\u0254ya lasabati, ka a la h\u0254r\u0254ya\nlawasa. A kakan ka k\u025b sababu di ka \u0272\u0254\u0254n nagboya\u0272\u025b boloka, ka hina ni\nteri\u0272\u0254\u0254ya ladon dunu\u0272a d\u0254, siyalu t\u025b, dinalu t\u025b, ka \"ONU\" d\u025b\u025bkuruba\nmad\u025bm\u025bn b\u025bn nadonna dunu\u0272a k\u0254n\u0254.\nA dahani denbatiilu ye ka alu den bila karan na, karan m\u025bn duman alu ye.\nSariya 27 nan\nA wajibiyani b\u025b\u025b ye ka t\u025br\u025b i la jamana l\u0254nniko b\u025b\u025b d\u0254 han ka a t\u0254n\u0254\ns\u0254d\u0254n.\nB\u025b\u025b la baara t\u0254n\u0254 kakan ka lakanda, a k\u025bda s\u025bb\u025b di, a k\u025bda l\u0254nni suusu\ndi.",
            "Image": "03340d72cf5b5bc5c8822dd4da28fb4e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sariya 28 nan\nA dahani jamana b\u025b\u025b ye ka b\u0254 sila di, sila m\u025bn di sariya \u0272innu lakanda\nka k\u025b kunnafulen di adamadennu ma.\nSariya 29 nan\nBolo k\u0254yinin kelen t\u025b b\u025br\u025b ta, wo d\u0254, b\u025b\u025b kakan ka kolo i la jama.\nJamana dafani d\u0254, \u025bb\u025b\u025b kakan ka to sariya le k\u0254 walako i kana bila dolu\nt\u0254\u0272\u025b d\u0254.\nSariya \u0272innu kakan ka lataaman \"ONU\" d\u025b\u025bkuruba la miriya le kan. A makan\nka llataaman miriya gb\u025bd\u025b kan.\nSariya 30 nan\nDalilu si t\u025b m\u0254\u0254 bolo, a t\u025b jamana bolo, ka b\u0254 sila di, sila m\u025bn di\nsariyaba \u0272innu ti\u0272\u025bn.",
            "Image": "c0828f6515cb148861591039795c6552"
        }
    }
}

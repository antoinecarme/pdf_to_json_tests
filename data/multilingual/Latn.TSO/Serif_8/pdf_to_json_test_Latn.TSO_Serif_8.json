{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471149,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Xiboho xa Tifanelo ta Ximunhu ta Hinkwavo\nManghenelo\nTanihileswi ku tekeriwaka enhlokweni xindzhuti xa ntumbuluko na tifanelo leti nga susekiki eka munhu un\u2019wana na un\u2019wana leswi ku nga swona tshaku kumbe\nmasungulo ya ntshuxeko, vululami na ku rhula emisaveni,\nTanihileswi ku nga ni ku honisiwaka na ku nyadziwa ka tifanelo ta ximunhu leswi tiseke mitirho ya tihanyi leyi onheke miehleketo ya rixaka ra vanhu emikarhini leyi\nehansi ka misava, laha vanhu va faneleke ku tiphina hi ntshuxeko wo vulavula leswi va swi lavaka na ripfumelo leri va tihlawulelaka rona na ntshuxeko wo kala ku\nchavisetiwa ni wa swinavelo swi twarisiwile tanihi xinavelo lexikulukumba ngopfu eka xitshungu,\nTanihileswi swi nga swa nkoka loko munhu a nga heteleli a sindzisiwile hi xiyimo ku va a hlawula ku pfukela mfumo wa tihanyi na ntshikelelo, kambe tifanelo ta\nximunhu ti fanele ku sirheleriwa hi mfumo wa xinawu,\nTanihileswi swi nga swa nkoka ku tlakuseta nhluvuko wa vuxaka bya vunghana exikarhi ka matiko,\nTanihileswi vanhu va Nhlangano wa Matiko ya Misava va tiyisileke ntshembo wa wona eka tifanelo ta nkoka ta ximunhu eka Ntsombano (Charter), ni le ka\nxindzhuti na xidlamela xa munhu ni tifanelo to ringana ta vavasati ni vavanuna naswona va tinyiketile ku tlakuseta nhluvuko wa swa mahanyelo ni mahanyelo yo\nantswa eka ntshuxeko lowukulu swonghasi,\nTanihileswi Matikoswirho va tiboheke ku fikelela, va ri eka ntirhisano na Nhlangano wa Matiko ya Misava, ntlakuseto wa nhlonipho kumbe nxiximo wa hinkwavo ni\nku tekeriwa enhlokweni ka tifanelo ta ximunhu na mitshunxeko ya nkoka ya masungulo,\nTanihileswi ku twisisa ka mani na mani ka tifanelo leti na mitshunxeko ya nkoka ya masungulo swi nga ni nkoka wukulu ku tlurisa leswaku ku tiboha loku ku\nfikeleleka,\nHikokwalaho ka sweswo, sweswi\nNhlengeletanonkulu\nYi paluxa\nXiboho xa Tifanelo ta Ximunhu ta Hinkwavo lexi\nTanihi xipimelo xa mani na mani lexi fikelelekaka xa vanhu hinkwavo na matiko hinkwawo, leswaku eku heteleleni munhu un\u2019wana na un\u2019wana na xirho xin\u2019wana\nna xin\u2019wana xa muganga, hi ku mandzela enhlokweni Xiboho lexi, xi ta ringeta hi ku dyondzisa na dyondzo ku tlakuseta nxiximo wa tifanelo leti na mitshunxeko na\nhi maendlelo ya nga ni mbuyelo, etikweni ni le handle ka matiko hi xikongomelo xo fikelela ku tekeriwa enhlokweni no lemukiwa leswi hetisekeke, exikarhi ka\nMatikoswirho hi xiviri ni le xikarhi ka vanhu lava nga le hansi ka mfumo wa vona.\nXiphemu xa 1\nVanhu hinkwavo va tswariwa va tshunxekile naswona va ringanile eka tifanelo na xindzhuti. Va havaxerile miehleketo na tshiriti kumbe ku tiva xo biha ni xta kahle\nnakambe va fanele va kombana moya wa vukwavo.\nXiphemu xa 2\nUn\u2019wana na un\u2019wana u ni fanelo yo kuma tifanelo na mitshunxeko leswi boxiweke eka Xiboho lexi, ehandle ka xihlawuhlawu xa muxaka wihi na wihi, ku va ku ri hi\nrixaka, muhlovo, rimbewu, ririmi, ripfumelo, swa tipolitiki kumbe mavonelo man\u2019 wana, swa tiko kumbe ntumbuluko wa mahanyelo, tinhundzu, ku tswariwa kumbe\nswiyimo swin\u2019wana.\nTlhandlakambirhi, a ku na ku hlawula loku nga endliwaka mayelana ni swa mfumo wa tiko, swa vuavanyisi kumbe swa xiyimo xa matiko ya le handle kumbe\nmuganga lowu munhu a humaka eka wona, ku nga va ku ri leri tshunxekeke, na vutisthembi, leri nga tifumiki kumbe swirhalanganyi swin\u2019wana swa vutifumi.\nXiphemu xa 3\nUn\u2019wana na un\u2019wana u na fanelo yo hanya, ntshuxeko na nsirhelelo wa vumunhu.\nXiphemu xa 4\nA ku na munhu la faneleke ku endliwa hlonga kumbe ku nghenisiwa evukhumbini, vukhumbi na ku xavisiwa ka mahlonga swa arisiwa eka xivumbeko xin\u2019wana na\nxin\u2019wana.\nXiphemu xa 5\nA ku hambi na un\u2019we la faneleke ku ku xanisiwa kumbe ku khomiwa hi ndlela ya tihanyi kumbe ku khomiwa hi ndlela leyi chichaka xindzhuti kumbe nxupulo.\nXiphemu xa 6\nUn\u2019wana na un\u2019wana u na fanelo yo tekeriwa enhlokweni tanihi munhu kun\u2019wana na kun\u2019wana ehansi ka nawu.\nXiphemu xa 7\nVanhu hinkwavo va ringana ehansi ka nawu naswona va ni fanelo yo ringana yo sirheleriwa hi nawu ehandle ka xihlawuhlawu. Hinkwavo va ni fanelo yo sirheleriwa\nleswi ringaneke eka xihlawuhlawu xin\u2019wana na xin\u2019wana lexi kavanyetaka Xiboho lexi na le ka nhlohlotelo wun\u2019wana na wun\u2019wana lowu nga tisaka xihlawuhlawu xa\nmuxaka lowu.\nXiphemu xa 8\nUn\u2019wana na un\u2019wana u na fanelo yo kuma xitshunxo eka huvo ya tiko leyi nga ni vuswikoti ehenhla ka timhaka leti onhaka tifanelo ta nkoka leti a nyikiweke tona hi\nvumbiwa kumbe nawu.\nXiphemu xa 9\nA ku na munhu la faneleke ku bohiwa mihulahula, ku pfaleriwa kumbe ku ya evuchavelahwahwa.\nXiphemu xa 10\nUn\u2019wana na un\u2019wana u na fanelo yo avanyisiwa leswi ringaneke hi tihuvo leti tiyimeleke naswona leto ka mboyamelotlhelo rin\u2019we eka ku fikelela tifanelo ta yena ni\nleswi yena a bohekaka ku swi endla kumbe nadzu wihi na wihi wa vugevenga lowu a hehliwaka hawona.\nXiphemu xa 11\nMunhu un\u2019wana na un\u2019wana loyi a hehliwaka hi nandzu wo karhi u ni fanelo yo voniwa a nga ri na nandzu ku kala ku van a vumbhoni lebyi tiyisaka nandzu lowu\nmayelana ni nawu ehubyeni ya xitshungu laha na yena a ri ni marito yo tisirhelela hawona.\nA ku na munhu la nga voniwaka nandzu lowu lavaka nxupulo hi ku languta migingiriko yin\u2019wana na yin\u2019wana kumbe ku tluletiwa ko karhi loku nga humelerisiki\nnandzu lowu lavaka nxupulo ehansi ka nawu wa tiko kumbe wa misava, hi nkarhi lowu wu endliweke hawona. Nakambe a ku na nxupulo wun\u2019wana lowu tikaka ku\ntlula xigwevo lexi a xi yelana ni nandzu wa kona hi nkarhi lowu nandzu lowu lavaka nxupulo wu vangiweke hawona.\nXiphemu xa 12\nA ku na munhu loyi a nga ta khomiwa hi ndlela yo kavanyeta xihundla xa yena, ndyangu , muti kumbe mimbulavurisano ya yena, hambi ku ri ku nyefula kumbe ku\nyeyisa xichavo ni xindzhuti xa yena. Un\u2019wana na un\u2019wana u ni fanelo yo sirheleriwa hi nawu eka ngheneleriwa kumbe ku hlaseriwa.\nXiphemu xa 13",
            "Image": "7eca4b34f64ffe95f419da8e689e9005"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Un\u2019wana na un\u2019wana u ni fanelo ya ntshuxeko wa ku fambafamba ni ku tshama kumbe ku aka lomu a lavaka kona xikulu ku ri eka mindzilikano ya tiko rin\u2019wana na\nrin\u2019wana.\nUn\u2019wana na un\u2019wana u na fanelo yo siya tiko rin\u2019wana na rin\u2019wana, ku katsa ni ra yena, ivi a ta tlhela a vuya etikweni ra yena.\nXiphemu xa 14\nUn\u2019wana na un\u2019wana u ni fanelo yo lava no tiphina hi vuchavelahwahwa eka matiko man\u2019wana loko a baleka ku xanisiwa.\nFanelo leyi a yi nge tirhi eka maxaniseko lama nga le rivaleni leswaku a hi ya milandzu ya swa tipolitiki kumbe migingiriko yin\u2019wana leyi hambanaka ni\nswikongomelo na misinya ya maendlelo ya Nhlangano wa Matiko ya Misava.\nXiphemu xa 15\nUn\u2019wana na un\u2019wana u na fanelo ya ku va ni vuakatiko.\nA ku na munhu loyi a nga ta arisiwa vuakatiko bya yena kumbe ku aleriwa ku byi cinca.\nXiphemu xa 16\nVavanuna ni vavasati lava kuleke a va na xirhalanganyi xo tanihi hi rixaka, vuakatiko kumbe ripfumelo lexi nga va sivelaka, hisweswo va ni fanelo yo tekana ivi va\ntisungulela muti wa vona. Va ni tifanelo to ringana to tekana, tifanelo exikarhi ka vukati ni ku hela ka byona.\nVukati byi ta ngheniwa ntsena hi vatekani lava tshunxekeke xikan\u2019we ni lava tinyikeleke va ri lava a va swi languterile swo va nsati na nuna.\nNdyangu i xiphemu xa ntumbuluko xa muganga lexi nga ni vun\u2019we naswona xi fanele ku sirheleriwa hi muganga xikan\u2019we na tiko.\nXiphemu xa 17\nUn\u2019wana na un\u2019wana u na fanelo yo va na nhundzu a ri yexe kumbe a ri na van\u2019wana.\nA ku na munhu loyi a nga tsimbisiwaka ku va na nhundzu mihulahula.\nXiphemu xa 18\nUn\u2019wana na un\u2019wana u na fanelo ya ntshuxeko wa miehleketo, vutivi byo hlawula xa kahle ni xo biha na ripfumelo; fanelo leyi yi katsa ntshuxeko wo cinca\nvukhongeri kumbe ripfumelo, na ntshuxeko, laha a nga vaka a ri yexe kumbe na van\u2019wana emugangeni na le ka xitshungu kumbe xihundleni, ku vonakalisa\nripfumelo kumbe vukhongeri bya yena eku dyondziseni, eku endleni, eku khongeleni ni le ku byi xiximeni kumbe ku byi lemuka.\nXiphemu 19\nUn\u2019wana na un\u2019wana u na fanelo ya ntshuxeko eka mavonelo ni mavulavulelo; fanelo leyi yi katsa ntshuxeko wo veka mavonelo ehandle ko kavanyetiwa na ku lava,\nku amukela na ku hundzisa mahungu ni miehleketo hi ndlela yihi na yihi ya vuhangalasamahungu ehandle ka mindzilikano.\nXiphemu xa 20\nUn\u2019wana na un\u2019wana u na fanelo ya ntshuxeko wo hlengeletano no endla xinakulobye kumbe ku dyetana ni van\u2019wana hi ku rhula.\nA kun a munhu loyi a nga ta sindzisiwa ku va xirho xa ntlawa wo karhi.\nXiphemu xa 21\nMunhu un\u2019wana na un\u2019wana u na fanelo yo nghenelela eka migingiriko ya hulumende ya tiko ra yena, hi xiviri kumbe hi ku hlawula vayimeleri hi ndlela yo\ntshunxeka.\nUn\u2019wana na un\u2019wana u na fanelo yo fikelela mitirho ya xitshungu etikweni ra yena.\nKu rhandza ka vanhu hi kona ku nga phuphu ya matimba ya mfumo; ku rhandza ka vona loku ku ta kombisiwa eka nhlawulo wa ntiyiso wa mikarhi leyi vekiweke\nlowu nga ta va wa mani na mani naswona wu ri na ndzingano wa mathomo laha munhu a hlawulaka a ri exihundleni kumbe hi tindlela tin\u2019wana to ringana na tona\nto tshunxeka.\nXiphemu xa 22\nUn\u2019wana na un\u2019wana tanihi xirho xa muganga, u na fanelo ya nsirhelelo wa mahanyelo naswona u fanerile hi swa ikhonomi, mahanyelo, tifanelo ta swa ndhavuko\nleti bohaka eka xidlamela na nhluvuko wo tshunxeka wa vumunhu bya yena leswi a swi kumaka hi matshalatshala ya tiko ni ku dyetana ka matiko ya le handle\nnakambe swi ri mayelana ni vandla ni swipfuno swa tiko rin\u2019wana na rin\u2019wana.\nXiphemu xa 23\nUn\u2019wana na un\u2019wana u na fanelo yo tirha, ya nhlawulo wo tshunxeka wa ntirho, swiyimo swa ntirho leswi nga ni vululami leswi tsakisaka xikan\u2019we ni nsirhelelo eka\npfumaleko wa ntirho.\nUn\u2019wana na un\u2019wana ehandle ka xihlawuhlawu, u na fanelo yo kuma muholo wo ringana ni van\u2019wana wa ntirho wo ringana.\nUn\u2019wana na un\u2019wana loyi a tirhaka u ni fanelo ya muholo lowu tsakisaka lowu endlaka leswaku yena ni ndyangu wa yena va hanya hi ndlela leyi nga ni xindzhuti xa\nvumunhu, naswona wu tatiseriwa hi loko swi koteka hi tindlela tin\u2019wana ta nsirhelelo wa swa mahanyelo.\nXiphemu xa 24\nUn\u2019wana na un\u2019wana u na fanelo yo wisa no hungasa, ku katsa ni nkarhi wo twala lowu pimiweke wa ku tirha xikan\u2019we ni masiku yo wisa lama hakeriwaka.\nXiphemu xa 25\nUn\u2019wana na un\u2019wana u na fanelo yo kuma mahanyelo yo enela lama nga ni rihanyu ra kahle ra yena ni ndyangu wa yena, leswi katsaka swiambalo, swakudya,\nvutshamo, vutshunguri bya kahle, na vukorhokeri bya mahanyelo byo fanela na fanelo ya nsirhelelo loko wo tshuka a nga ha tirhi, ku vabya, ku lamala, ku loveriwa,\nku dyuhala kumbe ku khosahala kumbe ku pfumala swin\u2019wana leswi pfunaka ku hanya eka swiyimo swin\u2019wana leswi a nga kotiki ku swi lawula.\nVumanana na vun\u2019wana byi fanele ku nyikiwa mpfuno no khomiwa kahle. Vana hinkwavo, lava tswaleriweke evukatini bya mucato kumbe ehandle ka byona, na\nvona va ta tiphina hi nsirhelelo wa swa mahanyelo wo fana ni wa van\u2019wana.\n[?]\nXiphemu xa 26\nUn\u2019wana na un\u2019wana u na fanelo ya dyondzo. Dyondzo yi ta va ya mahala, ngopfungopfu eka tintangha ta le hansi ni le ta masungulo. Dyondzo ya le hansihansi yi ta\nsindzisiwa vanhu kunene. Dyondzo ya swa vutshila ni yo ku dyondzela mitirho yi fanele ku kumeka naswona dyondzo ya le henhla kumbe ya tikholichi yi ta kumeka\nhi ku ringana eka hinkwavo ku karhi ku langutiwa vuswikoti bya vona.\nDyondzo yi ta kongomisiwa eka nhluvuko lowu heleleke wa vumunhu na ku tiyisa nxiximo wa tifanelo ta ximunhu na mitshunxeko ya nkoka. Yi ta tlakuseta ku\ntwisisa, ku amukelana, vunghana, exxikarhi ka matiko hinkwawo, tinxaka kumbe mitlawa ya vapfumeri, nakambe yi ta ndlandlamuxa migingiriko ya Nhlangano wa\nMatiko ya Misava hi xikongomelo xo tisa ku rhula.\nVatswari va ni fanelo yo hlawula muxaka wa dyondzo leyi va lavaka leswaku yi nyikiwa vana va vona.\nXiphemu xa 27\nUn\u2019wana na un\u2019wana u na fanelo yo nghenelela hi ku tshunxeka eka vutomi bya ndhavuko wa muganga, ku tiphina hi vutshila kumbe mitlangu na ku phakelana na",
            "Image": "8cb3ba197e4f942cf9c050ee14c7d6ab"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "van\u2019wana swa ndlandlamuko wa sayense ni mbuyelo wa swona.\nMunhu un\u2019wana na un\u2019wana u na fanelo yo sirhelela mitirho ya yena ya sayense, matsalwa kumbe vutshila, ku ri leyi a yi tsakelaka naswona a ri yena mutumbuluxi\nwa yona.\nXiphemu xa 28\nUn\u2019wana na un\u2019wana u na fanelo yo nghenelela eka swa mahanyelo ya muganga ni swa matiko ya le handle laha tifanelo na mithsunxeko leswi simekiweke eka\nXiboho lexi swi nga ta kumeka swi karhi swi fikeleleka leswi heleleke.\nXiphemu xa 29\nUn\u2019wana na un\u2019wana u na ntirho wo karhi emugangeni laha vumunhu bya yena byi kotaka ku hluvuka leswi hetisekeke xikan\u2019we no va lebyo tshunxeka.\nEku tirhiseni ka tifanelo ni mitshunxeko ya yena, un\u2019wana na un\u2019wana u ta lawuriwa hi swipimelo swo karhi leswi boxiweke hi nawu hi xikongomelo xo tekela\nenhlokweni na ku xixima tifanelo na mitshunxeko ya van\u2019wana xikan\u2019we no fikelela swilaveko swa vululami swa matikhomelo lamanene, ntshamiseko wa xitshungu\nni mahanyelo ya vanhu hi ku angarhela emugangeni wa mafumelo yo tshunxeka ya vanyingi.\n[?]\nXiphemu xa 30\nA ku na hambi na xin\u2019we eka Xiboho lexi lexi nga hlamuseriwaka wonge xi vula kumbe ku kongoma eka tiko ro karhi, ntlawa kumbe munhu wo karhi ku nyika fanelo\nyo nghenelela eka migingiriko yin\u2019wana na yin\u2019wana kumbe ku endla nghingiriko wo karhi lowu nga ni xikongomelo xo mbundzuxa fanelo yin\u2019wana na yin\u2019wana na\nmitshunxeko leyi xaxametiweke eka xiboho lexi.",
            "Image": "02e49669608a27311c766401e6564ff6"
        }
    }
}

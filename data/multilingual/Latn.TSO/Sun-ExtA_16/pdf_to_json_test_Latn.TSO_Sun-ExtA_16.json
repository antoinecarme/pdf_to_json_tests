{
    "MetaData": {
        "Author": null,
        "Creation_Date": 1581471226,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bd37ea011ff3a29c129315b8d9ada592",
            "Index": 0,
            "Label": "1",
            "Size": [
                595.0,
                842.0
            ],
            "Text": "Xiboho xa Tifanelo ta Ximunhu ta Hinkwavo\nManghenelo\nTanihileswi ku tekeriwaka enhlokweni xindzhuti xa ntumbuluko na tifanelo leti nga\nsusekiki eka munhu un’wana na un’wana leswi ku nga swona tshaku kumbe masungulo ya\nntshuxeko, vululami na ku rhula emisaveni,\nTanihileswi ku nga ni ku honisiwaka na ku nyadziwa ka tifanelo ta ximunhu leswi tiseke\nmitirho ya tihanyi leyi onheke miehleketo ya rixaka ra vanhu emikarhini leyi ehansi ka\nmisava, laha vanhu va faneleke ku tiphina hi ntshuxeko wo vulavula leswi va swi lavaka\nna ripfumelo leri va tihlawulelaka rona na ntshuxeko wo kala ku chavisetiwa ni wa\nswinavelo swi twarisiwile tanihi xinavelo lexikulukumba ngopfu eka xitshungu,\nTanihileswi swi nga swa nkoka loko munhu a nga heteleli a sindzisiwile hi xiyimo ku va\na hlawula ku pfukela mfumo wa tihanyi na ntshikelelo, kambe tifanelo ta ximunhu ti\nfanele ku sirheleriwa hi mfumo wa xinawu,\nTanihileswi swi nga swa nkoka ku tlakuseta nhluvuko wa vuxaka bya vunghana exikarhi ka\nmatiko,\nTanihileswi vanhu va Nhlangano wa Matiko ya Misava va tiyisileke ntshembo wa wona eka\ntifanelo ta nkoka ta ximunhu eka Ntsombano (Charter), ni le ka xindzhuti na xidlamela\nxa munhu ni tifanelo to ringana ta vavasati ni vavanuna naswona va tinyiketile ku\ntlakuseta nhluvuko wa swa mahanyelo ni mahanyelo yo antswa eka ntshuxeko lowukulu\nswonghasi,\nTanihileswi Matikoswirho va tiboheke ku fikelela, va ri eka ntirhisano na Nhlangano wa\nMatiko ya Misava, ntlakuseto wa nhlonipho kumbe nxiximo wa hinkwavo ni ku tekeriwa\nenhlokweni ka tifanelo ta ximunhu na mitshunxeko ya nkoka ya masungulo,\nTanihileswi ku twisisa ka mani na mani ka tifanelo leti na mitshunxeko ya nkoka ya\nmasungulo swi nga ni nkoka wukulu ku tlurisa leswaku ku tiboha loku ku fikeleleka,\nHikokwalaho ka sweswo, sweswi\nNhlengeletanonkulu\nYi paluxa\nXiboho xa Tifanelo ta Ximunhu ta Hinkwavo lexi\nTanihi xipimelo xa mani na mani lexi fikelelekaka xa vanhu hinkwavo na matiko hinkwawo,\nleswaku eku heteleleni munhu un’wana na un’wana na xirho xin’wana na xin’wana xa\nmuganga, hi ku mandzela enhlokweni Xiboho lexi, xi ta ringeta hi ku dyondzisa na\ndyondzo ku tlakuseta nxiximo wa tifanelo leti na mitshunxeko na hi maendlelo ya nga ni\nmbuyelo, etikweni ni le handle ka matiko hi xikongomelo xo fikelela ku tekeriwa\nenhlokweni no lemukiwa leswi hetisekeke, exikarhi ka Matikoswirho hi xiviri ni le\nxikarhi ka vanhu lava nga le hansi ka mfumo wa vona.\nXiphemu xa 1\nVanhu hinkwavo va tswariwa va tshunxekile naswona va ringanile eka tifanelo na\nxindzhuti. Va havaxerile miehleketo na tshiriti kumbe ku tiva xo biha ni xta kahle\nnakambe va fanele va kombana moya wa vukwavo."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ecef5774e59b9529babe126d1ec77110",
            "Index": 1,
            "Label": "2",
            "Size": [
                595.0,
                842.0
            ],
            "Text": "Xiphemu xa 2\nUn’wana na un’wana u ni fanelo yo kuma tifanelo na mitshunxeko leswi boxiweke eka\nXiboho lexi, ehandle ka xihlawuhlawu xa muxaka wihi na wihi, ku va ku ri hi rixaka,\nmuhlovo, rimbewu, ririmi, ripfumelo, swa tipolitiki kumbe mavonelo man’ wana, swa tiko\nkumbe ntumbuluko wa mahanyelo, tinhundzu, ku tswariwa kumbe swiyimo swin’wana.\nTlhandlakambirhi, a ku na ku hlawula loku nga endliwaka mayelana ni swa mfumo wa tiko,\nswa vuavanyisi kumbe swa xiyimo xa matiko ya le handle kumbe muganga lowu munhu a\nhumaka eka wona, ku nga va ku ri leri tshunxekeke, na vutisthembi, leri nga tifumiki\nkumbe swirhalanganyi swin’wana swa vutifumi.\nXiphemu xa 3\nUn’wana na un’wana u na fanelo yo hanya, ntshuxeko na nsirhelelo wa vumunhu.\nXiphemu xa 4\nA ku na munhu la faneleke ku endliwa hlonga kumbe ku nghenisiwa evukhumbini, vukhumbi\nna ku xavisiwa ka mahlonga swa arisiwa eka xivumbeko xin’wana na xin’wana.\nXiphemu xa 5\nA ku hambi na un’we la faneleke ku ku xanisiwa kumbe ku khomiwa hi ndlela ya tihanyi\nkumbe ku khomiwa hi ndlela leyi chichaka xindzhuti kumbe nxupulo.\nXiphemu xa 6\nUn’wana na un’wana u na fanelo yo tekeriwa enhlokweni tanihi munhu kun’wana na\nkun’wana ehansi ka nawu.\nXiphemu xa 7\nVanhu hinkwavo va ringana ehansi ka nawu naswona va ni fanelo yo ringana yo sirheleriwa\nhi nawu ehandle ka xihlawuhlawu. Hinkwavo va ni fanelo yo sirheleriwa leswi ringaneke\neka xihlawuhlawu xin’wana na xin’wana lexi kavanyetaka Xiboho lexi na le ka\nnhlohlotelo wun’wana na wun’wana lowu nga tisaka xihlawuhlawu xa muxaka lowu.\nXiphemu xa 8\nUn’wana na un’wana u na fanelo yo kuma xitshunxo eka huvo ya tiko leyi nga ni\nvuswikoti ehenhla ka timhaka leti onhaka tifanelo ta nkoka leti a nyikiweke tona hi\nvumbiwa kumbe nawu.\nXiphemu xa 9\nA ku na munhu la faneleke ku bohiwa mihulahula, ku pfaleriwa kumbe ku ya\nevuchavelahwahwa.\nXiphemu xa 10\nUn’wana na un’wana u na fanelo yo avanyisiwa leswi ringaneke hi tihuvo leti\ntiyimeleke naswona leto ka mboyamelotlhelo rin’we eka ku fikelela tifanelo ta yena ni\nleswi yena a bohekaka ku swi endla kumbe nadzu wihi na wihi wa vugevenga lowu a\nhehliwaka hawona.\nXiphemu xa 11"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "85c5327dd0a89e2261cd3fde9cad3102",
            "Index": 2,
            "Label": "3",
            "Size": [
                595.0,
                842.0
            ],
            "Text": "Munhu un’wana na un’wana loyi a hehliwaka hi nandzu wo karhi u ni fanelo yo voniwa a\nnga ri na nandzu ku kala ku van a vumbhoni lebyi tiyisaka nandzu lowu mayelana ni nawu\nehubyeni ya xitshungu laha na yena a ri ni marito yo tisirhelela hawona.\nA ku na munhu la nga voniwaka nandzu lowu lavaka nxupulo hi ku languta migingiriko\nyin’wana na yin’wana kumbe ku tluletiwa ko karhi loku nga humelerisiki nandzu lowu\nlavaka nxupulo ehansi ka nawu wa tiko kumbe wa misava, hi nkarhi lowu wu endliweke\nhawona. Nakambe a ku na nxupulo wun’wana lowu tikaka ku tlula xigwevo lexi a xi yelana\nni nandzu wa kona hi nkarhi lowu nandzu lowu lavaka nxupulo wu vangiweke hawona.\nXiphemu xa 12\nA ku na munhu loyi a nga ta khomiwa hi ndlela yo kavanyeta xihundla xa yena, ndyangu ,\nmuti kumbe mimbulavurisano ya yena, hambi ku ri ku nyefula kumbe ku yeyisa xichavo ni\nxindzhuti xa yena. Un’wana na un’wana u ni fanelo yo sirheleriwa hi nawu eka\nngheneleriwa kumbe ku hlaseriwa.\nXiphemu xa 13\nUn’wana na un’wana u ni fanelo ya ntshuxeko wa ku fambafamba ni ku tshama kumbe ku\naka lomu a lavaka kona xikulu ku ri eka mindzilikano ya tiko rin’wana na rin’wana.\nUn’wana na un’wana u na fanelo yo siya tiko rin’wana na rin’wana, ku katsa ni ra\nyena, ivi a ta tlhela a vuya etikweni ra yena.\nXiphemu xa 14\nUn’wana na un’wana u ni fanelo yo lava no tiphina hi vuchavelahwahwa eka matiko\nman’wana loko a baleka ku xanisiwa.\nFanelo leyi a yi nge tirhi eka maxaniseko lama nga le rivaleni leswaku a hi ya milandzu\nya swa tipolitiki kumbe migingiriko yin’wana leyi hambanaka ni swikongomelo na misinya\nya maendlelo ya Nhlangano wa Matiko ya Misava.\nXiphemu xa 15\nUn’wana na un’wana u na fanelo ya ku va ni vuakatiko.\nA ku na munhu loyi a nga ta arisiwa vuakatiko bya yena kumbe ku aleriwa ku byi cinca.\nXiphemu xa 16\nVavanuna ni vavasati lava kuleke a va na xirhalanganyi xo tanihi hi rixaka, vuakatiko\nkumbe ripfumelo lexi nga va sivelaka, hisweswo va ni fanelo yo tekana ivi va\ntisungulela muti wa vona. Va ni tifanelo to ringana to tekana, tifanelo exikarhi ka\nvukati ni ku hela ka byona.\nVukati byi ta ngheniwa ntsena hi vatekani lava tshunxekeke xikan’we ni lava\ntinyikeleke va ri lava a va swi languterile swo va nsati na nuna.\nNdyangu i xiphemu xa ntumbuluko xa muganga lexi nga ni vun’we naswona xi fanele ku\nsirheleriwa hi muganga xikan’we na tiko.\nXiphemu xa 17\nUn’wana na un’wana u na fanelo yo va na nhundzu a ri yexe kumbe a ri na van’wana."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "651e8538176a2e79ca020dd035f0e8eb",
            "Index": 3,
            "Label": "4",
            "Size": [
                595.0,
                842.0
            ],
            "Text": "A ku na munhu loyi a nga tsimbisiwaka ku va na nhundzu mihulahula.\nXiphemu xa 18\nUn’wana na un’wana u na fanelo ya ntshuxeko wa miehleketo, vutivi byo hlawula xa\nkahle ni xo biha na ripfumelo; fanelo leyi yi katsa ntshuxeko wo cinca vukhongeri kumbe\nripfumelo, na ntshuxeko, laha a nga vaka a ri yexe kumbe na van’wana emugangeni na le\nka xitshungu kumbe xihundleni, ku vonakalisa ripfumelo kumbe vukhongeri bya yena eku\ndyondziseni, eku endleni, eku khongeleni ni le ku byi xiximeni kumbe ku byi lemuka.\nXiphemu 19\nUn’wana na un’wana u na fanelo ya ntshuxeko eka mavonelo ni mavulavulelo; fanelo leyi\nyi katsa ntshuxeko wo veka mavonelo ehandle ko kavanyetiwa na ku lava, ku amukela na ku\nhundzisa mahungu ni miehleketo hi ndlela yihi na yihi ya vuhangalasamahungu ehandle ka\nmindzilikano.\nXiphemu xa 20\nUn’wana na un’wana u na fanelo ya ntshuxeko wo hlengeletano no endla xinakulobye\nkumbe ku dyetana ni van’wana hi ku rhula.\nA kun a munhu loyi a nga ta sindzisiwa ku va xirho xa ntlawa wo karhi.\nXiphemu xa 21\nMunhu un’wana na un’wana u na fanelo yo nghenelela eka migingiriko ya hulumende ya\ntiko ra yena, hi xiviri kumbe hi ku hlawula vayimeleri hi ndlela yo tshunxeka.\nUn’wana na un’wana u na fanelo yo fikelela mitirho ya xitshungu etikweni ra yena.\nKu rhandza ka vanhu hi kona ku nga phuphu ya matimba ya mfumo; ku rhandza ka vona loku\nku ta kombisiwa eka nhlawulo wa ntiyiso wa mikarhi leyi vekiweke lowu nga ta va wa mani\nna mani naswona wu ri na ndzingano wa mathomo laha munhu a hlawulaka a ri exihundleni\nkumbe hi tindlela tin’wana to ringana na tona to tshunxeka.\nXiphemu xa 22\nUn’wana na un’wana tanihi xirho xa muganga, u na fanelo ya nsirhelelo wa mahanyelo\nnaswona u fanerile hi swa ikhonomi, mahanyelo, tifanelo ta swa ndhavuko leti bohaka eka\nxidlamela na nhluvuko wo tshunxeka wa vumunhu bya yena leswi a swi kumaka hi\nmatshalatshala ya tiko ni ku dyetana ka matiko ya le handle nakambe swi ri mayelana ni\nvandla ni swipfuno swa tiko rin’wana na rin’wana.\nXiphemu xa 23\nUn’wana na un’wana u na fanelo yo tirha, ya nhlawulo wo tshunxeka wa ntirho, swiyimo\nswa ntirho leswi nga ni vululami leswi tsakisaka xikan’we ni nsirhelelo eka pfumaleko\nwa ntirho.\nUn’wana na un’wana ehandle ka xihlawuhlawu, u na fanelo yo kuma muholo wo ringana ni\nvan’wana wa ntirho wo ringana.\nUn’wana na un’wana loyi a tirhaka u ni fanelo ya muholo lowu tsakisaka lowu endlaka\nleswaku yena ni ndyangu wa yena va hanya hi ndlela leyi nga ni xindzhuti xa vumunhu,\nnaswona wu tatiseriwa hi loko swi koteka hi tindlela tin’wana ta nsirhelelo wa swa\nmahanyelo."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bdd47f42eceeea666898e54aaa693b5e",
            "Index": 4,
            "Label": "5",
            "Size": [
                595.0,
                842.0
            ],
            "Text": "Xiphemu xa 24\nUn’wana na un’wana u na fanelo yo wisa no hungasa, ku katsa ni nkarhi wo twala lowu\npimiweke wa ku tirha xikan’we ni masiku yo wisa lama hakeriwaka.\nXiphemu xa 25\nUn’wana na un’wana u na fanelo yo kuma mahanyelo yo enela lama nga ni rihanyu ra\nkahle ra yena ni ndyangu wa yena, leswi katsaka swiambalo, swakudya, vutshamo,\nvutshunguri bya kahle, na vukorhokeri bya mahanyelo byo fanela na fanelo ya nsirhelelo\nloko wo tshuka a nga ha tirhi, ku vabya, ku lamala, ku loveriwa, ku dyuhala kumbe ku\nkhosahala kumbe ku pfumala swin’wana leswi pfunaka ku hanya eka swiyimo swin’wana\nleswi a nga kotiki ku swi lawula.\nVumanana na vun’wana byi fanele ku nyikiwa mpfuno no khomiwa kahle. Vana hinkwavo,\nlava tswaleriweke evukatini bya mucato kumbe ehandle ka byona, na vona va ta tiphina hi\nnsirhelelo wa swa mahanyelo wo fana ni wa van’wana.\n[?]\nXiphemu xa 26\nUn’wana na un’wana u na fanelo ya dyondzo. Dyondzo yi ta va ya mahala, ngopfungopfu\neka tintangha ta le hansi ni le ta masungulo. Dyondzo ya le hansihansi yi ta sindzisiwa\nvanhu kunene. Dyondzo ya swa vutshila ni yo ku dyondzela mitirho yi fanele ku kumeka\nnaswona dyondzo ya le henhla kumbe ya tikholichi yi ta kumeka hi ku ringana eka\nhinkwavo ku karhi ku langutiwa vuswikoti bya vona.\nDyondzo yi ta kongomisiwa eka nhluvuko lowu heleleke wa vumunhu na ku tiyisa nxiximo wa\ntifanelo ta ximunhu na mitshunxeko ya nkoka. Yi ta tlakuseta ku twisisa, ku amukelana,\nvunghana, exxikarhi ka matiko hinkwawo, tinxaka kumbe mitlawa ya vapfumeri, nakambe yi\nta ndlandlamuxa migingiriko ya Nhlangano wa Matiko ya Misava hi xikongomelo xo tisa ku\nrhula.\nVatswari va ni fanelo yo hlawula muxaka wa dyondzo leyi va lavaka leswaku yi nyikiwa\nvana va vona.\nXiphemu xa 27\nUn’wana na un’wana u na fanelo yo nghenelela hi ku tshunxeka eka vutomi bya ndhavuko\nwa muganga, ku tiphina hi vutshila kumbe mitlangu na ku phakelana na van’wana swa\nndlandlamuko wa sayense ni mbuyelo wa swona.\nMunhu un’wana na un’wana u na fanelo yo sirhelela mitirho ya yena ya sayense,\nmatsalwa kumbe vutshila, ku ri leyi a yi tsakelaka naswona a ri yena mutumbuluxi wa\nyona.\nXiphemu xa 28\nUn’wana na un’wana u na fanelo yo nghenelela eka swa mahanyelo ya muganga ni swa\nmatiko ya le handle laha tifanelo na mithsunxeko leswi simekiweke eka Xiboho lexi swi\nnga ta kumeka swi karhi swi fikeleleka leswi heleleke.\nXiphemu xa 29\nUn’wana na un’wana u na ntirho wo karhi emugangeni laha vumunhu bya yena byi kotaka"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "566d59bda580b76905f8c3f46e0d5508",
            "Index": 5,
            "Label": "6",
            "Size": [
                595.0,
                842.0
            ],
            "Text": "ku hluvuka leswi hetisekeke xikan’we no va lebyo tshunxeka.\nEku tirhiseni ka tifanelo ni mitshunxeko ya yena, un’wana na un’wana u ta lawuriwa hi\nswipimelo swo karhi leswi boxiweke hi nawu hi xikongomelo xo tekela enhlokweni na ku\nxixima tifanelo na mitshunxeko ya van’wana xikan’we no fikelela swilaveko swa\nvululami swa matikhomelo lamanene, ntshamiseko wa xitshungu ni mahanyelo ya vanhu hi ku\nangarhela emugangeni wa mafumelo yo tshunxeka ya vanyingi.\n[?]\nXiphemu xa 30\nA ku na hambi na xin’we eka Xiboho lexi lexi nga hlamuseriwaka wonge xi vula kumbe ku\nkongoma eka tiko ro karhi, ntlawa kumbe munhu wo karhi ku nyika fanelo yo nghenelela\neka migingiriko yin’wana na yin’wana kumbe ku endla nghingiriko wo karhi lowu nga ni\nxikongomelo xo mbundzuxa fanelo yin’wana na yin’wana na mitshunxeko leyi xaxametiweke\neka xiboho lexi."
        }
    }
}

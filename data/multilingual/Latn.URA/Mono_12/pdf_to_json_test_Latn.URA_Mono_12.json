{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471276,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "\"Niha chatohanai ne, raotojoeein itarai rucuecuruha ne jaannu\", nain aitiin laeneratecure La\nAsamblea de las Naciones Unidas canaacaanu que, cana temurau nenacauru-cocoainanacaihuri 10\njanoniha disiembere ne bana, 1973 ajaanaa ne bana. Nitohaneein ichacuruhane baihate\naitoroatecure cana temurau nenacauru-cocoainanacaihuri itolere sacutaain escoela cuhane\nereretaain beebejeuruha satiin nerelanacaauru leijiin inejeein cautelanaalane coina.\nSATIIN CAA CHAURUATANE QUE NENACAAURU CACHAAURU RAl RAUHI\nNunue\nSatiin, cachaauru raite ne rauhi. Nii jaun, nainihei chaque ereein nihacane jaannu, jiniiquiin,\nraotojoeein, ita cailichanaa coauquelanaala, rauhij iriin nenaa j erichaache ne. Nitohanai\ncoitucuhin neniha cachaauruna jaunte, ita cailichairiin nihane, ichaoore cachaauru. Nii jaunna,\nneruujiha saain, itolere cachauru ne jerichaanu; itolere raotojoeein ichaohin aúiihaneein,\nniicha esenetai esenetaain, niicha coacui que ereerejeein, naojoaain niha cachaauru ne\njerichaanu.\nSaain acaauru cachaauru coroatajanemii, saain itolere gobiernooru, nabana aiha nejerateein,\nnaojoaain niha rai cachaauru ne coataa.\nCaohachaain ita coaraain, naaojoaain neeuruhine leeocha gobierno aina itolere caa chauruatane\nsacutaain nenacaauru gobiernooru.\n\"Caohatoha naain jeriha laurilaurichuru nenacaauru gobierno, caa canaacaanu aitoojoan que na\njaun, uain caohachaain cachaauru coroataj anecurumii te, caoachaain neruujueein neeuruhine.\n\"Caohatoha carai,\" naain ereeuri gobiernooru, esiahen rauhijiriin, caa aitocoaanu ne rijijieein\ntonoraain ichacurumiite raotojoeein jianacoo nenaa nainecurumii, saain rai cachaauru.\nNii jaun te, caohachae saain itolere neein coitucuuruha saain cachaauru ne caohachae, rauhij\niriin ichacuruhane coina.\nCARITIIN TE AlTUCURE LAURILAURICHURU CAJE UNACAURU CURAANAACURU ITA TAOJIAIN\nNii jaun, itolere sacutaain cachaauru relauruhinete, coitucuhin, \"Naojoaain te chuisi ne cana\nrai rauhi,\" naain coticuuruhine cachaauru laurilaurichuru nenacaauru. Nitohaneeinte, jeraaen\ncuujuein nitohaniha cureein.\nArticulo 1.\nIta rijiicha itolere cacha. Aihana jaun, ita belaain, naojoain neuruhine laurilaurichuru\nnenacaauru aina itolere cachaauru.\nArticulo 2.\nSatiin cachauru raite ne, jericha nejeein acaauru rai rauhi, ita jeloon cuhin. Nii jaun, nihei\nchatohaneein, jichojoai, bacauha, ijiaen, jorio, batirichuru, coriqui neba, cailichai cacha,\ncocoamo, shipibo, acoarona, saain niichuru te jericha nejeein ne, acauru rai rauhi.\nArticulo 3.\nAihana jaunte ne, satiin cachaauru rai rahui, raotojoeein rerohecaeraelanaala, jerihane\ntocohaneein ichaoha cacha ne coina.\nArticulo 4.\nAihana jaun, nijiaonriha atebihaen rai cha que erenaa rijitiin, namute cacha letoain niha\ncachaaurune.\nArticulo 5.\nJiaonriha chunei cacha cunaitain, naojoain neeuruha cocoainanacaihurine.\nArticulo 6.\nCha rijijiein teein ti neseeu nenacaauru que suujua acateein caohachaain raaure. Nii rijijiein\nchu joaenreein nirljleln nenacaauru cachaauru- nuna cocoaicha naojoain que suujua acateein\ncaohachaain coaraain naojoain neeuruhine cocoainanacaihuri.\nArticulo 7.\nJoaenreein cacha, niha acaauru rai chatohanai ine, cocoainanacaihuri rai ereeuruhinete, acaauru\ncoroatajanemii cocoainanacaihuri te aitoha caa rauhi ne riJlJleln neine cachaauru rai rauhi.",
            "Image": "6623fa6c353c258a641f691cb80b91a1"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Articulo 8.\nRauhijiriin caa erenaa tonoraain ichacureniha cocoainanacaihurine acaaru curaanaa rai\nbeeuruhine cachaaurute, rucuecuruhine acaauru aina acaauru curaanaa.\nArticulo 9.\nJiaonriha, atiin joaenreein leera colane cacha mucuhin caresero cuhane teein, naojoain neeuruha\ncocoainanacaihurine. Chaen chu, coa nii natane caje sitaaln, leeocha ataneu letoauruha\ncocoainanacaihuri, joaenreein leera colane.\nArticulo 10.\nSatiin cachauru raite ne rauhi, casetecaa cocoainanacaihurine ajiiniha ereein naojoaunruha en\ncoina. Baaso ichaain, chatohaneein cacha basijiauhin naojoaain neeuruha cocoainanacaihurine\nleeocha cocoainanacai, n ii cocoainanacai arai nihei, que rucuerateeuruhine cachaauru. Chaen\nchu chatohaneein cocoainanacaihuri rai chatohaneein ichaain asijiauhin, naojoaain niha cacha\nne, jericha nejeein leeocha cocoainanacai, nii cacha arai nihei cocoainanacai que\nrucuerateeuruhine. Chaen nii neruujue bana, aonaa ne coina turuha cacha ne, jiaonriha sitaain,\nnaojoaain niha cocoainanacai te neruujiha nii ine aonaain, neeuruhine cachaauru.\nArticulo 11.\nCaohachaai, rucujuelanaala cacha casetecaain niha cocoainanacai ine. Caohachaain coitucuhin,\n\"Esihaen te chuhisi, baaso ichae,\" naain caohachaain coitucuera lanaala joaenreein cacha\ncasetecaain niha cocoainanacaine caohachaai.\nJiaonriha jaiti cocoaaerae nihane jana chatohanai ichaa cacha ne mucuhin neeuruha\ncocoainanacaihurine.\nArticulo 12.\nSatiin cachauru coaramii cocoainanacaihuri. Nabana leijiiin cacha nenajau turuhin reroecanaa\ncoacuhin ninahuene. Aca te naojoaain, n e chu aansaaineein ne, \"naain joaenreein que ereein ita\nreroecanaa coacuhin naojoaain neeuruhane, nabana cocoainanacaihuri netonai nii esenetaain,\ncacha reroecanaa coaucuruha ne coataa. Jiaonriha chu chaen, leijiin cacha rai, letono quiricha\nraain, coaraain naojoaunruha nejelaauru ne.\nArticulo 13.\nNiha rauhi, satiin cacha rai, chunijiu ichaonaa jerihana jaun ichaoha ne coina.\nChaente chu ne, satiin cachaauru rai rauhi, chunijiu atane cuhin ichaonaa jeriha ne ichaoha\ncuuruha ne coina. Chaen te chu ne, acaauru rai rauhi, jeliha natane caunaa jerecuruha ne,\ncaauruha ne coina.\nArticulo 14.\nNiha rauhi, niha reroecaera natane ne, chunijiu nejelau atane cuin raotojoeein ichaaouruha\ncachaauru ne jaan nu.\nJana, chatohaneein soserena neein, asijiauto neein, naojoaain niha cacha ne, nihei rai rauhi,\nnejelau atane cuhin soroha ne coina.\nArticulo 15.\nSatiin cacha rai te ne rauhi, nataneu-nenacaauru laurijira niha ne baiha nejelau atane\nnenacaauru laurijira niha cuha cacha ne.\nNiichuru jericha nejeein nataneu caoachaain coaracuruha naraichuru ne rijijiein caoachaain\ncoaracurumii nejelau atane nenacaauru.\nArticulo 16.\nNiha rauhi, ita rijijiein ichauhena neeuruhane, ene aina ita raain naaojoaunruha cachaauru ne\njaan nu. Jericha nejeeinte quicha rai niha rauhi ne rijijiein, ne, enecuru rai rauhi. Coa chu\nchaen, chatohaneein bacauha, cocoamo, ijiaen, naaojoaainejeein ranaa jeriha joaenreein, ene,\nquicha, naaojoaaine, coa caóhateeuruha.\nAca jeria ne jana, jereniha nii ene ne jana, raa cacha ne, caohachaai.\nEne raain niha quicha ne, coaracurumiin cocoainanacaihuri; nabana charijieinejeein ita que\nnererojoecaain ita jianecuruha ne coataa.\nArticulo 17.",
            "Image": "40f9353166e4d12fedffa77fddcdfb4e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Satiin cachauru rai te ne rauhi, rai rucuheleeuru, rai atane, naaojoaain erora neein niha ne\ncoina.\nChaen chu, joaenreein coreniha rai rucuheíeeuru, rai atane, naaojoaain caje sitaanaa nainihei\ncacha, nihei cocoainanacaihuri niha natiin.\nArticulo 18.\nNiha satiin cachauru rai rauhi, Cana Coaunera ere esenetaain tonorana jeriha ne, tonoraauruha\njianacoo neein cha que tonajelanaala ne coina.\nArticulo 19.\nNiha chu chaen rauhi cachaauru rai, niicha coacui, cachauru rai beein, naaojoaunruha ne coina.\nNainihei nii coreniaa acaauru mucuhin niha cocoainanacaihuri ne.\nArticulo 20.\nNiha chu chaen, cachaauru rai rauni ita taojiaain chaelai que ereereena jerecuruha ne,\nichacuruha chaelai que tonajelanaalane coina.\nNiha chu chaen, cachaauru rai rauhi, ita taojieraauru aina nenaa jereniha ne, cuheniha ne\ncoina.\nArticulo 21.\nNiha chu chaen, cachaauru rai rauhi, necoriha cocoainanacaine jerecuruha ne, \"Aca aca nemii\",\nnaain leijiin coaraain aca jeriha cachaauru ne aca cocoainanacainein neme.\nNiha cachaauru rai rauhi, \"Aca aca nemii,\" naain ereeuruha saain cachaauru ne coina.\n[Missing?]\nArticulo 22.\nNiha satiin cachaauru rai rauhi, reroecaerae lanaala, raotojoeein neeuruha cachaauru ne coina.\nNiha acaauru reroecaera ne, acaauru coroatajaneine acaauru gobierno.\nArticulo 23.\nNiha chu rauhi amihaniha cachaauru ne coina. Niicha rautaai amihanenaa coaraain que\namihaneeuruha cachaauru ne coina. Niicha rautaai amihanenaa coaraain que amihaneeuruha\ncachaauru ne coma.\nChaen chu, ita rijijiein amiania cacha ne, ita rijijieein core raauruha ne te, caohachae.\nRaujiaain caohachajeein canaauruhine amihanenacaaurute, raotojoeein sinij iera aina\njiniiquiiin, bereecuru aina raotojoeein ichaooruhine chacaauru.\nNiha chu cachaauru rai rauhi, niha chatohanai, ne, ita taojiaain jiniiquiin fatoroon aina\nrucuhecuruha ne coina.\nArticulo 24.\nNiha chu rauhi, le janonaa cuhane nesuruhin basiijiin nebetacaain naaojoaain neeuruha cachaauru\nen jaan nu. Niha chu cachaauru rai rauhi carajaain amihaneeuruha ne, acaauru rai nebetacanaa\ntiha fatoroon core aina ne coina.\nArticulo 25.\nNiha chu chaen rauhi, biinaa, camotojoe, canaanaihuru, cunaitenacaauru, naaojoaihunri\ncoroatajaniha gobierno ne coina. Nabana escoela que lanaain, nabana itolere que lanaain\nneeuruha itolere cachaauru ne coataa.\nChaen chu, leeochaauru coroatajaniha ne amuritoheriin, jelai neein canaanai siirichaauru\nenecuru coroatajaneeine, nii beree aina curuaecaain gobierno. Chaen chu ujuateje rijijiein,\nnenacaauru canaanaihuru coroatajaneeine gobierno.\nArticulo 26.\nNiha satiin cachaauru rai rauhi, core colane nirijiein nerelaain naaojoaain, quiricha inain\nnaaojoaain niha cacha ne coina.\nChaen escoela cuhane nerelaauruhine itolere que, raotojoeein j iniiquiiin, ichaonaa nijianai\nque, nerelaauruhine te, joaenreein bacauha aina nia natiin, raotojoeein ichaooruhine.",
            "Image": "3349d99ce2c4fdddee1343bbc2ff7f22"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Niha rauhi, bereecuru rai, niicha rautai escoela coaraain, cuu bereecuru teein naaojoaain niha\ninacaauru ne jaan nu.\nArticulo 27.\nNiha chu chaen, cachauru rai rauhi, niha besta ne, niha chatohanaine, ita taojiaain, naaojoaain\nneeuruha cachauru ne, cunaa jerei cuhin, naaojoaan ne coina.\nNiha rauhi, cachaauru rai, chatohanai niicha coitucui ichaain que necoreteein core raa\ncachaauru ne coma.\nArticulo 28.\nSatiin cachaauru rai te ne rauhi, esihaen rauijiriin caa rauhi cuhane aitoha ne rijijiein.\nArticulo 29.\nChaen chu, ita coroatajaneeuruhine cachaauru, ita acatiha tacaain.\nNihei, chunei cacha rai rauhi, leeocha cacha rai rauhi que nererojoecaain niha cacha ne jaan\nnu.\nChaen chu, nainihei caa icharaauru aina nererojoecaain niha cachaauru ne jaan nu.\nArticulo 30.\nNainihei chu, chunei gobierno, atane curuanaa, naaojoaain niha natiin, caa rauhi ichara\nnichaanu ne aina nererojoecaain neeuruha ne jaan nu.",
            "Image": "7c19f4c942606c9edfae2e7dd92e674c"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471293,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\"Niha chatohanai ne, raotojoeein itarai rucuecuruha ne jaannu\", nain\naitiin laeneratecure La Asamblea de las Naciones Unidas canaacaanu que,\ncana temurau nenacauru-cocoainanacaihuri 10 janoniha disiembere ne bana,\n1973 ajaanaa ne bana. Nitohaneein ichacuruhane baihate aitoroatecure\ncana temurau nenacauru-cocoainanacaihuri itolere sacutaain escoela\ncuhane ereretaain beebejeuruha satiin nerelanacaauru leijiin inejeein\ncautelanaalane coina.\nSATIIN CAA CHAURUATANE QUE NENACAAURU CACHAAURU RAl RAUHI\nNunue\nSatiin, cachaauru raite ne rauhi. Nii jaun, nainihei chaque ereein\nnihacane jaannu, jiniiquiin, raotojoeein, ita cailichanaa\ncoauquelanaala, rauhij iriin nenaa j erichaache ne. Nitohanai coitucuhin\nneniha cachaauruna jaunte, ita cailichairiin nihane, ichaoore cachaauru.\nNii jaunna, neruujiha saain, itolere cachauru ne jerichaanu; itolere\nraotojoeein ichaohin a\u00faiihaneein, niicha esenetai esenetaain, niicha\ncoacui que ereerejeein, naojoaain niha cachaauru ne jerichaanu.\nSaain acaauru cachaauru coroatajanemii, saain itolere gobiernooru,\nnabana aiha nejerateein, naojoaain niha rai cachaauru ne coataa.\nCaohachaain ita coaraain, naaojoaain neeuruhine leeocha gobierno aina\nitolere caa chauruatane sacutaain nenacaauru gobiernooru.\n\"Caohatoha naain jeriha laurilaurichuru nenacaauru gobierno, caa\ncanaacaanu aitoojoan que na jaun, uain caohachaain cachaauru coroataj\nanecurumii te, caoachaain neruujueein neeuruhine.\n\"Caohatoha carai,\" naain ereeuri gobiernooru, esiahen rauhijiriin, caa\naitocoaanu ne rijijieein tonoraain ichacurumiite raotojoeein jianacoo\nnenaa nainecurumii, saain rai cachaauru.\nNii jaun te, caohachae saain itolere neein coitucuuruha saain cachaauru\nne caohachae, rauhij iriin ichacuruhane coina.\nCARITIIN TE AlTUCURE LAURILAURICHURU CAJE UNACAURU CURAANAACURU ITA\nTAOJIAIN\nNii jaun, itolere sacutaain cachaauru relauruhinete, coitucuhin,\n\"Naojoaain te chuisi ne cana rai rauhi,\" naain coticuuruhine cachaauru\nlaurilaurichuru nenacaauru. Nitohaneeinte, jeraaen cuujuein nitohaniha\ncureein.\nArticulo 1.\nIta rijiicha itolere cacha. Aihana jaun, ita belaain, naojoain neuruhine\nlaurilaurichuru nenacaauru aina itolere cachaauru.\nArticulo 2.\nSatiin cachauru raite ne, jericha nejeein acaauru rai rauhi, ita jeloon\ncuhin. Nii jaun, nihei chatohaneein, jichojoai, bacauha, ijiaen, jorio,\nbatirichuru, coriqui neba, cailichai cacha, cocoamo, shipibo, acoarona,",
            "Image": "5cbdf08e73fb8d274b8bcb73311b98cd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "saain niichuru te jericha nejeein ne, acauru rai rauhi.\nArticulo 3.\nAihana jaunte ne, satiin cachaauru rai rahui, raotojoeein\nrerohecaeraelanaala, jerihane tocohaneein ichaoha cacha ne coina.\nArticulo 4.\nAihana jaun, nijiaonriha atebihaen rai cha que erenaa rijitiin, namute\ncacha letoain niha cachaaurune.\nArticulo 5.\nJiaonriha chunei cacha cunaitain, naojoain neeuruha cocoainanacaihurine.\nArticulo 6.\nCha rijijiein teein ti neseeu nenacaauru que suujua acateein caohachaain\nraaure. Nii rijijiein chu joaenreein nirljleln nenacaauru cachaauru-\nnuna cocoaicha naojoain que suujua acateein caohachaain coaraain\nnaojoain neeuruhine cocoainanacaihuri.\nArticulo 7.\nJoaenreein cacha, niha acaauru rai chatohanai ine, cocoainanacaihuri rai\nereeuruhinete, acaauru coroatajanemii cocoainanacaihuri te aitoha caa\nrauhi ne riJlJleln neine cachaauru rai rauhi.\nArticulo 8.\nRauhijiriin caa erenaa tonoraain ichacureniha cocoainanacaihurine acaaru\ncuraanaa rai beeuruhine cachaaurute, rucuecuruhine acaauru aina acaauru\ncuraanaa.\nArticulo 9.\nJiaonriha, atiin joaenreein leera colane cacha mucuhin caresero cuhane\nteein, naojoain neeuruha cocoainanacaihurine. Chaen chu, coa nii natane\ncaje sitaaln, leeocha ataneu letoauruha cocoainanacaihuri, joaenreein\nleera colane.\nArticulo 10.\nSatiin cachauru raite ne rauhi, casetecaa cocoainanacaihurine ajiiniha\nereein naojoaunruha en coina. Baaso ichaain, chatohaneein cacha\nbasijiauhin naojoaain neeuruha cocoainanacaihurine leeocha\ncocoainanacai, n ii cocoainanacai arai nihei, que rucuerateeuruhine\ncachaauru. Chaen chu chatohaneein cocoainanacaihuri rai chatohaneein\nichaain asijiauhin, naojoaain niha cacha ne, jericha nejeein leeocha\ncocoainanacai, nii cacha arai nihei cocoainanacai que rucuerateeuruhine.\nChaen nii neruujue bana, aonaa ne coina turuha cacha ne, jiaonriha\nsitaain, naojoaain niha cocoainanacai te neruujiha nii ine aonaain,\nneeuruhine cachaauru.\nArticulo 11.",
            "Image": "fd8803c2f5f5d5b6fb47d304f3a85931"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Caohachaai, rucujuelanaala cacha casetecaain niha cocoainanacai ine.\nCaohachaain coitucuhin, \"Esihaen te chuhisi, baaso ichae,\" naain\ncaohachaain coitucuera lanaala joaenreein cacha casetecaain niha\ncocoainanacaine caohachaai.\nJiaonriha jaiti cocoaaerae nihane jana chatohanai ichaa cacha ne mucuhin\nneeuruha cocoainanacaihurine.\nArticulo 12.\nSatiin cachauru coaramii cocoainanacaihuri. Nabana leijiiin cacha\nnenajau turuhin reroecanaa coacuhin ninahuene. Aca te naojoaain, n e chu\naansaaineein ne, \"naain joaenreein que ereein ita reroecanaa coacuhin\nnaojoaain neeuruhane, nabana cocoainanacaihuri netonai nii esenetaain,\ncacha reroecanaa coaucuruha ne coataa. Jiaonriha chu chaen, leijiin\ncacha rai, letono quiricha raain, coaraain naojoaunruha nejelaauru ne.\nArticulo 13.\nNiha rauhi, satiin cacha rai, chunijiu ichaonaa jerihana jaun ichaoha ne\ncoina.\nChaente chu ne, satiin cachaauru rai rauhi, chunijiu atane cuhin\nichaonaa jeriha ne ichaoha cuuruha ne coina. Chaen te chu ne, acaauru\nrai rauhi, jeliha natane caunaa jerecuruha ne, caauruha ne coina.\nArticulo 14.\nNiha rauhi, niha reroecaera natane ne, chunijiu nejelau atane cuin\nraotojoeein ichaaouruha cachaauru ne jaan nu.\nJana, chatohaneein soserena neein, asijiauto neein, naojoaain niha cacha\nne, nihei rai rauhi, nejelau atane cuhin soroha ne coina.\nArticulo 15.\nSatiin cacha rai te ne rauhi, nataneu-nenacaauru laurijira niha ne baiha\nnejelau atane nenacaauru laurijira niha cuha cacha ne.\nNiichuru jericha nejeein nataneu caoachaain coaracuruha naraichuru ne\nrijijiein caoachaain coaracurumii nejelau atane nenacaauru.\nArticulo 16.\nNiha rauhi, ita rijijiein ichauhena neeuruhane, ene aina ita raain\nnaaojoaunruha cachaauru ne jaan nu. Jericha nejeeinte quicha rai niha\nrauhi ne rijijiein, ne, enecuru rai rauhi. Coa chu chaen, chatohaneein\nbacauha, cocoamo, ijiaen, naaojoaainejeein ranaa jeriha joaenreein, ene,\nquicha, naaojoaaine, coa ca\u00f3hateeuruha.\nAca jeria ne jana, jereniha nii ene ne jana, raa cacha ne, caohachaai.\nEne raain niha quicha ne, coaracurumiin cocoainanacaihuri; nabana\ncharijieinejeein ita que nererojoecaain ita jianecuruha ne coataa.\nArticulo 17.",
            "Image": "bcaec4108224ff67249bbb7191634f88"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Satiin cachauru rai te ne rauhi, rai rucuheleeuru, rai atane, naaojoaain\nerora neein niha ne coina.\nChaen chu, joaenreein coreniha rai rucuhe\u00edeeuru, rai atane, naaojoaain\ncaje sitaanaa nainihei cacha, nihei cocoainanacaihuri niha natiin.\nArticulo 18.\nNiha satiin cachauru rai rauhi, Cana Coaunera ere esenetaain tonorana\njeriha ne, tonoraauruha jianacoo neein cha que tonajelanaala ne coina.\nArticulo 19.\nNiha chu chaen rauhi cachaauru rai, niicha coacui, cachauru rai beein,\nnaaojoaunruha ne coina. Nainihei nii coreniaa acaauru mucuhin niha\ncocoainanacaihuri ne.\nArticulo 20.\nNiha chu chaen, cachaauru rai rauni ita taojiaain chaelai que ereereena\njerecuruha ne, ichacuruha chaelai que tonajelanaalane coina.\nNiha chu chaen, cachaauru rai rauhi, ita taojieraauru aina nenaa\njereniha ne, cuheniha ne coina.\nArticulo 21.\nNiha chu chaen, cachaauru rai rauhi, necoriha cocoainanacaine jerecuruha\nne, \"Aca aca nemii\", naain leijiin coaraain aca jeriha cachaauru ne aca\ncocoainanacainein neme.\nNiha cachaauru rai rauhi, \"Aca aca nemii,\" naain ereeuruha saain\ncachaauru ne coina.\n[Missing?]\nArticulo 22.\nNiha satiin cachaauru rai rauhi, reroecaerae lanaala, raotojoeein\nneeuruha cachaauru ne coina. Niha acaauru reroecaera ne, acaauru\ncoroatajaneine acaauru gobierno.\nArticulo 23.\nNiha chu rauhi amihaniha cachaauru ne coina. Niicha rautaai amihanenaa\ncoaraain que amihaneeuruha cachaauru ne coina. Niicha rautaai amihanenaa\ncoaraain que amihaneeuruha cachaauru ne coma.\nChaen chu, ita rijijiein amiania cacha ne, ita rijijieein core raauruha\nne te, caohachae.\nRaujiaain caohachajeein canaauruhine amihanenacaaurute, raotojoeein\nsinij iera aina jiniiquiiin, bereecuru aina raotojoeein ichaooruhine\nchacaauru.\nNiha chu cachaauru rai rauhi, niha chatohanai, ne, ita taojiaain\njiniiquiin fatoroon aina rucuhecuruha ne coina.",
            "Image": "3ba1fb3cc85f683fcdd4d39960169f7f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Articulo 24.\nNiha chu rauhi, le janonaa cuhane nesuruhin basiijiin nebetacaain\nnaaojoaain neeuruha cachaauru en jaan nu. Niha chu cachaauru rai rauhi\ncarajaain amihaneeuruha ne, acaauru rai nebetacanaa tiha fatoroon core\naina ne coina.\nArticulo 25.\nNiha chu chaen rauhi, biinaa, camotojoe, canaanaihuru, cunaitenacaauru,\nnaaojoaihunri coroatajaniha gobierno ne coina. Nabana escoela que\nlanaain, nabana itolere que lanaain neeuruha itolere cachaauru ne\ncoataa.\nChaen chu, leeochaauru coroatajaniha ne amuritoheriin, jelai neein\ncanaanai siirichaauru enecuru coroatajaneeine, nii beree aina\ncuruaecaain gobierno. Chaen chu ujuateje rijijiein, nenacaauru\ncanaanaihuru coroatajaneeine gobierno.\nArticulo 26.\nNiha satiin cachaauru rai rauhi, core colane nirijiein nerelaain\nnaaojoaain, quiricha inain naaojoaain niha cacha ne coina.\nChaen escoela cuhane nerelaauruhine itolere que, raotojoeein j\niniiquiiin, ichaonaa nijianai que, nerelaauruhine te, joaenreein bacauha\naina nia natiin, raotojoeein ichaooruhine.\nNiha rauhi, bereecuru rai, niicha rautai escoela coaraain, cuu bereecuru\nteein naaojoaain niha inacaauru ne jaan nu.\nArticulo 27.\nNiha chu chaen, cachauru rai rauhi, niha besta ne, niha chatohanaine,\nita taojiaain, naaojoaain neeuruha cachauru ne, cunaa jerei cuhin,\nnaaojoaan ne coina.\nNiha rauhi, cachaauru rai, chatohanai niicha coitucui ichaain que\nnecoreteein core raa cachaauru ne coma.\nArticulo 28.\nSatiin cachaauru rai te ne rauhi, esihaen rauijiriin caa rauhi cuhane\naitoha ne rijijiein.\nArticulo 29.\nChaen chu, ita coroatajaneeuruhine cachaauru, ita acatiha tacaain.\nNihei, chunei cacha rai rauhi, leeocha cacha rai rauhi que\nnererojoecaain niha cacha ne jaan nu.\nChaen chu, nainihei caa icharaauru aina nererojoecaain niha cachaauru ne\njaan nu.\nArticulo 30.",
            "Image": "0fa9a6eecffe7ef5650d47799d6419fd"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nainihei chu, chunei gobierno, atane curuanaa, naaojoaain niha natiin,\ncaa rauhi ichara nichaanu ne aina nererojoecaain neeuruha ne jaan nu.",
            "Image": "773684cd3571b972655304825d2851dc"
        }
    }
}

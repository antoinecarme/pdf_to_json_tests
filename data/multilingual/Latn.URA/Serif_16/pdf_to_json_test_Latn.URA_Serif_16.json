{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471341,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "\"Niha chatohanai ne, raotojoeein itarai rucuecuruha ne jaannu\", nain aitiin\nlaeneratecure La Asamblea de las Naciones Unidas canaacaanu que, cana temurau\nnenacauru-cocoainanacaihuri 10 janoniha disiembere ne bana, 1973 ajaanaa ne bana.\nNitohaneein ichacuruhane baihate aitoroatecure cana temurau nenacauru-\ncocoainanacaihuri itolere sacutaain escoela cuhane ereretaain beebejeuruha satiin\nnerelanacaauru leijiin inejeein cautelanaalane coina.\nSATIIN CAA CHAURUATANE QUE NENACAAURU CACHAAURU RAl RAUHI\nNunue\nSatiin, cachaauru raite ne rauhi. Nii jaun, nainihei chaque ereein nihacane jaannu,\njiniiquiin, raotojoeein, ita cailichanaa coauquelanaala, rauhij iriin nenaa j erichaache\nne. Nitohanai coitucuhin neniha cachaauruna jaunte, ita cailichairiin nihane, ichaoore\ncachaauru. Nii jaunna, neruujiha saain, itolere cachauru ne jerichaanu; itolere\nraotojoeein ichaohin a\u00faiihaneein, niicha esenetai esenetaain, niicha coacui que\nereerejeein, naojoaain niha cachaauru ne jerichaanu.\nSaain acaauru cachaauru coroatajanemii, saain itolere gobiernooru, nabana aiha\nnejerateein, naojoaain niha rai cachaauru ne coataa.\nCaohachaain ita coaraain, naaojoaain neeuruhine leeocha gobierno aina itolere caa\nchauruatane sacutaain nenacaauru gobiernooru.\n\"Caohatoha naain jeriha laurilaurichuru nenacaauru gobierno, caa canaacaanu\naitoojoan que na jaun, uain caohachaain cachaauru coroataj anecurumii te,\ncaoachaain neruujueein neeuruhine.\n\"Caohatoha carai,\" naain ereeuri gobiernooru, esiahen rauhijiriin, caa aitocoaanu ne\nrijijieein tonoraain ichacurumiite raotojoeein jianacoo nenaa nainecurumii, saain rai\ncachaauru.\nNii jaun te, caohachae saain itolere neein coitucuuruha saain cachaauru ne\ncaohachae, rauhij iriin ichacuruhane coina.\nCARITIIN TE AlTUCURE LAURILAURICHURU CAJE UNACAURU CURAANAACURU\nITA TAOJIAIN\nNii jaun, itolere sacutaain cachaauru relauruhinete, coitucuhin, \"Naojoaain te chuisi\nne cana rai rauhi,\" naain coticuuruhine cachaauru laurilaurichuru nenacaauru.\nNitohaneeinte, jeraaen cuujuein nitohaniha cureein.\nArticulo 1.\nIta rijiicha itolere cacha. Aihana jaun, ita belaain, naojoain neuruhine laurilaurichuru\nnenacaauru aina itolere cachaauru.\nArticulo 2.\nSatiin cachauru raite ne, jericha nejeein acaauru rai rauhi, ita jeloon cuhin. Nii jaun,\nnihei chatohaneein, jichojoai, bacauha, ijiaen, jorio, batirichuru, coriqui neba,\ncailichai cacha, cocoamo, shipibo, acoarona, saain niichuru te jericha nejeein ne,\nacauru rai rauhi.\nArticulo 3.",
            "Image": "b7815cf2d48f9887c0ab80309abae0dd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Aihana jaunte ne, satiin cachaauru rai rahui, raotojoeein rerohecaeraelanaala,\njerihane tocohaneein ichaoha cacha ne coina.\nArticulo 4.\nAihana jaun, nijiaonriha atebihaen rai cha que erenaa rijitiin, namute cacha letoain\nniha cachaaurune.\nArticulo 5.\nJiaonriha chunei cacha cunaitain, naojoain neeuruha cocoainanacaihurine.\nArticulo 6.\nCha rijijiein teein ti neseeu nenacaauru que suujua acateein caohachaain raaure. Nii\nrijijiein chu joaenreein nirljleln nenacaauru cachaauru- nuna cocoaicha naojoain que\nsuujua acateein caohachaain coaraain naojoain neeuruhine cocoainanacaihuri.\nArticulo 7.\nJoaenreein cacha, niha acaauru rai chatohanai ine, cocoainanacaihuri rai\nereeuruhinete, acaauru coroatajanemii cocoainanacaihuri te aitoha caa rauhi ne\nriJlJleln neine cachaauru rai rauhi.\nArticulo 8.\nRauhijiriin caa erenaa tonoraain ichacureniha cocoainanacaihurine acaaru curaanaa\nrai beeuruhine cachaaurute, rucuecuruhine acaauru aina acaauru curaanaa.\nArticulo 9.\nJiaonriha, atiin joaenreein leera colane cacha mucuhin caresero cuhane teein,\nnaojoain neeuruha cocoainanacaihurine. Chaen chu, coa nii natane caje sitaaln,\nleeocha ataneu letoauruha cocoainanacaihuri, joaenreein leera colane.\nArticulo 10.\nSatiin cachauru raite ne rauhi, casetecaa cocoainanacaihurine ajiiniha ereein\nnaojoaunruha en coina. Baaso ichaain, chatohaneein cacha basijiauhin naojoaain\nneeuruha cocoainanacaihurine leeocha cocoainanacai, n ii cocoainanacai arai nihei,\nque rucuerateeuruhine cachaauru. Chaen chu chatohaneein cocoainanacaihuri rai\nchatohaneein ichaain asijiauhin, naojoaain niha cacha ne, jericha nejeein leeocha\ncocoainanacai, nii cacha arai nihei cocoainanacai que rucuerateeuruhine. Chaen nii\nneruujue bana, aonaa ne coina turuha cacha ne, jiaonriha sitaain, naojoaain niha\ncocoainanacai te neruujiha nii ine aonaain, neeuruhine cachaauru.\nArticulo 11.\nCaohachaai, rucujuelanaala cacha casetecaain niha cocoainanacai ine. Caohachaain\ncoitucuhin, \"Esihaen te chuhisi, baaso ichae,\" naain caohachaain coitucuera lanaala\njoaenreein cacha casetecaain niha cocoainanacaine caohachaai.\nJiaonriha jaiti cocoaaerae nihane jana chatohanai ichaa cacha ne mucuhin neeuruha\ncocoainanacaihurine.\nArticulo 12.",
            "Image": "5044c86f9d76fc0630d2525fef9038e1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Satiin cachauru coaramii cocoainanacaihuri. Nabana leijiiin cacha nenajau turuhin\nreroecanaa coacuhin ninahuene. Aca te naojoaain, n e chu aansaaineein ne, \"naain\njoaenreein que ereein ita reroecanaa coacuhin naojoaain neeuruhane, nabana\ncocoainanacaihuri netonai nii esenetaain, cacha reroecanaa coaucuruha ne coataa.\nJiaonriha chu chaen, leijiin cacha rai, letono quiricha raain, coaraain naojoaunruha\nnejelaauru ne.\nArticulo 13.\nNiha rauhi, satiin cacha rai, chunijiu ichaonaa jerihana jaun ichaoha ne coina.\nChaente chu ne, satiin cachaauru rai rauhi, chunijiu atane cuhin ichaonaa jeriha ne\nichaoha cuuruha ne coina. Chaen te chu ne, acaauru rai rauhi, jeliha natane caunaa\njerecuruha ne, caauruha ne coina.\nArticulo 14.\nNiha rauhi, niha reroecaera natane ne, chunijiu nejelau atane cuin raotojoeein\nichaaouruha cachaauru ne jaan nu.\nJana, chatohaneein soserena neein, asijiauto neein, naojoaain niha cacha ne, nihei rai\nrauhi, nejelau atane cuhin soroha ne coina.\nArticulo 15.\nSatiin cacha rai te ne rauhi, nataneu-nenacaauru laurijira niha ne baiha nejelau atane\nnenacaauru laurijira niha cuha cacha ne.\nNiichuru jericha nejeein nataneu caoachaain coaracuruha naraichuru ne rijijiein\ncaoachaain coaracurumii nejelau atane nenacaauru.\nArticulo 16.\nNiha rauhi, ita rijijiein ichauhena neeuruhane, ene aina ita raain naaojoaunruha\ncachaauru ne jaan nu. Jericha nejeeinte quicha rai niha rauhi ne rijijiein, ne, enecuru\nrai rauhi. Coa chu chaen, chatohaneein bacauha, cocoamo, ijiaen, naaojoaainejeein\nranaa jeriha joaenreein, ene, quicha, naaojoaaine, coa ca\u00f3hateeuruha.\nAca jeria ne jana, jereniha nii ene ne jana, raa cacha ne, caohachaai.\nEne raain niha quicha ne, coaracurumiin cocoainanacaihuri; nabana charijieinejeein\nita que nererojoecaain ita jianecuruha ne coataa.\nArticulo 17.\nSatiin cachauru rai te ne rauhi, rai rucuheleeuru, rai atane, naaojoaain erora neein\nniha ne coina.\nChaen chu, joaenreein coreniha rai rucuhe\u00edeeuru, rai atane, naaojoaain caje sitaanaa\nnainihei cacha, nihei cocoainanacaihuri niha natiin.\nArticulo 18.\nNiha satiin cachauru rai rauhi, Cana Coaunera ere esenetaain tonorana jeriha ne,\ntonoraauruha jianacoo neein cha que tonajelanaala ne coina.\nArticulo 19.",
            "Image": "3b56e358e608055e87d10f545a5060bb"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Niha chu chaen rauhi cachaauru rai, niicha coacui, cachauru rai beein,\nnaaojoaunruha ne coina. Nainihei nii coreniaa acaauru mucuhin niha\ncocoainanacaihuri ne.\nArticulo 20.\nNiha chu chaen, cachaauru rai rauni ita taojiaain chaelai que ereereena jerecuruha\nne, ichacuruha chaelai que tonajelanaalane coina.\nNiha chu chaen, cachaauru rai rauhi, ita taojieraauru aina nenaa jereniha ne,\ncuheniha ne coina.\nArticulo 21.\nNiha chu chaen, cachaauru rai rauhi, necoriha cocoainanacaine jerecuruha ne, \"Aca\naca nemii\", naain leijiin coaraain aca jeriha cachaauru ne aca cocoainanacainein\nneme.\nNiha cachaauru rai rauhi, \"Aca aca nemii,\" naain ereeuruha saain cachaauru ne\ncoina.\n[Missing?]\nArticulo 22.\nNiha satiin cachaauru rai rauhi, reroecaerae lanaala, raotojoeein neeuruha\ncachaauru ne coina. Niha acaauru reroecaera ne, acaauru coroatajaneine acaauru\ngobierno.\nArticulo 23.\nNiha chu rauhi amihaniha cachaauru ne coina. Niicha rautaai amihanenaa coaraain\nque amihaneeuruha cachaauru ne coina. Niicha rautaai amihanenaa coaraain que\namihaneeuruha cachaauru ne coma.\nChaen chu, ita rijijiein amiania cacha ne, ita rijijieein core raauruha ne te, caohachae.\nRaujiaain caohachajeein canaauruhine amihanenacaaurute, raotojoeein sinij iera aina\njiniiquiiin, bereecuru aina raotojoeein ichaooruhine chacaauru.\nNiha chu cachaauru rai rauhi, niha chatohanai, ne, ita taojiaain jiniiquiin fatoroon\naina rucuhecuruha ne coina.\nArticulo 24.\nNiha chu rauhi, le janonaa cuhane nesuruhin basiijiin nebetacaain naaojoaain\nneeuruha cachaauru en jaan nu. Niha chu cachaauru rai rauhi carajaain\namihaneeuruha ne, acaauru rai nebetacanaa tiha fatoroon core aina ne coina.\nArticulo 25.\nNiha chu chaen rauhi, biinaa, camotojoe, canaanaihuru, cunaitenacaauru,\nnaaojoaihunri coroatajaniha gobierno ne coina. Nabana escoela que lanaain, nabana\nitolere que lanaain neeuruha itolere cachaauru ne coataa.\nChaen chu, leeochaauru coroatajaniha ne amuritoheriin, jelai neein canaanai\nsiirichaauru enecuru coroatajaneeine, nii beree aina curuaecaain gobierno. Chaen",
            "Image": "f2140f2c69414fa06d5a7a40713a9449"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "chu ujuateje rijijiein, nenacaauru canaanaihuru coroatajaneeine gobierno.\nArticulo 26.\nNiha satiin cachaauru rai rauhi, core colane nirijiein nerelaain naaojoaain, quiricha\ninain naaojoaain niha cacha ne coina.\nChaen escoela cuhane nerelaauruhine itolere que, raotojoeein j iniiquiiin, ichaonaa\nnijianai que, nerelaauruhine te, joaenreein bacauha aina nia natiin, raotojoeein\nichaooruhine.\nNiha rauhi, bereecuru rai, niicha rautai escoela coaraain, cuu bereecuru teein\nnaaojoaain niha inacaauru ne jaan nu.\nArticulo 27.\nNiha chu chaen, cachauru rai rauhi, niha besta ne, niha chatohanaine, ita taojiaain,\nnaaojoaain neeuruha cachauru ne, cunaa jerei cuhin, naaojoaan ne coina.\nNiha rauhi, cachaauru rai, chatohanai niicha coitucui ichaain que necoreteein core\nraa cachaauru ne coma.\nArticulo 28.\nSatiin cachaauru rai te ne rauhi, esihaen rauijiriin caa rauhi cuhane aitoha ne\nrijijiein.\nArticulo 29.\nChaen chu, ita coroatajaneeuruhine cachaauru, ita acatiha tacaain.\nNihei, chunei cacha rai rauhi, leeocha cacha rai rauhi que nererojoecaain niha cacha\nne jaan nu.\nChaen chu, nainihei caa icharaauru aina nererojoecaain niha cachaauru ne jaan nu.\nArticulo 30.\nNainihei chu, chunei gobierno, atane curuanaa, naaojoaain niha natiin, caa rauhi\nichara nichaanu ne aina nererojoecaain neeuruha ne jaan nu.",
            "Image": "d6aafb399dfa21bdff40870e9be31e32"
        }
    }
}

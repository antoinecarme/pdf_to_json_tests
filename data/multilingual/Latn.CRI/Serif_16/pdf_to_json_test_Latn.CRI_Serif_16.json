{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466730,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Declaraçón Universal di Dirêtu di Hómé\nCu Assembleia Geral ploclamá ni resoluçón di 217 (III) di 10 di Dezemblo di 1948\nPleâmbulo\nPunda dignidade di tudo nguê di mundu e dirêtu d'inem igual e andeji cu a na pô\nbêndê fa sá stê di liberdade, di justiça e di paz ni mundu;\nPunda fata di conheximentu e displêzu di dirêtu di hómé plovocá atu di malvadez cu\nca revoltá cunxença di tudu hómé di mundu e punda ua mundu cu tudu nguê ca pô sa\nlivli, pê pô flá e pê pô quêlê ni cuá cuê mêssê, sê mendu e sê miséria, fô ploclamadu\ncuma cuá maxi importanti cu hómé inventá;\nPunda ploteçón di dirêtu di hómé baseado ni ua ligime di dirêtu sá importante\nlumadu, pa hómé na sá obligado utilizá, cuma ultimu recurso, livolta contla tirania e\nopressón;\nPunda ê sá importante lumadu conselhá disenvolvimentu di amizade entre tudu téla;\nPunda ni Cata, tudu pôvô di Naçón Unida ploclamá ôtlô vê, fé d'inen ni dirêtu di\nhómé cu di muala e nen declará cuma nen sá lesovido melhorá ploglesso social pa\ntudu nguê tê milhó vida ni ua liberdade maxi nglandji;\nPunda tudu Estado memblu xiná complomissu cuma nen ca ba plomovê, ni\ncooperaçón cu Organizaçón di Naçón Unida, lispêtu universal e efetivo di dirêtu di\nhómé e di liberdade maxi importanti;\nPunda ua mêma conceçón di nen dirêtu cu liberdade sé sa importanti lumadu pa pô\ncumpli complomisso sé:\nAssembleia Geral\nCa ploclamá Declaraçón Universal di Dirêtu di Hómé sé cuma ua cuá buá pa tudu\npôvô cu téla di mundu pô fé, pa tudu nguê cu tudu organizaçón di téla, pô na txilé ni\ncabeça fa, fé tudu cuá cu nen cá pôji, pá melhorá ensino cu educaçón, disenvolvê\nlispêtu di dirêtu cu liberdade, tlabá pa pô concê e pa pô platicá tudu cuá sé ni tudu\nEstado memblu e ni téla cu naxi tê dependenxa fa.\nArtigo 1º\nTudu nguê di mundu ca nancê livli e igual ni dignidade e ni dirêtu. Punda nen ca\npensá e nen tê cunxensa, selá nen fé tudu cuá cu tençón de lumón.\nArtigo 2º\nTudu nguê ca pô flá ni dirêtu cu liberdade cu sa ploclamadu ni Declaraçón sé, sê\ndistinçón, mó fala di laça, di côlô, di sexo, di lungua, di religiôn, di pensamento\npolítico ô ôtlo, di natureza di téla ô di sociedade, di liqueza, di naximentu ô qualqué\nôtlo situaçón.\nAlén di cuá sé, a na ca pô fé nê ua separaçón baseado ni estatuto político, jurídico ô\ndi téla di qualqué nguê, mêmu xi téla sé conquistá dependenxa zá ô xi ê naxi tê fa.\nArtigo 3º",
            "Image": "5dc017e70873e10b83e5b611b867a0de"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tudu nguê tê dirêtu di vida, di liberdade e di segurança pessoal.\nArtigo 4º\nNê ua nguê ca pô vivê ni esclavatura fa; esclavatura cu bendê ô coplá esclavo sá\nploibido.\nArtigo 5º\nNê ua nguê na ca pô sê tlatadu cu clueldade e sê cloçón fa.\nArtigo 6º\nTudu nguê tê dirêtu pa tlaté cu justiça ni tudu lugué\nArtigo 7º\nTudu ngué sá igual pê cumpli lei di téla e selá lei sé plotêgê tudu nguê sê fé\ndistinçón. Selá tudu nguê sá plotegido sê distinçón contla qualqué cuá cu sá contla\nDeclaraçón sé e contla tudu cuá cu cá plovocá mali sé.\nArtigo 8º\nTudu nguê tê dirêtu di lecolê ni stluviçu di téla dê, contla qualqué situaçón cu ca\nviolá dirêtu maxi importanti cu sá ni Constituiçón e ni lei.\nArtigo 9º\nNê ua nguê na ca pô sá plesu fa e a na ca pô mandá ni ua nguê ba ôtlo téla sê motivo\nfa.\nArtigo 10º\nTudu nguê tê mêmu dirêtu ni tlibunal, cu tocá tlatá tudu cuá di nguê sé cu justiça, sê\nplijudiqué di qualqué modo.\nArtigo 11º\nTudu nguê cu sá cusado di fé qualqué cuá sá nôcentxi antê cu a ca julgué\npublicamente ni tlibunal e selá a dé possibilidade pê pô dêfêndê ubuê dê contla\ncusaçón sé.\nA na ca pô condená ua nguê fa, xi ni momento cuê fé mali, pena cu ca castigá mali sé\nna sá esclito ni livlu di justiça di telá dê ô ni livlu di justiça internacional. A na ca pô\ndé ua castigo maxi pesado fa, xi ni djá cuê fé mali, pena sé maxi pesado na tava sén\nfa.\nArtigo 12º\nA na ca pô incomodá sê motivo ua nguê ni vida dê fa, ni familia dê fa, ni ké dê fa, ni\ncata dê fa, e a na ca pô toqué ni honra nê reputaçón dê fa. Selá lei di telá dê plotegê\ncontla tudu mali sé.\nArtigo 13º\nTudu nguê tê dirêtu di ndá e coiê ké dê n'dentlu di téla dê.",
            "Image": "be9f1605870e21d035f4a69d2df339cd"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tudu nguê tê dirêtu di xê di téla andji ê sá nê, di téla dê tudaxi, e ê tê dirêtu di bilá\nba téla dê ola ê mêssê.\nArtigo 14º\nTudu nguê cu sá plesseguido ni ua téla ê tê dirêtu di ploculá ploteçón ni ôtlo téla, e ê\nsá obligado pa dé ploteçón.\nMaji dirêtu sé na ca valê fa xi qualqué nguê cometê ua clime ô xi ê na lispetá tudu\nmandamento di Naçón Unida fa.\nArtigo 15º\nTudu nguê tê dirêtu di tê ua nacionalidade.\nA na ca pô txilá ua nguê nacionalidade dê fa nê obligué mudá nacionalidade dê fa.\nArtigo 16º\nTudu hómé cu muala tê dirêtu di casá e di flomá familia, ola cu nen ca tê daji, sê piá\nlaça, nacionalidade ô religión. Tudu nen tê mêmu dirêtu, ola nen sá casadu e ola casá\nca blagá.\nA na ca pô obligá hómé cu muala casá fa.\nFamilia sá base di tudu sociedade e ê tê dirêtu di ploteçón di sociedade e di Estado.\nArtigo 17º\nTudu nguê, xi ê sá êlê tan ô zuntadu cu ôtlo nguê, tê dirêtu di propriedade.\nA na ca pô txilá sê motivo qualqué bén di ua nguê fa.\nArtigo 18º\nTudu nguê tê dirêtu di pensamento, di cunxença e di religión; dirêtu sé ca implicá\nliberdade di mudá di religión ô di conviçón, liberdade di manifestá religión ô\nconviçón, ua nguê tan ô zuntado cu ôtlo nguê, publicamente ô non, ni tudu cuá di\ntelá.\nArtigo 19º\nTudu nguê tê dirêtu di liberdade di opinión e di flá. A na ca pô plijudicá nê ua nguê fa\npunda ê manifestá opinión dê e ê ca pô goló, lêcêbê e uangá , ni qualqué xitu cuê\nmêssê, tudu pensamentu dê, tudu ideia dê, modo cu ê mêssê.\nArtigo 20º\nTudu nguê tê dirêtu di liberdade di reunión e di associaçón.\nA na ca pô obligá ne ua nguê di fé patxi de ua associaçón fá.\nArtigo 21º\nTudu nguê tê dirêtu di participá ni tudu assunto di tela dê, ê pô sa êlê mé ô ê ca pô\nmandá ua nguê cuê mêssê.",
            "Image": "e08688c66905aa0856c7a207d914e1f3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tudu nguê tê dirêtu di lutá ni tudu situaçón di estado di téla dê.\nVonté di povo sá base de autoridade di podê di Estado, vonté sé ca manifestá ni\nelêçón livli e justu cu ca realizá cu data mlacado zá ni lei baseado ni voto secleto e cu\ntudu nguê tê liberdade di voto.\nArtigo 22º\nTudu nguê, cuma ê sá memblo di sociedade, ê tê dirêtu di tê segurança social. Andeji\nê tê dirêtu di pidji pê gózá di dirêtu económico, social e cultural glaça a saclifiçu di\ntudu nguê di téla dê, e di coperaçón internacional.\nArtigo 23º\nTudu nguê tê dirêtu di tlabá, di côiê tlabá cuê mêssê e di tudu ploteçon pa na txilé di\nsluviçu fa.\nTudu nguê sê discliminaçón cu cá fé ua casta di stluviçu, tudu nguê sé, tê ua migida\ndi gêlo sé mé.\nTudu nguê cu ca tlabá selá ê lêcêbê gêlu cu ca dá pê vivê baleladu cu familia dê sê\npassá afliçón.\nTudu nguê cu mêssê, tê dirêtu di juntá glupu cu otlô nguê pá fundá sindicato di\ndêfendê interesse di glupo sé.\nArtigo 24º.\nTudu nguê tê dirêtu di descanso, e gozá félia tudu anu, e óla cu é ca lentlá félia sé,\nselá patlón ô estado pagué vencimento.\nArtigo 25º.\nTudu nguê tê dirêtu di tê vida baleladu pê pô gozá di saôji êlê cu familia dê, tê cumé,\nlôpa, ké, dôtôlô cu minjan. Ê tê dirêtu di segurança social, óla ê sá sê stluviçu, ni\nduentxi, xi ê sôflê acidente, xi ê bilá vé ô n'ôtlô situaçón cu na ca dé meio pê pô vivê,\ncontla vonté dê.\nMaternidade cu mina piquina tê dirêtu di zuda cu assistência. Tudu mina piquina\nmêmu cu na sá mina di hómé ô muala casadu fa, tê dirêtu di ploteçón social.\nArtigo 26º.\nTudu nguê tê dirêtu di educaçón. Estado tocá pagá ensino básico da tudu nguê.\nEnsino básico sá obligatório. Ensino técnico cu profissional tocá zisti ni tudu xitu e\ntudu nguê cu mêssê fé cursu superior selá déssé xi ê tê condiçón pê fê.\nSelá educaçón contribui pa desenvolvimento di hómé, lefoçá dirêtu cu liberdade maxi\nimportanti di hómé sé. Andeji ê tocá fé tudu cuá pa zisti complençón, tolerância cu\namizade entre tudu naçón cu tudu laça ô religión, e desenvolvimento di tudu cuá cu\nNaçón Unida ca fé pa tudu nguê tê paz.\nTudu pé só ca coiê quê tipu de educaçón cu sa milhó pa mina dê.\nArtigo 27º\nTudu nguê tê dirêtu di participá ni cultura di región dê, ni desenvolvimento científico",
            "Image": "5b0dc35a97830758e8567cd90588c17c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "e luclá cuê.\nTudu nguê tê dirêtu di proteçón di interesse moral e material di tudu tlabá científico,\nliterário e artístico cuê fé.\nArtigo 28º\nTudu nguê tê dirêtu di fé pa zisti, ni plano social cu ni plano internacional, ua modo\ndi dirêtu e liberdade cu sá ni Declaraçón sé, sá cuá vedé.\nArtigo 29º\nQualqué ngué tê obligaçón ni glupu dê, e xi ê na sa ni glupu sé fa, ê na ca desenvolvê\nfa.\nÓla qualqué nguê ca gozá dirêtu cu liberdade, selá ê cumpli lei pa plomovê lispêtu di\ndirêtu cu di liberdade d'ôtlo nguê, pa moral, lei di govenu e gozo geral ni democracia\nsá cuá vedé.\nTudu dirêtu cu liberdade sé na ca pô zisti contla vonté di Naçón Unida.\nArtigo 30º\nTudu cuá cu sá ni Declaraçón sé na ca pô plimiti qualqué Estado, glupu ô nguê di fé\nqualqué cuá cu ca pô plijudicá tudu dirêtu cu liberdade cu sá ni ducumento sé.",
            "Image": "f2ba6f79b93c52288acccfee464ac85d"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470810,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ADAMA XAFE RAFAL\u0190 SARIY\u0190E D\u0190NT\u0190G\u0190\n[Preamble]\nA kolon fera, ibunadama xa lasiriya nun axa adamaya xafe rafal\u025b non\nfindixi y\u025bt\u025bralui tigitigira, a bara masen won b\u025b, a tinxinyi nun b\u0254\u0272\u025b\nsa bara s\u025bnb\u025b s\u0254t\u0254 dunuya birin kui.\nA kolon fera, adamaya xafe sariy\u025be mu mabanbanxi han to i bunadama yira,\nnafe nani\u0272\u025b xi funmalaya, gere, gbaloe nun misikin\u025b ya mu \u0272\u0254nma. K\u0254n\u0254\nxabirin bara na sariy\u025be ratinm\u025b, gbaloe \u0272\u0254nman\u025b, gere \u0272\u0254n, funmalaya nun\nmisikin\u025b ya \u0272\u0254n. I bunadamaya bara rasabati nat\u025b mui.\nA kolon fera, adamaya xafe rafal\u025b sariy\u025be rasabatife findixi fe fanyi\nnan na, alanma ibunadamaya xun xa magaga mang\u025b sanyi sariy\u025bla yira.\nA kolon fera, a \u0272aman\u025be xa xanunteya s\u025bnb\u025b sofe e bore tagi, sugandi\nfanyi nara.\nA kolon fera, a O.N.U. xa masenyi, i bunadamaya sariy\u025be tigitigi\nrasabati fe findixi xaxili fanyi nan na, alanman\u025b: gin\u025b nun xam\u025b xa suxu\nlaxal\u025b keren, a xa masen e b\u025b, \u0272ama xa yiriw\u025b s\u025bnb\u025bteyafe sabui gbegbe\nlanxi e tan ma.\nA kolon fera a \u0272aman\u025be naxe birin manaxi O.N.U. kui e bara n\u025bt\u025b tongo\nadamaya xafe rafal\u025b sariy\u025be ratinm\u025b fera, na niy\u025b man\u025b ibunadamaya xa\nmabanban.\nA kolon fera a birin lanmafe nara yi sariy\u025be nun yi y\u025bt\u025bra lui tide\ngbofe, na n\u0254man\u025b a niy\u025bde layidi ratinm\u025b.\nMalanyi xungbe bara amasen\n\u0272aman\u025be xa yi masenyi adamadi suxukima \u0272ama nun \u0272aman\u025be birin yira alako\na lufera xun d\u025be birin sondonyi ma xaranyinun l\u0254nni sabura, na biny\u025b nun\nsariy\u025be rasabatifera \u0272aman\u025b kui nun a farima.\nSariy\u025b singe (1)\nAdamadie birin barixin\u025b e lan y\u025bt\u025bralui kui, y\u025bt\u025b kolonyi nun y\u025bt\u025b suxu\nkima. Fondoe nun faxamui na e b\u025b boresuxu kima bariboreya fanyi kui.\nSariy\u025b firinde (2)\nKankan n\u0254ma a tukude yi sariy\u025be ra, ana dangi nara fisamanteya yo man mu\nluma mixi b\u025b akelide sabura, axa b\u0254xi ra\u0272\u025br\u025bki sabura yegeti keren mu\nnaxan kui a si\u0272\u0254x\u0254ya kima, fate \u0272ingi kima, a xui kima, a f\u025br\u025b kima, a\ndin\u025b kima na sa fatan \u0272aman\u025be ra xanamu \u0272ama ndee ra, f\u025br\u025b kima xanamu\nkigb\u025bt\u025b nana sa fatan d\u025bd\u025bra k\u0254n\u0254 naxan n\u0254\u025b nde bun xanamu dansaxi naxan\nxa y\u025bt\u025bralui ma.\nSariy\u025b saxande (3)\nBaloe wayibiya birin b\u025b, marafulunyi nun xaxilisa.\nSariy\u025b naninde (4)",
            "Image": "acef55abbf08b2e3771016afa26d34db"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ndende mulan alu konyiya nun \u0272axankat\u025b kui. Konyiya nun ibunadama sar\u025b\nbara rat\u0254n ak\u025b\u0272a birin ma.\nSariy\u025b sulinde (5)\n\u019daxankat\u025b nun t\u0254r\u025b mu sama ndende fari. Xanamu yayixar\u025b naxan mulan\nibunadama b\u025b.\nSariy\u025b senninde (6)\nKankan xa adamaya daxa axa kolon yire birin.\nSariy\u025b soloferende (7)\nAdamadi birin lan sariy\u025be kui e man birin lan e xun xa magaga sariy\u025be yi\nk\u025b\u0272a keren.\nSariy\u025b solomasaxande (8)\nB\u0254oxi sariy\u025b banxid\u025be lan eka ibunadama keren keren ma xun magaga fee ma\nnaxe bara tuxunsan.\nSariy\u025b solomananinde (9)\nNdende mulan a suxu t\u0254\u0272\u025bg\u025b kui, amakankan xanamu b\u0254xi ma xandi ama.\nSariy\u025b funde (10)\nAwayibiyaxi ibunadama xafe xa yaxandi alaxin\u025bra, alank\u025bn\u025bmaya kiti banxi\ntinxinyira, ayo nun ayalagi waxan naba.\nSariy\u025b fu nun keren nde (11)\nXa sik\u025bnteya bara rasiga adamadi ndema fe kobi rabafe nde xunma,\n\u0272axankat\u025b yo mu daxa a b\u025b sinden fo na fe yegi.\nMixi yo mulan axa makankan fendema naxan murot\u0254nxi b\u0254xi sariy\u025be kui.\n\u019daxanket\u025b gb\u025bt\u025b fan mu d\u0254x\u0254 ama naxan dangi yi fera ba t\u025bmui\n\u0272axankat\u025bra.\nSariy\u025b fu nun firinde (12)\nBirin nun a y\u025bt\u025bkan xafe ra\u0272\u025br\u025bki nara. Mixi \u0272iya mu naxan yama. A na\nfindi axa denbaya xafera, a lingira xa fera, xanamu a hayie xafera naxan\na ni\u0272\u025bma axa x\u0254r\u025bya nun a xa lasiriya nu mabere. Awayibiyaxi ibunadama\nb\u025b, sariy\u025b xa a xun magaga na fee ma.\nSariy\u025b fu nun saxannde (13)\nAwayibixi mixi b\u025b axa a sabatide sugandi anun axa \u0272\u025br\u025b a sagora.\nAdamadi birin n\u0254ma kelide a baride a sa sabati b\u0254xi gb\u025bt\u025b ma. A man\ngbilen xa ma gbilenfe.\nSariy\u025b fu nun naninde (14)\nX\u0254r\u0254 r\u0254e kui, daxa adamadi birin b\u025b, axa siga b\u0254xi gb\u025bt\u025b ma naxan n\u0254ma",
            "Image": "fbc5238b0c55777a1b88cb8f9a50c86c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "aras\u025bn\u025b de alako axa axun na kisi.\nNa sariy\u025b daxa exa raba tinxinyi fari, kirae fari naxan ani\u0272\u025bma adamadi\nmulu t\u0254\u0272\u025bg\u025b kui O.N.U. sariy\u025b t\u0254nyi d\u0254xi naxe ra.\nSariy\u025b fu nun sulinde (15)\nAdaxa adamadi birin b\u025b s\u0254t\u0254 de fe ya xa i mini a b\u025b.\nNdende mu daxa ixa rat\u0254n i s\u0254t\u0254 de xa fera, xanamu irat\u0254nfe s\u0254t\u0254de\nmasara fera.\nSariy\u025b fu nun senninde (16)\nXa gin\u025b nun xam\u025b bara suda kamali, adaxa e xa futi raso e tagi, na mufa\nsi\u0272\u0254x\u0254ya ma, baride fema, xanamu din\u025b fema. A man daxa e b\u025b, e y\u025bt\u025b xa\ndenbaya rasabati. E man lan sariy\u025b kima futi kui nun futi galife kui.\nFuti mu n\u0254ma sode fo gin\u025b nun xam\u025b lan fe keren ma.\n\u019dama xund\u025b singe lanxi denbaya nan ma, adaxa na denbaya xun xa makanta\n\u0272ama nun mangasanyi yira.\nSariy\u025b fu nun solofere nde (17)\nMixi nalu a keren ma xanamu \u0272ama nde kui, awayibiya xi a s\u0254t\u0254de xa lu a\nsago.\nFunmalaya nde yo mulan axa adamadi s\u0254t\u0254se yira.\nSariy\u025b fu nun soloma saxan nde (18)\nAdamadi birin lan axa axa ma\u0272\u0254xunyi masen a sagora, a xaxili rawali, a\nso din\u025b a sagora. Na sariy\u025be n\u0254ma a ni\u0272\u025bde adamadi din\u025b masara, a n\u0254ma\nd\u025bnx\u025bniya de a keren xanamu \u0272ama yama l\u0254nni nun namunyie sabura.\nSariy\u025b fu nun solomanani nde (19)\nAdaxa adamadi birin b\u025b axa afondo fe masen. Nakui a mulan axa t\u0254\u0272\u025b\nmafix\u025b nde s\u0254t\u0254. Na fondo fe masenyi n\u0254m\u0254 rabade naninyi yo mulu ama, a\nfa findi xibaru fenfera, amas\u0254t\u0254fera, xanamu ara wundan fera k\u025b\u0272a m\u0254li\nbirin na.\nSariy\u025b m\u0254x\u025b\u0272\u025bnnde (20)\nAdaxa adamadi birin b\u025b axa lan malanyi, xanamu malanyi xund\u025b nde b\u0254\u0272\u025b sa\nnaxan kui.\nNdende mu karaxan ma sofera lanxund\u025b nde yama.\nSariy\u025b m\u0254x\u025b\u0272\u025bnnun keren nde (21)\nAdaxa adamadi birin \u0272iya xalu axa b\u0254xi ra\u0272\u025br\u025bfe kui, a findi i y\u025bt\u025bra\nxanamu mixi gb\u025bt\u025b naxan sugandixi.\nAdaxa adamadi birin b\u025b axa mangasanyi wali s\u0254t\u0254 a bari b\u0254xi ma ta girasa\nyo mu nax\u025b.",
            "Image": "b717d21ec76f99b8018c469e10073a00"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u019dama wax\u0254nfe lanma axa masen sugandi tinxinxi kui, naxan nabama t\u025bmui-\nt\u025bmui ma, birin lan sugandi naxan kui, kundo sugandi xanamu sugandi\nlank\u025bn\u025b maya xi matex\u025bt\u025bnyi mu naxan kui.\nSariy\u025b m\u0254x\u0254\u0272\u025bn nun firin nde (22)\nWayibiya nara \u0272aman\u025b mixi birin xun xa makanta, na findixi daxamuife,\nd\u0254x\u0254boreya nun l\u0254nni ratinm\u025b sabu nan na. Na fee birin fatanma b\u0254xi\ndiexa durux\u0254t\u0254\u025b nun xanunteya luti naxan na e nun b\u0254xi gb\u025bt\u025be safera\nb\u0254xi yayilanki fari nun a daxamuie.\nSariy\u025b m\u0254x\u0254\u0272\u025bn nun saxan nde (23)\nWali, nun mixi wax\u0254n wali sugandi fe wayibiya xi birin b\u025b. Birin ma lan\nwali munafanyi kui, aman daxa a xun xa makanta wali s\u0254t\u0254tareya ma.\nAdaxa birin b\u025b fisamanteya mu naxan yama, a mu sundi s\u0254t\u0254 axa wali b\u025br\u025b\nma.\nNdende walima, awayibiyaxi a b\u025b axa musundi s\u0254t\u0254 naxan n\u0254ma axa denbaya\nbun tide, a yigi nun biny\u025b sa ma, a man n\u0254 a malide sabu gb\u025bt\u025be s\u0254t\u0254\nfera naxan ibunadama xafe makanta ma.\nAdaxa adamadi birin b\u025b axa walik\u025be xa lanxund\u025b nde yayilan e xa\nmunafanyi xun magaga fera.\nSariy\u025b m\u0254x\u025b\u0272\u025bn nun naninde (24)\nMalabui nun \u0272ax\u025b-\u0272ax\u025b daxa adamadi birin b\u025b a man daxa a b\u025b axa wali\nt\u025bmui xa sugandi, malabui waxatie xa lu a b\u025b a naxee sare s\u0254t\u0254ma.\nSariy\u025b m\u0254x\u025b\u0272\u025bn nun suli nde (25)\nAdaxa adamadi birin b\u025b axa sabati s\u0254t\u0254 alako axa santeya xa makanta. A\ntan nun axa denbaya xa yiriw\u025b s\u0254t\u0254 donse fe kima, sosefe, lingirafe,\nsaribafe anun ibunadama xafe yayiba fe nax an fan a b\u025b. A xun xa makanta\nxa bara fura, xa lanyuri bara a s\u0254t\u0254, xa bara fori, xa muna walide, xa\nka\u0272\u025b gin\u025b nora xanamu f\u025br\u025b yo muna ayi naxan axa mant\u0254r\u0254li bama.\nMali wayibiyaxi n\u025b ding\u025bya b\u025b nun dim\u025bdiya b\u025b. Dim\u025bdi birin lan axa m\u025bni\nk\u025b\u0272a keren, a fa s\u0254t\u0254 futi kui xanamu a fari ma.\nSariy\u025b m\u0254x\u025b\u0272\u025bn nun seni nde (26)\nAdamadi daxa axa matinxin; na matinxinyi daxa axa sa birin sago naxan\nfindi dim\u025bdi xunxurie nun a matexie xaran fera. Xarande banxi xund\u025b\nsinge sofe findixi teku non na. Yamak\u0254ta xaranyi nun yirawali xaranyi\nlanma axa rayiriwa. L\u0254nni banxind\u025b xungbe wayibiya xi birin b\u025b, birin\nnun a xaxili b\u025br\u025b.\nL\u0254nni lan axa s\u025bnb\u025b fi adamayama amak\u025bn\u025bn, a s\u025bnb\u025b fi ibunadama xa\nwayibiyae ma. Alan, axa faxamui, di \u0272\u025b, marafanyi ras\u0254n\u025bya \u0272aman\u025be tagi,\nsie birin tagi, din\u025b xund\u025be tagi nun O.N.U. malanyi xa walie rasabati fe\nb\u0254\u0272\u025b sa kui.\nAdaxaxin\u025b di kanyie b\u025b e xa xuri sugandi e naxan fima e xadie ma.",
            "Image": "4c42310eafa37c857a580396b09b2862"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sariy\u025b m\u0254x\u025b\u0272\u025bn nun solofere nde (27)\nAdaxa adamadi birin b\u025b a so \u0272ama xa l\u0254nni yayibafe a y\u025bt\u025bra. Ab\u025bl\u025bx\u025b\nrawalie t\u0254n\u025b s\u0254t\u0254 yamak\u0254ta walie nun munafanyie naxe minima a kui.\nAdaxa birin b\u025b axa xaxili rawali, a b\u025bl\u025bx\u025b rawali nun yamak\u0254ta walie\nmunafanyi xun magaga naxee yayilan fe fatanxi atan na.\nSariy\u025b m\u0254x\u025b\u0272\u025bn nun solomasaxan nde (28)\nAdaxa adamadi birin b\u025b axa a fondo rasiga yi sariy\u025be ratinm\u025b fe x\u0254n\n\u0272aman\u025b kui nun a farima.\nSariy\u025b m\u0254x\u025b\u0272\u025bn nun solomanani nde (29)\nLanl\u025b rakamali daxi na ibunadama b\u025b axa \u0272ama kui, \u0272ama naxan findi axa\nadamaya a nun axa y\u025bt\u025bralui sabura.\nSari\u025by\u025b dande saxin\u025b adamadi birin b\u025b axa maraba, a nun axa y\u025bt\u025bralui\nrasabati kui, na nan ani\u0272\u025bma axa na maraba anun axa y\u025bt\u025bralui mabanban\nsad\u0254x\u0254fe mixi gb\u025bt\u025b ra alako taxasi nun yiriw\u025b sabati ma \u0272ama kui kinax\u025b\nnaxan a y\u025bt\u025b ra.\nNa wayibiyae nun na y\u025bt\u025b ralui mu n\u0254ma rabade muku O.N.U. wax\u0254nfe nun\naxa sariy\u025b saxie xanbi.\nSariy\u025b tongosaxan nde (30)\nSariy\u025b nun wayibiya yo muna yi masenyi xungbe kui naxan kiraya nde\nmasenxi \u0272aman\u025b b\u025b, malanyi xanamu mixi nde b\u025b naxan ani\u0272\u025bma axa k\u025bwali\nnde raba naxan sabui n\u0254ma mayibiya e nun sariy\u025be naxee masen xi nee\nxunnakanade.",
            "Image": "d168effc4a8d237b5a1cd8eedd488d15"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468705,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Declaraçon di mundo intêro di Dréto di tudo homi co tudo mudjer\nPadrinhado e porclamado num Assembleia Geral di quel grupo di trabadjo qui fazê quel Resoluçon 217A\n(III) di 10 di Dizembro di 1948\nPrimêro Comberso\nNu ta considrâ qui, riconhecimento di dignidadi qui ta fazê parti di tudo membro di família humano e di sês\ndrêto qui ê igual e qui nu ca podê squecê, nem ficâ separado di el, ê fundamento di liberdadi, di justiça e di\npaz di riba di ês mundo;\nNu ta considrâ qui, disconhecimento e disprezo di drêto di tudo homi e di tudo mudjer lêbanu pa fazê cusas\ndi rundade qui bem raboltâ concença di tudo Humanidadi. Nu sa ta spèrâ pa tchigâ um mundo undi tudo ser\nhumano ta bem podê ser libri di podê papiâ e di crêditâ, liberto di terror e sim medo di pássâ fomi e di\nmiséria. Tudo ês cusa bem ta ser porclamado cuma um inspiraçon muto importanti pâ nôs tudo: pâ homi e pâ\nmudjer.\nNu ta considrâ qui ê essencial quel porteçon di drêto di homi e di mudjer dento di um rigimi di drêto, pamodi\nês ca bem ta ser impurrado, num ricurso supremo, pâ bai pa ribolta contra tirania e opresson.\nNu ta considrâ qui​ê essencial si nu bem incorája quel disenvolvimemto di relaçon di amizadi di naçon co\nnaçon.\nNu ta considrâ qui, naquel Carta, tudo pôbo di \"Naçon Unido\" ta porclama, ôto bez, qui eres tem fé na drêto\nfundamental di homi e di mudjer, na dignidadi e na valor de tudo péssoa humano, na igualdadi di drêto di\nhomi e di mudjer, e ês diclara cuma ês sta resolvido pa bai favorecê purgresso social e eres sa ta bai ránjâ\nmidjor condiçon di bida di pa dénto di muto más liberdadi.\nNu ta considrâ qui tudo Estado membro dês grupo ta compromête pa pormovê na cooperaçon co",
            "Image": "9d836075e74e3ea8b4078c2ba87e78c2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Organizaçon di Naçon Unido, quel ruspêto universal e efectivo di drêto e di liberdadi fundamental.\nNu ta considrâ qui um concepçon comum di êssi drêto e liberdadi ê di muto más importança pa podê dâ\ncompleto satisfaçon pa essi compromisso.\nAssembleia Geral Nês Assembleia eres ta porclama qui, quel Declaraçon Universal di Dreto di Homi (homi ô\nmudjer) cuma um ideal comun pa tchiga na tudo pobo e na tudo naçon, pamódi qui, tudo individu e tudo\norgão di sociedadi, si ês tenê el constantimenti na sprito, ês debê sforçâ pa, na ensino e na educaçon, ês podi\nbem disenvolvê ruspêto dês drêto e liberdadi e eres, podi pormovê, co midida porgressive di ordi nacional e\ninternacional, sê reconhecimento e sê aplicaçon universal e efective, tanto na meio di populaçon di própi\nestado membro cuma naquêl di tudo territóri colocado debaixo di sês jurisdiçon.\nArtigo 1º\nTudo ser humano na ês mundo nacê libri e igual na sê dignidade e na sês drêto. Na sês razon e na sês\nconcénça, tudo arguem debê porcêdê pa co tudo guenti na sprito di fraternidadi.\nArtigo 2º\nTudo ser humano na ês mundo podi invocâ di drêto e di liberdadi qui sa ta ser porclamado nês Declaraçon li,\nsem distinçon algum di ôto, nomeadamenti, di raça, di cor, si el ê homi ô mudjer, si el tem ôto lingua, di\nreligion ô di ôto crença, di opinion política, ô ôto li, di orija nacional ô social, di fortuna, di undi ê nacê ô di\ncalquer ôto situaçon.\nDispôs disso tudo, ninguêm ca podê bem fazê ningum distinçon fundamentado na statuto político, na cusas di\ntribunal qui ta tchomádo \"jurídico\", ô internacional, di país ô di naçon undi bu nacê, nim qui esse naçon ô\nterritório di naturalidade d​ess péssoa mésmo qui essi país stâ indipendenti, ô stâ dibaxo di ordi di ôto, ô si el\nstâ libre ô dibaxo di algum limitaçõn di aôtoridadi, qui nu podê tchoma​l \"di soberania\".",
            "Image": "fa8860150254315d7c04664f571cd271"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artigo 3º\nTudo arguém tem drêto di sê bida, di tem liberdadi e, tem di tem sigurança di el própri.\nArtigo 4º\nNinguêm al podê ficâ scrabo ô na catibêro; ficâ scrabo ô tráto di scrabo ê ca pirmitido, di calquer manêra qui\nbem ta ser.\nArtigo 5º\nNinguêm ca podê bem ser torturado nin podê tem castigo, ô bem tem tratamento di brutalidadi, tratamento\nhorrive ou di disonra.\nArtigo 6º\nTudo homi di Deus tem drêto di ser conchido na tudo lugar di sê própri péssoa djusto tambê na cusas di\ntribunal.\nArtigo 7º\nTudo nôs é igual diante di lei e, sem distinçon, nu tem drêto pa igual porteçon pa ser difendido dento di lei.\nTudo nôs tem drêto di bem ser portegido di mesma manêra, di calquer discriminaçon que podê bem alterâ ès\nDeclaraçon di qui nu sa tâ flâ e contra calquer fomentaçon pa fazê ès discriminaçon.\nArtigo 8º\nTudo guenti tem drêto pa ricurso efectivo di quêxa na jurisdiçon nacional compitenti, di tudo cusa qu​ê sabê\nqui tâ violâ nôs drêto qui tem más fundamento e qui é reconhecido na lei ô na Constituiçon.\nArtigo 9º",
            "Image": "fdcd71f42491781a0881858f5c2548cd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ninguêm podê, di calquer manêra, bai sêr lebádo pa prison, ô ficâ na prison, ô ser mandado di castigo pa\nlonge di sê téra. (Es cusa li ê ta tchomado di \"exílio\").\nArtigo 10º\nTudo péssoa tem drêto, por igual, qui sê causa bem ta ser judiciado na igualdade e publicamenti julgado num\ntribunal indipendenti e justo qui ta bem dicidi di sês drêto e di sês obrigaçon ô di razon di calquer acusaçon\nna assunto di tribunal qui ês bem pô contra el.\nArtigo 11º\nTudo arguêm qui ta bem ser pontádo di um acçon di culpa, nu tem qui pensa qu​el stâ nôcenti tó qui si culpa\nbem ficâ sclarecido dénto di lei na andamento di um porcesso público undi tudo garantia necessário di difésa\ndebê bem ser garantido pâ el.\nNinguêm al pode ser condenado por acçon ô por omisson, si na occasion qu​el ta fazêba el, tudo es cusa ca era\nproibido dénto di lei di si téra ô di lei internacional. Di mesma manêra um djuiz ca podê sentenciâ castigo\nmás pêsado di quêl que divia di ser na hora qui quel delito baba ta ser fêto.\nArtigo 12º\nNinguêm podê sofrê di intromisson arbitrário na sê bida di el própi, na di sê familia, na domicilio di sel, ô na\nsê carta di correio, nim el ca podê ser tacádo na si honra e reputaçon. Ninguêm al pôdi tem intromisson\narbitrário na si bida di el própi, na si familia, na si casa ô na carta di sel qui bem di correio, e ninguêm podê\nflâ mal di honra e reputaçon di cada um. Contra tudo ès intromisson ô ataqui, tudo arguêm tem drêto di ser\nportegido pa lei.\nArtigo 13º\nTudo arguêm tem drêto di àndâ pâ tudo lado, e di scôdjê si casa pa morâ dento di um Estado.",
            "Image": "6c4977bc6e77941adb7a3436b4fc21c1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Tudo arguêm tem drêto di bandônâ calquer téra undi qu​ê stâ, mesmo si ê undi ê nacê, e el tem drêto di bolta\npara si téra cando el crê.\nArtigo 14º\nTudo péssoa qui sa ta ser persiguido tem drêto di porcurâ e di benificiâ di asilo na ôtos naçon.\nÊs drêto li ca podê, contudo, bai ta ser invocádo na caso di algum porcesso, qui el realmenti tem e qui dja\ntem crimi di drêto comum ô di actividadi contrário di finalidade e di licerce di Naçon Unido.\nArtigo 15º\nTudo individe tem drêto di tem sê nacionalidadi.\nNinguêm ca podê ser, arbitràriamenti, privado di sê nacionalidadi nim di drêto di mudâ di nacionalidadi.\nArtigo 16º\nA partir di idadi nòváti, tudo homi co tudo mudjer tem drêto di cása e di construí sê família sem limitaçon\nnim di raça, nacionalidadi ô religion. To-qui durâ casamento e na hora di sê separaçon ês dôs tem igual drêto.\nCasamento ca podê ser cèlèbrado sem libi e pleno consentimento di quês qui sa ta bai ser marido e mudjer na\nfutur.\nFamília ê um elemento natural e fundamental num sociedadi e el tem drêto di ser portegido di sociedadi e di\nEstado.\nArtigo 17º\nTudo péssoa, individual ô juntamenti, tem drêto di tem sê propriedade.\nNinguêm podi bem ta ser, arbitràriamenti, privado di sê propriedade.",
            "Image": "00f50d202d2247b6e492105f2aace768"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artigo 18º\nTudo péssoa tem drêto di tem liberdadi di pensamento, di concénça e di religion; ês drêto li ta implicâ\nliberdadi di mudâ di riligion ô di convicçon, asi cumâ quel liberdadi di maniféstâ sê religion ô sê convicçon,\nsi el stâ só, el co el, ô cô ôtos, tanto na meio di público ô em particular, na qu​ê ta fazê sempri, tudo dia, na sê\nreligion e na quêl qui, na Portugal, ês ta tchomâ \"ritos\".\nArtigo 19º\nTudo individe tem drêto di tem liberdadi di opinion e di papiâ, sim porblema; assi el tem drêto di ca ser\nincomodado por causa di sês opinion e el pôdê porcurâ ricebê e spádjâ, sem consideraçon di frontêra, calquer\ninformaçon e idêa, di calquer modo qui el crê fazê êl.\nArtigo 20º\nTudo arguêm tem drêto na liberdadi di reunion e di associaçon co intençon di paz.\nNinguêm podi ser obrigado pa fazê parte di calquer associaçon.\nArtigo 21º\nTudo péssoa tem drêto di fazê parti na direçon di negôce público di sé téra, quer direitamenti ô por intermédi\ndi representanti librementi escodjido.\nTudo péssoa tem drêto di entrâ na funçon pública di sé téra,ô di sé país.\nVontadi di pôbo ê quel licérce di ôtoridadi di poder di público; ê debe mostráno-el co eleiçon sério qui ta\nbem ser fêto, na tempo marcado, por votaçon geral na condiçon di igualdadi co voto sicreto ô si-ma-dja um\nprocesso equivalenti podi garanti liberdadi di voto.\nArtigo 22º",
            "Image": "da12d3c6a83628d6b0660dcf9c8b25b1"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Tudo guenti, qui ê mom di um sociedádi, tem drêto pâ tem segurança social e el pôdê, dénto di lei, com tudo\nligitimidade, exigi satisfaçon di sês drêto economico na sociedádi e di cultura indispensave, graça qui nu tem\nqui dâ na esforço nacional e na cooperaçon internacional, di harmonia co organizaçon e co recurso di cada\npaís.\nArtigo 23º\nTudo guenti tem di tem trabadjo, di podê scodjê sê trabadjo, co condiçon igual e qui podê satisfazêl na\ntrabadjo e el podê tem proteçon contra falta di trabadjo. (disemprego)\nTudo arguêm tem drêto, sim discriminaçon ninhum, pâ tem salário di harmonia co sê trabadjo. Salário igual\npa trabadjo igual.\nQuem qui trabadja tem drêto di tem remuneraçon equitativo e satisfatório pa podê pirmiti pa el e pâ sê\nfamília um existença conformi co dignidadi humano e, completado, si for possive, co tudo ôto meio di\nporteçon social.\nTudo péssoa tem drêto di fundâ co ôtos péssoa, quel sindicato, e di bem filiâ na sindicato qui ta bem difendi\nsês interessi.\nArtigo 24º\nTudo péssoa tem drêto pâ discansa e pa sê lazer e, naturalmente, ê tem limitaçon qui nu ta cêta, qui ê quel di\nduraçon di trabadjo e di féria, qui ês tem obrigaçon di pagano.\nArtigo 25º\nTudo péssoa tem drêto pa tem um condiçon di bida suficienti pa da​l sigurança pâ êl e pâ família, na saúde e\nna larguéza, principalmenti na qui nu ta cumé, na nôs rôpa, pa tem undi el podê alôjâ arguêm, pa ser sistido\npâ dôtor e tambê na serviço social necessáre, e ê tem drêto na sigurança social si el sta sim trabadjo, tambê na",
            "Image": "47f10bfb4a27664a7af01b3570c9fdfe"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "doénça, e inda naquel qui ê estropiado, qui câ tem marido, qui stâ na bedjiça, ô nôtos caso, di perdê manêra\ndi tem meio di subsistença, por cusa qui podê ser indipendenti di sê vontade.\nMaternidade e infança tem drêto di tem djuda e di ser amparado co muto cudado. Tudo minino qui nacê\ndénto ô fora di casamento, ta goza di mésmo porteçon social.\nArtigo 26º\nTudo péssoa tem drêto pa tem educaçon. Educaçon débê di ser di graça, pelo menos quel qui ê parcêdo co\nquel di scóla elementar fundamental. Quel scola elementar ê obrigatóre. E n​es scóla técnica e profissional\ndêbê di ser pa tudo criança sem distinçon; pa nu èntrâ num scóla superior, el dèbè stâ aberto pâ tudo guenti\npor igual e, segundo sês capacidadi e sês merecimento.\nEducaçon debê pontâ pa espádjâ um completo expanson di personalidadi di tudo homi co tudo mudjer e pa\nreforçâ drêto e liberdadi fundamental di tudo homi co tudo mudjer e di liberdadi di más fundamento e ê debê\ndjuda pa nu compreendê midjor quel tolerância e amizadi di naçon co naçon e di tudo grupo racial ou di\nriligion como tambê quel crescimento di actividadi di Naçon Unido pa conserbâ paz.\nPai co mai tem prioridadi di tem drêto pa scodjê calquer educaçon pâ dâ sês fidjo ô fidja.\nArtigo 27º\nTudo pessoa tem drêto di tomâ, parti librimenti, na bida cultural di comunidadi, di gozâ tudo arte e di\nparticipâ na porgréss di ciença e na benéfice qui podê resulta di tudo ês cusa li.\nTudo guenti tem drêto di ser portegido na sê interesse moral e material qui podê stâ ligado na calquer\nprodução di cusas de ciença, di escrita ou di arte di sê lavra.\nArtigo 28º",
            "Image": "4f8015bad255e35e9f240af35740dab9"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Tudo péssoa tem drêto pâ bem pô, na plano social e na plano internacional, um órdi qui podê ser capaz di\ntornâ completamente efectivo tudo drêto e liberdadi qui nu cabà di flâ nês Declaraçon li.\nArtigo 29º\nUm péssoa tem obrigaçon pâ co sê comunidade, fora di onde ê ca tem possibilidadi di tem quel libri e\ncompleto desenvolvimento di sê personalidadi.\nNa exercice dessi drêto e cando é ta gozâ essi liberdadi, ninguêm podê fica dipendenti, sinau naquel\nlimitaçon fêto e estabilicido, exclusivamenti pa fazê pormoçon di reconhecimento e quel respêto di drêto e\nliberdadi di ôtos guenti pâ podê satisfazê quês exigença justo di môral, di ordi pública e di bem-estar num\nsociedadi democrata.\nEm ninhum caso essi drêto e liberdadi ta bem podê ser exercido em contrário di fim e di princípos di Naçon\nUnido.\nArtigo 30º\nNingum disposiçon di êss Declaraçon li, podê bem ta ser intendido di um manêra qui podê bem involvê pa\ncalquer Estado, grupo di guente ô um sô péssoa, quel drêto di bem fazê calquer actividade ô di particâ algum\ncusa qui podê bem destroncâ drêto e liberdadi qui nu sa tâ cabâ di flâ.",
            "Image": "257fdb6945fb13424bda2b0252989c73"
        }
    }
}

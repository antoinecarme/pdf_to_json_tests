{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468747,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Declaraçon di mundo intêro di Dréto di tudo homi co tudo mudjer\nPadrinhado e porclamado num Assembleia Geral di quel grupo di trabadjo qui fazê quel Resoluçon\n217A (III) di 10 di Dizembro di 1948\nPrimêro Comberso\nNu ta considrâ qui, riconhecimento di dignidadi qui ta fazê parti di tudo membro di família\nhumano e di sês drêto qui ê igual e qui nu ca podê squecê, nem ficâ separado di el, ê\nfundamento di liberdadi, di justiça e di paz di riba di ês mundo;\nNu ta considrâ qui, disconhecimento e disprezo di drêto di tudo homi e di tudo mudjer lêbanu pa\nfazê cusas di rundade qui bem raboltâ concença di tudo Humanidadi. Nu sa ta spèrâ pa tchigâ um\nmundo undi tudo ser humano ta bem podê ser libri di podê papiâ e di crêditâ, liberto di terror\ne sim medo di pássâ fomi e di miséria. Tudo ês cusa bem ta ser porclamado cuma um inspiraçon\nmuto importanti pâ nôs tudo: pâ homi e pâ mudjer.\nNu ta considrâ qui ê essencial quel porteçon di drêto di homi e di mudjer dento di um rigimi di\ndrêto, pamodi ês ca bem ta ser impurrado, num ricurso supremo, pâ bai pa ribolta contra tirania\ne opresson.\nNu ta considrâ qui​\nê essencial si nu bem incorája quel disenvolvimemto di relaçon di amizadi di\nnaçon co naçon.\nNu ta considrâ qui, naquel\nfé na drêto fundamental di\nigualdadi di drêto di homi\npurgresso social e eres sa\nliberdadi.\nCarta, tudo pôbo di \"Naçon Unido\" ta porclama, ôto bez, qui eres tem\nhomi e di mudjer, na dignidadi e na valor de tudo péssoa humano, na\ne di mudjer, e ês diclara cuma ês sta resolvido pa bai favorecê\nta bai ránjâ midjor condiçon di bida di pa dénto di muto más\nNu ta considrâ qui tudo Estado membro dês grupo ta compromête pa pormovê na cooperaçon co\nOrganizaçon di Naçon Unido, quel ruspêto universal e efectivo di drêto e di liberdadi\nfundamental.\nNu ta considrâ qui um concepçon comum di êssi drêto e liberdadi ê di muto más importança pa\npodê dâ completo satisfaçon pa essi compromisso.\nAssembleia Geral Nês Assembleia eres ta porclama qui, quel Declaraçon Universal di Dreto di\nHomi (homi ô mudjer) cuma um ideal comun pa tchiga na tudo pobo e na tudo naçon, pamódi qui,\ntudo individu e tudo orgão di sociedadi, si ês tenê el constantimenti na sprito, ês debê sforçâ\npa, na ensino e na educaçon, ês podi bem disenvolvê ruspêto dês drêto e liberdadi e eres, podi\npormovê, co midida porgressive di ordi nacional e internacional, sê reconhecimento e sê\naplicaçon universal e efective, tanto na meio di populaçon di própi estado membro cuma naquêl\ndi tudo territóri colocado debaixo di sês jurisdiçon.\nArtigo 1º\nTudo ser humano na ês mundo nacê libri e igual na sê dignidade e na sês drêto. Na sês razon e\nna sês concénça, tudo arguem debê porcêdê pa co tudo guenti na sprito di fraternidadi.\nArtigo 2º\nTudo ser humano na ês mundo podi invocâ di drêto e di liberdadi qui sa ta ser porclamado nês\nDeclaraçon li, sem distinçon algum di ôto, nomeadamenti, di raça, di cor, si el ê homi ô\nmudjer, si el tem ôto lingua, di religion ô di ôto crença, di opinion política, ô ôto li, di\norija nacional ô social, di fortuna, di undi ê nacê ô di calquer ôto situaçon.\nDispôs disso tudo, ninguêm ca podê bem fazê ningum distinçon fundamentado na statuto político,\nna cusas di tribunal qui ta tchomádo \"jurídico\", ô internacional, di país ô di naçon undi bu\nnacê, nim qui esse naçon ô território di naturalidade d​\ness péssoa mésmo qui essi país stâ\nindipendenti, ô stâ dibaxo di ordi di ôto, ô si el stâ libre ô dibaxo di algum limitaçõn di\naôtoridadi, qui nu podê tchoma​\nl \"di soberania\".\nArtigo 3º\nTudo arguém tem drêto di sê bida, di tem liberdadi e, tem di tem sigurança di el própri.\nArtigo 4º\nNinguêm al podê ficâ scrabo ô na catibêro; ficâ scrabo ô tráto di scrabo ê ca pirmitido, di\ncalquer manêra qui bem ta ser.\nArtigo 5º",
            "Image": "a6b00898eff60b0e2aad0d7232b0169f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Ninguêm ca podê bem ser torturado nin podê tem castigo, ô bem tem tratamento di brutalidadi,\ntratamento horrive ou di disonra.\nArtigo 6º\nTudo homi di Deus tem drêto di ser conchido na tudo lugar di sê própri péssoa djusto tambê na\ncusas di tribunal.\nArtigo 7º\nTudo nôs é igual diante di lei e, sem distinçon, nu tem drêto pa igual porteçon pa ser\ndifendido dento di lei. Tudo nôs tem drêto di bem ser portegido di mesma manêra, di calquer\ndiscriminaçon que podê bem alterâ ès Declaraçon di qui nu sa tâ flâ e contra calquer fomentaçon\npa fazê ès discriminaçon.\nArtigo 8º\nTudo guenti tem drêto pa ricurso efectivo di quêxa na jurisdiçon nacional compitenti, di tudo\ncusa qu​ ê sabê qui tâ violâ nôs drêto qui tem más fundamento e qui é reconhecido na lei ô na\nConstituiçon.\nArtigo 9º\nNinguêm podê, di calquer manêra, bai sêr lebádo pa prison, ô ficâ na prison, ô ser mandado di\ncastigo pa longe di sê téra. (Es cusa li ê ta tchomado di \"exílio\").\nArtigo 10º\nTudo péssoa tem drêto, por igual, qui sê causa bem ta ser judiciado na igualdade e publicamenti\njulgado num tribunal indipendenti e justo qui ta bem dicidi di sês drêto e di sês obrigaçon ô\ndi razon di calquer acusaçon na assunto di tribunal qui ês bem pô contra el.\nArtigo 11º\nTudo arguêm qui ta bem ser pontádo di um acçon di culpa, nu tem qui pensa qu​\nel stâ nôcenti tó\nqui si culpa bem ficâ sclarecido dénto di lei na andamento di um porcesso público undi tudo\ngarantia necessário di difésa debê bem ser garantido pâ el.\nNinguêm al pode ser condenado por acçon ô por omisson, si na occasion qu​\nel ta fazêba el, tudo\nes cusa ca era proibido dénto di lei di si téra ô di lei internacional. Di mesma manêra um\ndjuiz ca podê sentenciâ castigo más pêsado di quêl que divia di ser na hora qui quel delito\nbaba ta ser fêto.\nArtigo 12º\nNinguêm podê sofrê di intromisson arbitrário na sê bida di el própi, na di sê familia, na\ndomicilio di sel, ô na sê carta di correio, nim el ca podê ser tacádo na si honra e reputaçon.\nNinguêm al pôdi tem intromisson arbitrário na si bida di el própi, na si familia, na si casa ô\nna carta di sel qui bem di correio, e ninguêm podê flâ mal di honra e reputaçon di cada um.\nContra tudo ès intromisson ô ataqui, tudo arguêm tem drêto di ser portegido pa lei.\nArtigo 13º\nTudo arguêm tem drêto di àndâ pâ tudo lado, e di scôdjê si casa pa morâ dento di um Estado.\nTudo arguêm tem drêto di bandônâ calquer téra undi qu​\nê stâ, mesmo si ê undi ê nacê, e el tem\ndrêto di bolta para si téra cando el crê.\nArtigo 14º\nTudo péssoa qui sa ta ser persiguido tem drêto di porcurâ e di benificiâ di asilo na ôtos\nnaçon.\nÊs drêto li ca podê, contudo, bai ta ser invocádo na caso di algum porcesso, qui el realmenti\ntem e qui dja tem crimi di drêto comum ô di actividadi contrário di finalidade e di licerce di\nNaçon Unido.\nArtigo 15º\nTudo individe tem drêto di tem sê nacionalidadi.\nNinguêm ca podê ser, arbitràriamenti, privado di sê nacionalidadi nim di drêto di mudâ di\nnacionalidadi.\nArtigo 16º",
            "Image": "304990737d2927e6f340a4bffac3a878"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "A partir di idadi nòváti, tudo homi co tudo mudjer tem drêto di cása e di construí sê família\nsem limitaçon nim di raça, nacionalidadi ô religion. To-qui durâ casamento e na hora di sê\nseparaçon ês dôs tem igual drêto.\nCasamento ca podê ser cèlèbrado sem libi e pleno consentimento di quês qui sa ta bai ser marido\ne mudjer na futur.\nFamília ê um elemento natural e fundamental num sociedadi e el tem drêto di ser portegido di\nsociedadi e di Estado.\nArtigo 17º\nTudo péssoa, individual ô juntamenti, tem drêto di tem sê propriedade.\nNinguêm podi bem ta ser, arbitràriamenti, privado di sê propriedade.\nArtigo 18º\nTudo péssoa tem drêto di tem liberdadi di pensamento, di concénça e di religion; ês drêto li ta\nimplicâ liberdadi di mudâ di riligion ô di convicçon, asi cumâ quel liberdadi di maniféstâ sê\nreligion ô sê convicçon, si el stâ só, el co el, ô cô ôtos, tanto na meio di público ô em\nparticular, na qu​ ê ta fazê sempri, tudo dia, na sê religion e na quêl qui, na Portugal, ês ta\ntchomâ \"ritos\".\nArtigo 19º\nTudo individe tem drêto di tem liberdadi di opinion e di papiâ, sim porblema; assi el tem drêto\ndi ca ser incomodado por causa di sês opinion e el pôdê porcurâ ricebê e spádjâ, sem\nconsideraçon di frontêra, calquer informaçon e idêa, di calquer modo qui el crê fazê êl.\nArtigo 20º\nTudo arguêm tem drêto na liberdadi di reunion e di associaçon co intençon di paz.\nNinguêm podi ser obrigado pa fazê parte di calquer associaçon.\nArtigo 21º\nTudo péssoa tem drêto di fazê parti na direçon di negôce público di sé téra, quer direitamenti\nô por intermédi di representanti librementi escodjido.\nTudo péssoa tem drêto di entrâ na funçon pública di sé téra,ô di sé país.\nVontadi di pôbo ê quel licérce di ôtoridadi di poder di público; ê debe mostráno-el co eleiçon\nsério qui ta bem ser fêto, na tempo marcado, por votaçon geral na condiçon di igualdadi co voto\nsicreto ô si-ma-dja um processo equivalenti podi garanti liberdadi di voto.\nArtigo 22º\nTudo guenti, qui ê mom di um sociedádi, tem drêto pâ tem segurança social e el pôdê, dénto di\nlei, com tudo ligitimidade, exigi satisfaçon di sês drêto economico na sociedádi e di cultura\nindispensave, graça qui nu tem qui dâ na esforço nacional e na cooperaçon internacional, di\nharmonia co organizaçon e co recurso di cada país.\nArtigo 23º\nTudo guenti tem di tem trabadjo, di podê scodjê sê trabadjo, co condiçon igual e qui podê\nsatisfazêl na trabadjo e el podê tem proteçon contra falta di trabadjo. (disemprego)\nTudo arguêm tem drêto, sim discriminaçon ninhum, pâ tem salário di harmonia co sê trabadjo.\nSalário igual pa trabadjo igual.\nQuem qui trabadja tem drêto di tem remuneraçon equitativo e satisfatório pa podê pirmiti pa el\ne pâ sê família um existença conformi co dignidadi humano e, completado, si for possive, co\ntudo ôto meio di porteçon social.\nTudo péssoa tem drêto di fundâ co ôtos péssoa, quel sindicato, e di bem filiâ na sindicato qui\nta bem difendi sês interessi.\nArtigo 24º\nTudo péssoa tem drêto pâ discansa e pa sê lazer e, naturalmente, ê tem limitaçon qui nu ta\ncêta, qui ê quel di duraçon di trabadjo e di féria, qui ês tem obrigaçon di pagano.\nArtigo 25º",
            "Image": "63b2837874f7b64c3b2d9f02758b33d2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Tudo péssoa tem drêto pa tem um condiçon di bida suficienti pa da​\nl sigurança pâ êl e pâ\nfamília, na saúde e na larguéza, principalmenti na qui nu ta cumé, na nôs rôpa, pa tem undi el\npodê alôjâ arguêm, pa ser sistido pâ dôtor e tambê na serviço social necessáre, e ê tem drêto\nna sigurança social si el sta sim trabadjo, tambê na doénça, e inda naquel qui ê estropiado,\nqui câ tem marido, qui stâ na bedjiça, ô nôtos caso, di perdê manêra di tem meio di\nsubsistença, por cusa qui podê ser indipendenti di sê vontade.\nMaternidade e infança tem drêto di tem djuda e di ser amparado co muto cudado. Tudo minino qui\nnacê dénto ô fora di casamento, ta goza di mésmo porteçon social.\nArtigo 26º\nTudo péssoa tem drêto pa tem educaçon. Educaçon débê di ser di graça, pelo menos quel qui ê\nparcêdo co quel di scóla elementar fundamental. Quel scola elementar ê obrigatóre. E n​ es scóla\ntécnica e profissional dêbê di ser pa tudo criança sem distinçon; pa nu èntrâ num scóla\nsuperior, el dèbè stâ aberto pâ tudo guenti por igual e, segundo sês capacidadi e sês\nmerecimento.\nEducaçon debê pontâ pa espádjâ um completo expanson di personalidadi di tudo homi co tudo\nmudjer e pa reforçâ drêto e liberdadi fundamental di tudo homi co tudo mudjer e di liberdadi di\nmás fundamento e ê debê djuda pa nu compreendê midjor quel tolerância e amizadi di naçon co\nnaçon e di tudo grupo racial ou di riligion como tambê quel crescimento di actividadi di Naçon\nUnido pa conserbâ paz.\nPai co mai tem prioridadi di tem drêto pa scodjê calquer educaçon pâ dâ sês fidjo ô fidja.\nArtigo 27º\nTudo pessoa tem drêto di tomâ, parti librimenti, na bida cultural di comunidadi, di gozâ tudo\narte e di participâ na porgréss di ciença e na benéfice qui podê resulta di tudo ês cusa li.\nTudo guenti tem drêto di ser portegido na sê interesse moral e material qui podê stâ ligado na\ncalquer produção di cusas de ciença, di escrita ou di arte di sê lavra.\nArtigo 28º\nTudo péssoa tem drêto pâ bem pô, na plano social e na plano internacional, um órdi qui podê ser\ncapaz di tornâ completamente efectivo tudo drêto e liberdadi qui nu cabà di flâ nês Declaraçon\nli.\nArtigo 29º\nUm péssoa tem obrigaçon pâ co sê comunidade, fora di onde ê ca tem possibilidadi di tem quel\nlibri e completo desenvolvimento di sê personalidadi.\nNa exercice dessi drêto e cando é ta gozâ essi liberdadi, ninguêm podê fica dipendenti, sinau\nnaquel limitaçon fêto e estabilicido, exclusivamenti pa fazê pormoçon di reconhecimento e quel\nrespêto di drêto e liberdadi di ôtos guenti pâ podê satisfazê quês exigença justo di môral, di\nordi pública e di bem-estar num sociedadi democrata.\nEm ninhum caso essi drêto e liberdadi ta bem podê ser exercido em contrário di fim e di\nprincípos di Naçon Unido.\nArtigo 30º\nNingum disposiçon di êss Declaraçon li, podê bem ta ser intendido di um manêra qui podê bem\ninvolvê pa calquer Estado, grupo di guente ô um sô péssoa, quel drêto di bem fazê calquer\nactividade ô di particâ algum cusa qui podê bem destroncâ drêto e liberdadi qui nu sa tâ cabâ\ndi flâ.",
            "Image": "935e002aa5f19c39659127cbc3589989"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468747,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Declara\u00e7on di mundo int\u00earo di Dr\u00e9to di tudo homi co tudo mudjer\nPadrinhado e porclamado num Assembleia Geral di quel grupo di trabadjo qui faz\u00ea quel Resolu\u00e7on\n217A (III) di 10 di Dizembro di 1948\nPrim\u00earo Comberso\nNu ta considr\u00e2 qui, riconhecimento di dignidadi qui ta faz\u00ea parti di tudo membro di fam\u00edlia\nhumano e di s\u00eas dr\u00eato qui \u00ea igual e qui nu ca pod\u00ea squec\u00ea, nem fic\u00e2 separado di el, \u00ea\nfundamento di liberdadi, di justi\u00e7a e di paz di riba di \u00eas mundo;\nNu ta considr\u00e2 qui, disconhecimento e disprezo di dr\u00eato di tudo homi e di tudo mudjer l\u00eabanu pa\nfaz\u00ea cusas di rundade qui bem rabolt\u00e2 concen\u00e7a di tudo Humanidadi. Nu sa ta sp\u00e8r\u00e2 pa tchig\u00e2 um\nmundo undi tudo ser humano ta bem pod\u00ea ser libri di pod\u00ea papi\u00e2 e di cr\u00eadit\u00e2, liberto di terror\ne sim medo di p\u00e1ss\u00e2 fomi e di mis\u00e9ria. Tudo \u00eas cusa bem ta ser porclamado cuma um inspira\u00e7on\nmuto importanti p\u00e2 n\u00f4s tudo: p\u00e2 homi e p\u00e2 mudjer.\nNu ta considr\u00e2 qui \u00ea essencial quel porte\u00e7on di dr\u00eato di homi e di mudjer dento di um rigimi di\ndr\u00eato, pamodi \u00eas ca bem ta ser impurrado, num ricurso supremo, p\u00e2 bai pa ribolta contra tirania\ne opresson.\nNu ta considr\u00e2 qui\u200b\n\u00ea essencial si nu bem incor\u00e1ja quel disenvolvimemto di rela\u00e7on di amizadi di\nna\u00e7on co na\u00e7on.\nNu ta considr\u00e2 qui, naquel\nf\u00e9 na dr\u00eato fundamental di\nigualdadi di dr\u00eato di homi\npurgresso social e eres sa\nliberdadi.\nCarta, tudo p\u00f4bo di \"Na\u00e7on Unido\" ta porclama, \u00f4to bez, qui eres tem\nhomi e di mudjer, na dignidadi e na valor de tudo p\u00e9ssoa humano, na\ne di mudjer, e \u00eas diclara cuma \u00eas sta resolvido pa bai favorec\u00ea\nta bai r\u00e1nj\u00e2 midjor condi\u00e7on di bida di pa d\u00e9nto di muto m\u00e1s\nNu ta considr\u00e2 qui tudo Estado membro d\u00eas grupo ta comprom\u00eate pa pormov\u00ea na coopera\u00e7on co\nOrganiza\u00e7on di Na\u00e7on Unido, quel rusp\u00eato universal e efectivo di dr\u00eato e di liberdadi\nfundamental.\nNu ta considr\u00e2 qui um concep\u00e7on comum di \u00eassi dr\u00eato e liberdadi \u00ea di muto m\u00e1s importan\u00e7a pa\npod\u00ea d\u00e2 completo satisfa\u00e7on pa essi compromisso.\nAssembleia Geral N\u00eas Assembleia eres ta porclama qui, quel Declara\u00e7on Universal di Dreto di\nHomi (homi \u00f4 mudjer) cuma um ideal comun pa tchiga na tudo pobo e na tudo na\u00e7on, pam\u00f3di qui,\ntudo individu e tudo org\u00e3o di sociedadi, si \u00eas ten\u00ea el constantimenti na sprito, \u00eas deb\u00ea sfor\u00e7\u00e2\npa, na ensino e na educa\u00e7on, \u00eas podi bem disenvolv\u00ea rusp\u00eato d\u00eas dr\u00eato e liberdadi e eres, podi\npormov\u00ea, co midida porgressive di ordi nacional e internacional, s\u00ea reconhecimento e s\u00ea\naplica\u00e7on universal e efective, tanto na meio di popula\u00e7on di pr\u00f3pi estado membro cuma naqu\u00eal\ndi tudo territ\u00f3ri colocado debaixo di s\u00eas jurisdi\u00e7on.\nArtigo 1\u00ba\nTudo ser humano na \u00eas mundo nac\u00ea libri e igual na s\u00ea dignidade e na s\u00eas dr\u00eato. Na s\u00eas razon e\nna s\u00eas conc\u00e9n\u00e7a, tudo arguem deb\u00ea porc\u00ead\u00ea pa co tudo guenti na sprito di fraternidadi.\nArtigo 2\u00ba\nTudo ser humano na \u00eas mundo podi invoc\u00e2 di dr\u00eato e di liberdadi qui sa ta ser porclamado n\u00eas\nDeclara\u00e7on li, sem distin\u00e7on algum di \u00f4to, nomeadamenti, di ra\u00e7a, di cor, si el \u00ea homi \u00f4\nmudjer, si el tem \u00f4to lingua, di religion \u00f4 di \u00f4to cren\u00e7a, di opinion pol\u00edtica, \u00f4 \u00f4to li, di\norija nacional \u00f4 social, di fortuna, di undi \u00ea nac\u00ea \u00f4 di calquer \u00f4to situa\u00e7on.\nDisp\u00f4s disso tudo, ningu\u00eam ca pod\u00ea bem faz\u00ea ningum distin\u00e7on fundamentado na statuto pol\u00edtico,\nna cusas di tribunal qui ta tchom\u00e1do \"jur\u00eddico\", \u00f4 internacional, di pa\u00eds \u00f4 di na\u00e7on undi bu\nnac\u00ea, nim qui esse na\u00e7on \u00f4 territ\u00f3rio di naturalidade d\u200b\ness p\u00e9ssoa m\u00e9smo qui essi pa\u00eds st\u00e2\nindipendenti, \u00f4 st\u00e2 dibaxo di ordi di \u00f4to, \u00f4 si el st\u00e2 libre \u00f4 dibaxo di algum limita\u00e7\u00f5n di\na\u00f4toridadi, qui nu pod\u00ea tchoma\u200b\nl \"di soberania\".\nArtigo 3\u00ba\nTudo argu\u00e9m tem dr\u00eato di s\u00ea bida, di tem liberdadi e, tem di tem siguran\u00e7a di el pr\u00f3pri.\nArtigo 4\u00ba\nNingu\u00eam al pod\u00ea fic\u00e2 scrabo \u00f4 na catib\u00earo; fic\u00e2 scrabo \u00f4 tr\u00e1to di scrabo \u00ea ca pirmitido, di\ncalquer man\u00eara qui bem ta ser.\nArtigo 5\u00ba",
            "Image": "a6b00898eff60b0e2aad0d7232b0169f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Ningu\u00eam ca pod\u00ea bem ser torturado nin pod\u00ea tem castigo, \u00f4 bem tem tratamento di brutalidadi,\ntratamento horrive ou di disonra.\nArtigo 6\u00ba\nTudo homi di Deus tem dr\u00eato di ser conchido na tudo lugar di s\u00ea pr\u00f3pri p\u00e9ssoa djusto tamb\u00ea na\ncusas di tribunal.\nArtigo 7\u00ba\nTudo n\u00f4s \u00e9 igual diante di lei e, sem distin\u00e7on, nu tem dr\u00eato pa igual porte\u00e7on pa ser\ndifendido dento di lei. Tudo n\u00f4s tem dr\u00eato di bem ser portegido di mesma man\u00eara, di calquer\ndiscrimina\u00e7on que pod\u00ea bem alter\u00e2 \u00e8s Declara\u00e7on di qui nu sa t\u00e2 fl\u00e2 e contra calquer fomenta\u00e7on\npa faz\u00ea \u00e8s discrimina\u00e7on.\nArtigo 8\u00ba\nTudo guenti tem dr\u00eato pa ricurso efectivo di qu\u00eaxa na jurisdi\u00e7on nacional compitenti, di tudo\ncusa qu\u200b \u00ea sab\u00ea qui t\u00e2 viol\u00e2 n\u00f4s dr\u00eato qui tem m\u00e1s fundamento e qui \u00e9 reconhecido na lei \u00f4 na\nConstitui\u00e7on.\nArtigo 9\u00ba\nNingu\u00eam pod\u00ea, di calquer man\u00eara, bai s\u00ear leb\u00e1do pa prison, \u00f4 fic\u00e2 na prison, \u00f4 ser mandado di\ncastigo pa longe di s\u00ea t\u00e9ra. (Es cusa li \u00ea ta tchomado di \"ex\u00edlio\").\nArtigo 10\u00ba\nTudo p\u00e9ssoa tem dr\u00eato, por igual, qui s\u00ea causa bem ta ser judiciado na igualdade e publicamenti\njulgado num tribunal indipendenti e justo qui ta bem dicidi di s\u00eas dr\u00eato e di s\u00eas obriga\u00e7on \u00f4\ndi razon di calquer acusa\u00e7on na assunto di tribunal qui \u00eas bem p\u00f4 contra el.\nArtigo 11\u00ba\nTudo argu\u00eam qui ta bem ser pont\u00e1do di um ac\u00e7on di culpa, nu tem qui pensa qu\u200b\nel st\u00e2 n\u00f4centi t\u00f3\nqui si culpa bem fic\u00e2 sclarecido d\u00e9nto di lei na andamento di um porcesso p\u00fablico undi tudo\ngarantia necess\u00e1rio di dif\u00e9sa deb\u00ea bem ser garantido p\u00e2 el.\nNingu\u00eam al pode ser condenado por ac\u00e7on \u00f4 por omisson, si na occasion qu\u200b\nel ta faz\u00eaba el, tudo\nes cusa ca era proibido d\u00e9nto di lei di si t\u00e9ra \u00f4 di lei internacional. Di mesma man\u00eara um\ndjuiz ca pod\u00ea sentenci\u00e2 castigo m\u00e1s p\u00easado di qu\u00eal que divia di ser na hora qui quel delito\nbaba ta ser f\u00eato.\nArtigo 12\u00ba\nNingu\u00eam pod\u00ea sofr\u00ea di intromisson arbitr\u00e1rio na s\u00ea bida di el pr\u00f3pi, na di s\u00ea familia, na\ndomicilio di sel, \u00f4 na s\u00ea carta di correio, nim el ca pod\u00ea ser tac\u00e1do na si honra e reputa\u00e7on.\nNingu\u00eam al p\u00f4di tem intromisson arbitr\u00e1rio na si bida di el pr\u00f3pi, na si familia, na si casa \u00f4\nna carta di sel qui bem di correio, e ningu\u00eam pod\u00ea fl\u00e2 mal di honra e reputa\u00e7on di cada um.\nContra tudo \u00e8s intromisson \u00f4 ataqui, tudo argu\u00eam tem dr\u00eato di ser portegido pa lei.\nArtigo 13\u00ba\nTudo argu\u00eam tem dr\u00eato di \u00e0nd\u00e2 p\u00e2 tudo lado, e di sc\u00f4dj\u00ea si casa pa mor\u00e2 dento di um Estado.\nTudo argu\u00eam tem dr\u00eato di band\u00f4n\u00e2 calquer t\u00e9ra undi qu\u200b\n\u00ea st\u00e2, mesmo si \u00ea undi \u00ea nac\u00ea, e el tem\ndr\u00eato di bolta para si t\u00e9ra cando el cr\u00ea.\nArtigo 14\u00ba\nTudo p\u00e9ssoa qui sa ta ser persiguido tem dr\u00eato di porcur\u00e2 e di benifici\u00e2 di asilo na \u00f4tos\nna\u00e7on.\n\u00cas dr\u00eato li ca pod\u00ea, contudo, bai ta ser invoc\u00e1do na caso di algum porcesso, qui el realmenti\ntem e qui dja tem crimi di dr\u00eato comum \u00f4 di actividadi contr\u00e1rio di finalidade e di licerce di\nNa\u00e7on Unido.\nArtigo 15\u00ba\nTudo individe tem dr\u00eato di tem s\u00ea nacionalidadi.\nNingu\u00eam ca pod\u00ea ser, arbitr\u00e0riamenti, privado di s\u00ea nacionalidadi nim di dr\u00eato di mud\u00e2 di\nnacionalidadi.\nArtigo 16\u00ba",
            "Image": "304990737d2927e6f340a4bffac3a878"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "A partir di idadi n\u00f2v\u00e1ti, tudo homi co tudo mudjer tem dr\u00eato di c\u00e1sa e di constru\u00ed s\u00ea fam\u00edlia\nsem limita\u00e7on nim di ra\u00e7a, nacionalidadi \u00f4 religion. To-qui dur\u00e2 casamento e na hora di s\u00ea\nsepara\u00e7on \u00eas d\u00f4s tem igual dr\u00eato.\nCasamento ca pod\u00ea ser c\u00e8l\u00e8brado sem libi e pleno consentimento di qu\u00eas qui sa ta bai ser marido\ne mudjer na futur.\nFam\u00edlia \u00ea um elemento natural e fundamental num sociedadi e el tem dr\u00eato di ser portegido di\nsociedadi e di Estado.\nArtigo 17\u00ba\nTudo p\u00e9ssoa, individual \u00f4 juntamenti, tem dr\u00eato di tem s\u00ea propriedade.\nNingu\u00eam podi bem ta ser, arbitr\u00e0riamenti, privado di s\u00ea propriedade.\nArtigo 18\u00ba\nTudo p\u00e9ssoa tem dr\u00eato di tem liberdadi di pensamento, di conc\u00e9n\u00e7a e di religion; \u00eas dr\u00eato li ta\nimplic\u00e2 liberdadi di mud\u00e2 di riligion \u00f4 di convic\u00e7on, asi cum\u00e2 quel liberdadi di manif\u00e9st\u00e2 s\u00ea\nreligion \u00f4 s\u00ea convic\u00e7on, si el st\u00e2 s\u00f3, el co el, \u00f4 c\u00f4 \u00f4tos, tanto na meio di p\u00fablico \u00f4 em\nparticular, na qu\u200b \u00ea ta faz\u00ea sempri, tudo dia, na s\u00ea religion e na qu\u00eal qui, na Portugal, \u00eas ta\ntchom\u00e2 \"ritos\".\nArtigo 19\u00ba\nTudo individe tem dr\u00eato di tem liberdadi di opinion e di papi\u00e2, sim porblema; assi el tem dr\u00eato\ndi ca ser incomodado por causa di s\u00eas opinion e el p\u00f4d\u00ea porcur\u00e2 riceb\u00ea e sp\u00e1dj\u00e2, sem\nconsidera\u00e7on di front\u00eara, calquer informa\u00e7on e id\u00eaa, di calquer modo qui el cr\u00ea faz\u00ea \u00eal.\nArtigo 20\u00ba\nTudo argu\u00eam tem dr\u00eato na liberdadi di reunion e di associa\u00e7on co inten\u00e7on di paz.\nNingu\u00eam podi ser obrigado pa faz\u00ea parte di calquer associa\u00e7on.\nArtigo 21\u00ba\nTudo p\u00e9ssoa tem dr\u00eato di faz\u00ea parti na dire\u00e7on di neg\u00f4ce p\u00fablico di s\u00e9 t\u00e9ra, quer direitamenti\n\u00f4 por interm\u00e9di di representanti librementi escodjido.\nTudo p\u00e9ssoa tem dr\u00eato di entr\u00e2 na fun\u00e7on p\u00fablica di s\u00e9 t\u00e9ra,\u00f4 di s\u00e9 pa\u00eds.\nVontadi di p\u00f4bo \u00ea quel lic\u00e9rce di \u00f4toridadi di poder di p\u00fablico; \u00ea debe mostr\u00e1no-el co elei\u00e7on\ns\u00e9rio qui ta bem ser f\u00eato, na tempo marcado, por vota\u00e7on geral na condi\u00e7on di igualdadi co voto\nsicreto \u00f4 si-ma-dja um processo equivalenti podi garanti liberdadi di voto.\nArtigo 22\u00ba\nTudo guenti, qui \u00ea mom di um socied\u00e1di, tem dr\u00eato p\u00e2 tem seguran\u00e7a social e el p\u00f4d\u00ea, d\u00e9nto di\nlei, com tudo ligitimidade, exigi satisfa\u00e7on di s\u00eas dr\u00eato economico na socied\u00e1di e di cultura\nindispensave, gra\u00e7a qui nu tem qui d\u00e2 na esfor\u00e7o nacional e na coopera\u00e7on internacional, di\nharmonia co organiza\u00e7on e co recurso di cada pa\u00eds.\nArtigo 23\u00ba\nTudo guenti tem di tem trabadjo, di pod\u00ea scodj\u00ea s\u00ea trabadjo, co condi\u00e7on igual e qui pod\u00ea\nsatisfaz\u00eal na trabadjo e el pod\u00ea tem prote\u00e7on contra falta di trabadjo. (disemprego)\nTudo argu\u00eam tem dr\u00eato, sim discrimina\u00e7on ninhum, p\u00e2 tem sal\u00e1rio di harmonia co s\u00ea trabadjo.\nSal\u00e1rio igual pa trabadjo igual.\nQuem qui trabadja tem dr\u00eato di tem remunera\u00e7on equitativo e satisfat\u00f3rio pa pod\u00ea pirmiti pa el\ne p\u00e2 s\u00ea fam\u00edlia um existen\u00e7a conformi co dignidadi humano e, completado, si for possive, co\ntudo \u00f4to meio di porte\u00e7on social.\nTudo p\u00e9ssoa tem dr\u00eato di fund\u00e2 co \u00f4tos p\u00e9ssoa, quel sindicato, e di bem fili\u00e2 na sindicato qui\nta bem difendi s\u00eas interessi.\nArtigo 24\u00ba\nTudo p\u00e9ssoa tem dr\u00eato p\u00e2 discansa e pa s\u00ea lazer e, naturalmente, \u00ea tem limita\u00e7on qui nu ta\nc\u00eata, qui \u00ea quel di dura\u00e7on di trabadjo e di f\u00e9ria, qui \u00eas tem obriga\u00e7on di pagano.\nArtigo 25\u00ba",
            "Image": "63b2837874f7b64c3b2d9f02758b33d2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Tudo p\u00e9ssoa tem dr\u00eato pa tem um condi\u00e7on di bida suficienti pa da\u200b\nl siguran\u00e7a p\u00e2 \u00eal e p\u00e2\nfam\u00edlia, na sa\u00fade e na largu\u00e9za, principalmenti na qui nu ta cum\u00e9, na n\u00f4s r\u00f4pa, pa tem undi el\npod\u00ea al\u00f4j\u00e2 argu\u00eam, pa ser sistido p\u00e2 d\u00f4tor e tamb\u00ea na servi\u00e7o social necess\u00e1re, e \u00ea tem dr\u00eato\nna siguran\u00e7a social si el sta sim trabadjo, tamb\u00ea na do\u00e9n\u00e7a, e inda naquel qui \u00ea estropiado,\nqui c\u00e2 tem marido, qui st\u00e2 na bedji\u00e7a, \u00f4 n\u00f4tos caso, di perd\u00ea man\u00eara di tem meio di\nsubsisten\u00e7a, por cusa qui pod\u00ea ser indipendenti di s\u00ea vontade.\nMaternidade e infan\u00e7a tem dr\u00eato di tem djuda e di ser amparado co muto cudado. Tudo minino qui\nnac\u00ea d\u00e9nto \u00f4 fora di casamento, ta goza di m\u00e9smo porte\u00e7on social.\nArtigo 26\u00ba\nTudo p\u00e9ssoa tem dr\u00eato pa tem educa\u00e7on. Educa\u00e7on d\u00e9b\u00ea di ser di gra\u00e7a, pelo menos quel qui \u00ea\nparc\u00eado co quel di sc\u00f3la elementar fundamental. Quel scola elementar \u00ea obrigat\u00f3re. E n\u200b es sc\u00f3la\nt\u00e9cnica e profissional d\u00eab\u00ea di ser pa tudo crian\u00e7a sem distin\u00e7on; pa nu \u00e8ntr\u00e2 num sc\u00f3la\nsuperior, el d\u00e8b\u00e8 st\u00e2 aberto p\u00e2 tudo guenti por igual e, segundo s\u00eas capacidadi e s\u00eas\nmerecimento.\nEduca\u00e7on deb\u00ea pont\u00e2 pa esp\u00e1dj\u00e2 um completo expanson di personalidadi di tudo homi co tudo\nmudjer e pa refor\u00e7\u00e2 dr\u00eato e liberdadi fundamental di tudo homi co tudo mudjer e di liberdadi di\nm\u00e1s fundamento e \u00ea deb\u00ea djuda pa nu compreend\u00ea midjor quel toler\u00e2ncia e amizadi di na\u00e7on co\nna\u00e7on e di tudo grupo racial ou di riligion como tamb\u00ea quel crescimento di actividadi di Na\u00e7on\nUnido pa conserb\u00e2 paz.\nPai co mai tem prioridadi di tem dr\u00eato pa scodj\u00ea calquer educa\u00e7on p\u00e2 d\u00e2 s\u00eas fidjo \u00f4 fidja.\nArtigo 27\u00ba\nTudo pessoa tem dr\u00eato di tom\u00e2, parti librimenti, na bida cultural di comunidadi, di goz\u00e2 tudo\narte e di particip\u00e2 na porgr\u00e9ss di cien\u00e7a e na ben\u00e9fice qui pod\u00ea resulta di tudo \u00eas cusa li.\nTudo guenti tem dr\u00eato di ser portegido na s\u00ea interesse moral e material qui pod\u00ea st\u00e2 ligado na\ncalquer produ\u00e7\u00e3o di cusas de cien\u00e7a, di escrita ou di arte di s\u00ea lavra.\nArtigo 28\u00ba\nTudo p\u00e9ssoa tem dr\u00eato p\u00e2 bem p\u00f4, na plano social e na plano internacional, um \u00f3rdi qui pod\u00ea ser\ncapaz di torn\u00e2 completamente efectivo tudo dr\u00eato e liberdadi qui nu cab\u00e0 di fl\u00e2 n\u00eas Declara\u00e7on\nli.\nArtigo 29\u00ba\nUm p\u00e9ssoa tem obriga\u00e7on p\u00e2 co s\u00ea comunidade, fora di onde \u00ea ca tem possibilidadi di tem quel\nlibri e completo desenvolvimento di s\u00ea personalidadi.\nNa exercice dessi dr\u00eato e cando \u00e9 ta goz\u00e2 essi liberdadi, ningu\u00eam pod\u00ea fica dipendenti, sinau\nnaquel limita\u00e7on f\u00eato e estabilicido, exclusivamenti pa faz\u00ea pormo\u00e7on di reconhecimento e quel\nresp\u00eato di dr\u00eato e liberdadi di \u00f4tos guenti p\u00e2 pod\u00ea satisfaz\u00ea qu\u00eas exigen\u00e7a justo di m\u00f4ral, di\nordi p\u00fablica e di bem-estar num sociedadi democrata.\nEm ninhum caso essi dr\u00eato e liberdadi ta bem pod\u00ea ser exercido em contr\u00e1rio di fim e di\nprinc\u00edpos di Na\u00e7on Unido.\nArtigo 30\u00ba\nNingum disposi\u00e7on di \u00eass Declara\u00e7on li, pod\u00ea bem ta ser intendido di um man\u00eara qui pod\u00ea bem\ninvolv\u00ea pa calquer Estado, grupo di guente \u00f4 um s\u00f4 p\u00e9ssoa, quel dr\u00eato di bem faz\u00ea calquer\nactividade \u00f4 di partic\u00e2 algum cusa qui pod\u00ea bem destronc\u00e2 dr\u00eato e liberdadi qui nu sa t\u00e2 cab\u00e2\ndi fl\u00e2.",
            "Image": "935e002aa5f19c39659127cbc3589989"
        }
    }
}

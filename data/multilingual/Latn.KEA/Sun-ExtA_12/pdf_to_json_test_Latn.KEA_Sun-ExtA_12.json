{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468857,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Declaraçon di mundo intêro di Dréto di tudo homi co tudo mudjer\nPadrinhado e porclamado num Assembleia Geral di quel grupo di trabadjo qui fazê quel Resoluçon 217A (III) di 10 di\nDizembro di 1948\nPrimêro Comberso\nNu ta considrâ qui, riconhecimento di dignidadi qui ta fazê parti di tudo membro di família humano e di sês drêto\nqui ê igual e qui nu ca podê squecê, nem ficâ separado di el, ê fundamento di liberdadi, di justiça e di paz di\nriba di ês mundo;\nNu ta considrâ qui, disconhecimento e disprezo di drêto di tudo homi e di tudo mudjer lêbanu pa fazê cusas di\nrundade qui bem raboltâ concença di tudo Humanidadi. Nu sa ta spèrâ pa tchigâ um mundo undi tudo ser humano ta bem\npodê ser libri di podê papiâ e di crêditâ, liberto di terror e sim medo di pássâ fomi e di miséria. Tudo ês cusa\nbem ta ser porclamado cuma um inspiraçon muto importanti pâ nôs tudo: pâ homi e pâ mudjer.\nNu ta considrâ qui ê essencial quel porteçon di drêto di homi e di mudjer dento di um rigimi di drêto, pamodi ês\nca bem ta ser impurrado, num ricurso supremo, pâ bai pa ribolta contra tirania e opresson.\nNu ta considrâ qui​ê essencial si nu bem incorája quel disenvolvimemto di relaçon di amizadi di naçon co naçon.\nNu ta considrâ qui, naquel Carta, tudo pôbo di \"Naçon Unido\" ta porclama, ôto bez, qui eres tem fé na drêto\nfundamental di homi e di mudjer, na dignidadi e na valor de tudo péssoa humano, na igualdadi di drêto di homi e di\nmudjer, e ês diclara cuma ês sta resolvido pa bai favorecê purgresso social e eres sa ta bai ránjâ midjor condiçon\ndi bida di pa dénto di muto más liberdadi.\nNu ta considrâ qui tudo Estado membro dês grupo ta compromête pa pormovê na cooperaçon co Organizaçon di Naçon\nUnido, quel ruspêto universal e efectivo di drêto e di liberdadi fundamental.\nNu ta considrâ qui um concepçon comum di êssi drêto e liberdadi ê di muto más importança pa podê dâ completo\nsatisfaçon pa essi compromisso.\nAssembleia Geral Nês Assembleia eres ta porclama qui, quel Declaraçon Universal di Dreto di Homi (homi ô mudjer)\ncuma um ideal comun pa tchiga na tudo pobo e na tudo naçon, pamódi qui, tudo individu e tudo orgão di sociedadi,\nsi ês tenê el constantimenti na sprito, ês debê sforçâ pa, na ensino e na educaçon, ês podi bem disenvolvê ruspêto\ndês drêto e liberdadi e eres, podi pormovê, co midida porgressive di ordi nacional e internacional, sê\nreconhecimento e sê aplicaçon universal e efective, tanto na meio di populaçon di própi estado membro cuma naquêl\ndi tudo territóri colocado debaixo di sês jurisdiçon.\nArtigo 1º\nTudo ser humano na ês mundo nacê libri e igual na sê dignidade e na sês drêto. Na sês razon e na sês concénça,\ntudo arguem debê porcêdê pa co tudo guenti na sprito di fraternidadi.\nArtigo 2º\nTudo ser humano na ês mundo podi invocâ di drêto e di liberdadi qui sa ta ser porclamado nês Declaraçon li, sem\ndistinçon algum di ôto, nomeadamenti, di raça, di cor, si el ê homi ô mudjer, si el tem ôto lingua, di religion ô\ndi ôto crença, di opinion política, ô ôto li, di orija nacional ô social, di fortuna, di undi ê nacê ô di calquer\nôto situaçon.\nDispôs disso tudo, ninguêm ca podê bem fazê ningum distinçon fundamentado na statuto político, na cusas di\ntribunal qui ta tchomádo \"jurídico\", ô internacional, di país ô di naçon undi bu nacê, nim qui esse naçon ô\nterritório di naturalidade d​ess péssoa mésmo qui essi país stâ indipendenti, ô stâ dibaxo di ordi di ôto, ô si el\nstâ libre ô dibaxo di algum limitaçõn di aôtoridadi, qui nu podê tchoma​l \"di soberania\".\nArtigo 3º\nTudo arguém tem drêto di sê bida, di tem liberdadi e, tem di tem sigurança di el própri.\nArtigo 4º\nNinguêm al podê ficâ scrabo ô na catibêro; ficâ scrabo ô tráto di scrabo ê ca pirmitido, di calquer manêra qui bem\nta ser.\nArtigo 5º\nNinguêm ca podê bem ser torturado nin podê tem castigo, ô bem tem tratamento di brutalidadi, tratamento horrive ou\ndi disonra.\nArtigo 6º\nTudo homi di Deus tem drêto di ser conchido na tudo lugar di sê própri péssoa djusto tambê na cusas di tribunal.\nArtigo 7º\nTudo nôs é igual diante di lei e, sem distinçon, nu tem drêto pa igual porteçon pa ser difendido dento di lei.\nTudo nôs tem drêto di bem ser portegido di mesma manêra, di calquer discriminaçon que podê bem alterâ ès\nDeclaraçon di qui nu sa tâ flâ e contra calquer fomentaçon pa fazê ès discriminaçon.",
            "Image": "26332cdcb73d243261b747827ef22f11"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Artigo 8º\nTudo guenti tem drêto pa ricurso efectivo di quêxa na jurisdiçon nacional compitenti, di tudo cusa qu​ê sabê qui tâ\nviolâ nôs drêto qui tem más fundamento e qui é reconhecido na lei ô na Constituiçon.\nArtigo 9º\nNinguêm podê, di calquer manêra, bai sêr lebádo pa prison, ô ficâ na prison, ô ser mandado di castigo pa longe di\nsê téra. (Es cusa li ê ta tchomado di \"exílio\").\nArtigo 10º\nTudo péssoa tem drêto, por igual, qui sê causa bem ta ser judiciado na igualdade e publicamenti julgado num\ntribunal indipendenti e justo qui ta bem dicidi di sês drêto e di sês obrigaçon ô di razon di calquer acusaçon na\nassunto di tribunal qui ês bem pô contra el.\nArtigo 11º\nTudo arguêm qui ta bem ser pontádo di um acçon di culpa, nu tem qui pensa qu​el stâ nôcenti tó qui si culpa bem\nficâ sclarecido dénto di lei na andamento di um porcesso público undi tudo garantia necessário di difésa debê bem\nser garantido pâ el.\nNinguêm al pode ser condenado por acçon ô por omisson, si na occasion qu​el ta fazêba el, tudo es cusa ca era\nproibido dénto di lei di si téra ô di lei internacional. Di mesma manêra um djuiz ca podê sentenciâ castigo más\npêsado di quêl que divia di ser na hora qui quel delito baba ta ser fêto.\nArtigo 12º\nNinguêm podê sofrê di intromisson arbitrário na sê bida di el própi, na\nsê carta di correio, nim el ca podê ser tacádo na si honra e reputaçon.\nna si bida di el própi, na si familia, na si casa ô na carta di sel qui\nhonra e reputaçon di cada um. Contra tudo ès intromisson ô ataqui, tudo\ndi sê familia, na domicilio di sel, ô na\nNinguêm al pôdi tem intromisson arbitrário\nbem di correio, e ninguêm podê flâ mal di\narguêm tem drêto di ser portegido pa lei.\nArtigo 13º\nTudo arguêm tem drêto di àndâ pâ tudo lado, e di scôdjê si casa pa morâ dento di um Estado.\nTudo arguêm tem drêto di bandônâ calquer téra undi qu​ê stâ, mesmo si ê undi ê nacê, e el tem drêto di bolta para\nsi téra cando el crê.\nArtigo 14º\nTudo péssoa qui sa ta ser persiguido tem drêto di porcurâ e di benificiâ di asilo na ôtos naçon.\nÊs drêto li ca podê, contudo, bai ta ser invocádo na caso di algum porcesso, qui el realmenti tem e qui dja tem\ncrimi di drêto comum ô di actividadi contrário di finalidade e di licerce di Naçon Unido.\nArtigo 15º\nTudo individe tem drêto di tem sê nacionalidadi.\nNinguêm ca podê ser, arbitràriamenti, privado di sê nacionalidadi nim di drêto di mudâ di nacionalidadi.\nArtigo 16º\nA partir di idadi nòváti, tudo homi co tudo mudjer tem drêto di cása e di construí sê família sem limitaçon nim di\nraça, nacionalidadi ô religion. To-qui durâ casamento e na hora di sê separaçon ês dôs tem igual drêto.\nCasamento ca podê ser cèlèbrado sem libi e pleno consentimento di quês qui sa ta bai ser marido e mudjer na futur.\nFamília ê um elemento natural e fundamental num sociedadi e el tem drêto di ser portegido di sociedadi e di\nEstado.\nArtigo 17º\nTudo péssoa, individual ô juntamenti, tem drêto di tem sê propriedade.\nNinguêm podi bem ta ser, arbitràriamenti, privado di sê propriedade.\nArtigo 18º\nTudo péssoa tem drêto di tem liberdadi di pensamento, di concénça e di religion; ês drêto li ta implicâ liberdadi\ndi mudâ di riligion ô di convicçon, asi cumâ quel liberdadi di maniféstâ sê religion ô sê convicçon, si el stâ só,\nel co el, ô cô ôtos, tanto na meio di público ô em particular, na qu​ê ta fazê sempri, tudo dia, na sê religion e\nna quêl qui, na Portugal, ês ta tchomâ \"ritos\".\nArtigo 19º\nTudo individe tem drêto di tem liberdadi di opinion e di papiâ, sim porblema; assi el tem drêto di ca ser\nincomodado por causa di sês opinion e el pôdê porcurâ ricebê e spádjâ, sem consideraçon di frontêra, calquer\ninformaçon e idêa, di calquer modo qui el crê fazê êl.",
            "Image": "4f2cba06fbbebd652aac00ed886e204d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Artigo 20º\nTudo arguêm tem drêto na liberdadi di reunion e di associaçon co intençon di paz.\nNinguêm podi ser obrigado pa fazê parte di calquer associaçon.\nArtigo 21º\nTudo péssoa tem drêto di fazê parti na direçon di negôce público di sé téra, quer direitamenti ô por intermédi di\nrepresentanti librementi escodjido.\nTudo péssoa tem drêto di entrâ na funçon pública di sé téra,ô di sé país.\nVontadi di pôbo ê quel licérce di ôtoridadi di poder di público; ê debe mostráno-el co eleiçon sério qui ta bem\nser fêto, na tempo marcado, por votaçon geral na condiçon di igualdadi co voto sicreto ô si-ma-dja um processo\nequivalenti podi garanti liberdadi di voto.\nArtigo 22º\nTudo guenti, qui ê mom di um sociedádi, tem drêto pâ tem segurança social e el pôdê, dénto di lei, com tudo\nligitimidade, exigi satisfaçon di sês drêto economico na sociedádi e di cultura indispensave, graça qui nu tem qui\ndâ na esforço nacional e na cooperaçon internacional, di harmonia co organizaçon e co recurso di cada país.\nArtigo 23º\nTudo guenti tem di tem trabadjo, di podê scodjê sê trabadjo, co condiçon igual e qui podê satisfazêl na trabadjo e\nel podê tem proteçon contra falta di trabadjo. (disemprego)\nTudo arguêm tem drêto, sim discriminaçon ninhum, pâ tem salário di harmonia co sê trabadjo. Salário igual pa\ntrabadjo igual.\nQuem qui trabadja tem drêto di tem remuneraçon equitativo e satisfatório pa podê pirmiti pa el e pâ sê família um\nexistença conformi co dignidadi humano e, completado, si for possive, co tudo ôto meio di porteçon social.\nTudo péssoa tem drêto di fundâ co ôtos péssoa, quel sindicato, e di bem filiâ na sindicato qui ta bem difendi sês\ninteressi.\nArtigo 24º\nTudo péssoa tem drêto pâ discansa e pa sê lazer e, naturalmente, ê tem limitaçon qui nu ta cêta, qui ê quel di\nduraçon di trabadjo e di féria, qui ês tem obrigaçon di pagano.\nArtigo 25º\nTudo péssoa tem drêto pa tem um condiçon di bida suficienti pa da​l sigurança\nlarguéza, principalmenti na qui nu ta cumé, na nôs rôpa, pa tem undi el podê\ne tambê na serviço social necessáre, e ê tem drêto na sigurança social si el\ninda naquel qui ê estropiado, qui câ tem marido, qui stâ na bedjiça, ô nôtos\nsubsistença, por cusa qui podê ser indipendenti di sê vontade.\npâ êl e pâ família, na saúde e na\nalôjâ arguêm, pa ser sistido pâ dôtor\nsta sim trabadjo, tambê na doénça, e\ncaso, di perdê manêra di tem meio di\nMaternidade e infança tem drêto di tem djuda e di ser amparado co muto cudado. Tudo minino qui nacê dénto ô fora\ndi casamento, ta goza di mésmo porteçon social.\nArtigo 26º\nTudo péssoa tem drêto pa tem educaçon. Educaçon débê di ser di graça, pelo menos quel qui ê parcêdo co quel di\nscóla elementar fundamental. Quel scola elementar ê obrigatóre. E n​es scóla técnica e profissional dêbê di ser pa\ntudo criança sem distinçon; pa nu èntrâ num scóla superior, el dèbè stâ aberto pâ tudo guenti por igual e, segundo\nsês capacidadi e sês merecimento.\nEducaçon debê pontâ pa espádjâ um completo expanson di personalidadi di tudo homi co tudo mudjer e pa reforçâ\ndrêto e liberdadi fundamental di tudo homi co tudo mudjer e di liberdadi di más fundamento e ê debê djuda pa nu\ncompreendê midjor quel tolerância e amizadi di naçon co naçon e di tudo grupo racial ou di riligion como tambê\nquel crescimento di actividadi di Naçon Unido pa conserbâ paz.\nPai co mai tem prioridadi di tem drêto pa scodjê calquer educaçon pâ dâ sês fidjo ô fidja.\nArtigo 27º\nTudo pessoa tem drêto di tomâ, parti librimenti, na bida cultural di comunidadi, di gozâ tudo arte e di participâ\nna porgréss di ciença e na benéfice qui podê resulta di tudo ês cusa li.\nTudo guenti tem drêto di ser portegido na sê interesse moral e material qui podê stâ ligado na calquer produção di\ncusas de ciença, di escrita ou di arte di sê lavra.\nArtigo 28º\nTudo péssoa tem drêto pâ bem pô, na plano social e na plano internacional, um órdi qui podê ser capaz di tornâ\ncompletamente efectivo tudo drêto e liberdadi qui nu cabà di flâ nês Declaraçon li.\nArtigo 29º",
            "Image": "91c66dc0b964462409f622bd300a5046"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Um péssoa tem obrigaçon pâ co sê comunidade, fora di onde ê ca tem possibilidadi di tem quel libri e completo\ndesenvolvimento di sê personalidadi.\nNa exercice dessi drêto e cando é ta gozâ essi liberdadi, ninguêm podê fica dipendenti, sinau naquel limitaçon\nfêto e estabilicido, exclusivamenti pa fazê pormoçon di reconhecimento e quel respêto di drêto e liberdadi di ôtos\nguenti pâ podê satisfazê quês exigença justo di môral, di ordi pública e di bem-estar num sociedadi democrata.\nEm ninhum caso essi drêto e liberdadi ta bem podê ser exercido em contrário di fim e di princípos di Naçon Unido.\nArtigo 30º\nNingum disposiçon di êss Declaraçon li, podê bem ta ser intendido di um manêra qui podê bem involvê pa calquer\nEstado, grupo di guente ô um sô péssoa, quel drêto di bem fazê calquer actividade ô di particâ algum cusa qui podê\nbem destroncâ drêto e liberdadi qui nu sa tâ cabâ di flâ.",
            "Image": "7fc83aadfe3e94a537d7bd64363b1678"
        }
    }
}

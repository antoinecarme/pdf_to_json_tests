{
    "MetaData": {
        "Author": null,
        "Creation_Date": 1581470248,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ee6dc96ca5340fb99406df850eb66883",
            "Index": 0,
            "Label": "1",
            "Size": [
                595.0,
                842.0
            ],
            "Text": "[Universal Declaration of Human Rights]\nYaqqa yumbay nasyungunami kach'anllapa kamachikuqningunata suq atun\nkunsijuman, chaypi parlanambaqllapa pax kunapura. Chay atun kunsijuqami shutin\n\"Tandadu Nasyunguna\" (\"Naciones Unidas\"). Chay Tandadu Nasyungunapa\nawturidarninguna allita yuyashpa kay leykunata rurashqallapa. Ama\nqonqananchiqllapa chay shumaq ley kunatami, kanaqa rurashqallapana kanchiq\nkichwapipis.\nPUNTATA\nYumbay runakuna warmikunda day pachapi tiyaqkunami runakuna kanchiqllapa.\nRuna masikuna kashpa, ayllukunashina shumaqta tiyashun, ama piñchinakushpachu.\nAncha baliqkuna kashpa dirichuyuq kanchiq may munashqanchiqpi allita tiyananchiq,\nmunashqanchiqpi trabajananchiq. Dirichuyuqmi kanchiq allin tiñntiyuq, allin\njuyisniyuq kananchiqpaq. Manam allichu pwidiqkuna qesachanambaq wakin runa\nmasindaqa. ashwanmi atumbis, takshapis ima layapis kashpa, shumaqta atinchiqllapa\nkawsayta.\nChayshina kaptimbis, wakin wapu runakunaq runa masinda qesachashpa, ancha\nmaqashpa waqachishqallapa. Manam shonqonllapapiqa yuyashqallapachu\n\"paxkunapismi noqashinalla dirichuyuq\", nishpaqa. Amana chayshinachu\ntukunqallapa.\nKaytam ninillapa yumbay runakunata:\nAku shumaqta tiyaq, ama pitapis manchashpachu. Krisyishun munashqanchiqpi.\nParlashun kriyishqanchiqta.\nYumbay llaqtakunapi allin leykunata ruranqallapa atinambaqllapa akrayta\nmunashqanllapa kamachikuqningunata. Chayshina ruraptinllapami, leyningunata\nallita kasushpaqa, mananam maqanakunqallapachu.\nMunanillapapismi yanapayta yumbay nasyungunata, shumaqta tiyanambaqllapa\npaykunapura, ama wanchinakushpachu.\nKaytapis yuyashun: yumbay nasyunninchiqkunapi rurashqallapa leykunata\nyach'ananchipaq ollqopis, warmipis dirichuyuq nishpa. Pullapam bidanqa ancha\nbalin. Chaymi nasyunninchiqkunapi ancha trabajanchiq shumaqta runakuna\ntiyanambaqllapa. Yanapanchiqpismi llaqta masinchiqkunata, dirichuyuq\nkanambaqllapa. Kay Tandadu Nasyungunapa Atun Kunsijunmi kashpallapa \"runapa\nchay dirichunguna ancha balin\" nishpa, kay diklarasyunda iskibrinillapa, tukuy wata\nliyishpa, animakananchiqpaq, ama qonqananchiqpaq, yach'achinanchiqpaq tukuy\nnasyunninchiqkunapa llaqtangunapi.\n1. Punta kaq:\nYumbay ollqokuna, warmikuna pullalla kashun leyninchiqkunawan. Manam ni pipapis\nkriyadunchu kanchiqllapa. Suqninchiq, suqninchiq atinchiqllapa yuyayta \"imam alli,\nimam mana allichu\" nishpa. Chayshina kaptin, shumaqta tiyashunllapa suq\nayllushinalla.\n2. Ishkay kaq:\nKay niykashqayllapaqam yumbay runakunapaq; tukuy kastakunapaq, imalaya"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "8f2aae3b7919f3dccc4bd7cef14e8cee",
            "Index": 1,
            "Label": "2",
            "Size": [
                595.0,
                842.0
            ],
            "Text": "kaqpaqpis, ollqopaq, warmipaq, yumbay Iaya rimaqkunapaq, ima Iaya\nlutrinayuqpaqpis; kapuqkunapaqpis, mana nimayoqpaqpis ima Iaya partiduta\nsigiqkunapaqpis, tukuy pipaqmi kayqa.\nKay nishqaykunaqam yumbay Iaya Ilaqtakunapaqpis: yumbay nasyungunapaq,\nyumbay prubinsyapaqpis.\n3. Kimsa kaq:\nYumbay runa, warmikunapis dirichuyuqmi shumaqta kawsanan kay pachapi.\nAtinllapapismi kriyiyta paykuna munashqambi. Chaymi yumbay runakuna dirichuyuq\nama qesachadu kanambaqllapa.\n4.Ch'usku kaq:\nMananam kanqachu kriyaduqa. Manam atinchiqchu randiyta ni randikuyta runa\nmasinchiqta animaltashina.\n5. Pichqa (sinku) kaq:\nManam pipis dirichuyuqchu runa masinda suq lastimata qesachanambaq, imata\nrurashpa.\n6. Suqta (sayis) kaq:\nYumbay runakunam dirchuyua kay leykunarayku. Kay leykunata kasushun ama\npitapis dañachinanchiq.\n7. Qanch'is (syiti) kaq:\nKay leykunaqam yumbaypaq. Chayri mana allichu kamachikuqkuna yanapanambaq\nkapuqkunatalla, pwidiqkunatalla. Yumbaytar chay awturidarkunaqa yanapanqallapa\nkapuq mana kapuqtapis. Ama akranqachu paykuna munashqanda.\n8. Pusaq (uchu) kaq:\nYumbay runakuna, warmikunapis atinllapa dimandayta pitapis, mana allita\ntukuptinllapa. Juyiskunaqa yumbay llaqta masingunata washanqallapa ama\nultrajanan chay uchayuq runakunaqa.\n9. Isqon (nwibi) kaq:\nAwturidarkuna mana surqoshpa juyismanda suq ordindaqa, manam atinllapachu\nkarsilayta ni wichukuyta nasyunninmanda suq runataqa.\n10. Ch'unga (dyis) kaq:\nYumbay runakuna, warmikuna dirichuyuq kanchiq allin juyisniyuq kananchiq. Chay\njuyiskunaqa allita uyashpa, shumaqta justisyata ruranqa; ama suqpaqllachu kanqa.\nAshwanri yumbaypaq kanqa.\n11. Ch'unga suqniyuq (unsi) kaq:\nSuq dimandadu runapaqqa, juyiskunaqa ama dasqa yuyanqachu \"uchayuqmi kay\nrunaqa\", nishpaqa. Puntataqa allitaraq rikanqallapa yach 'anambaq \"¿uchayuqchu\nichu mana?\" nishpa. Chaymandaqa uchayuq kaptinqa, yach'ashpa allita, imatapis\nruranqallapa."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c173185e2ee5268cd2753ae5bf6545e1",
            "Index": 2,
            "Label": "3",
            "Size": [
                595.0,
                842.0
            ],
            "Text": "Mushuq Ieyta rurashpaqam mana kasuqkunataqa atinchiq kastigayta. Chay mushuq\nley kaptimbis manam kanchu dirichu kastigananchiqpaq runakunata unay tyimpupi\nmana kasukushpa tiyashqambaq, chay ley manaraq kashqanrayku chay tyimpupi.\nChayshinallam mushuq kastigukunapis balin mushuq prisupaqila. Manam balinchu\nchay runa unaykunapi ima maluta rurashqanbaqqa.\n12. Ch'unga ishkayniyuq (dusi) kaq:\nManam pipis mitikunqachu suq runapa wasinman ni ayllungunaman, ni kartanda\nkich'anqachu, dwiñun mana munaptinqa. Ama nishumbischu suqkunata: \"chay\nrunaqami mainatural\" nishpaqa.\n13. Ch'unga kimsayuq (trisi) kaq:\nYumbay runakunam dirichuyuq purinambaq chay maykunata may munashqanda.\nChaymi atin tiyayta may llaqtakunapipis.\nSuq runa munashpa, atin lloqshiyta nasyunninmanda maytapis rinambaq.\nChayshinallami atin kutimuyta chay nasyunninman.\n14. Ch'unga ch'uskuyuq (katursi) kaq:\nQesachawaptinchiq kamachikuqkuna nasyunninchiqpi dirichuyuqmi kanchiq\nmaskananchiq suq nasyunda, chaypi shumaqta tiyananchiq.\nMana allita tukuptinchiq, manana dirichuyuqchu kanchiq mitikananchiq suq\nnasyunman washakananchiq kastigunchiqmandaqa.\n15. Ch'unga pichqayuq (kinsi) kaq:\nYumbay runakuna tukuy warmikuna dirichuyuq nasyunniyuq kanambaq.\nPeruwanukunata ama yanqa ninqallapachu: \"Mananam peruwanuchu kangi\"\nnishpaqa. Dirichuyuqpismi nasyunninmanda Iloqshinambaq.\nManam atinllapachu ñigayta kambyanambaq nasyunninda.\n16. Ch'unga suqtayuq (dyisisayis) kaq:\nYumbay kasta ichu lutrinayuq runa, warmi, ch'ayashpa idarninman atinliapa\nkasarayta paykuna mayqan munashqanwan ruranambaq suq aylluta. Oliqo, warmi,\nkasarashpa, akrakashpa chayshinallam dirichuyuq.\nManam pipis amalas suqkunata kasarachinanqachu. Suq runa warmiwan paykuna\nkikin munashpa, kasaranqallapa.\nAyllunchiqkuna ancha balin. Chaymi awturidarkuna yanapanqa imashinapis pullan\nshumaqta, kawsanambaq.\n17. Ch'unga qanch'isniyuq (dyisisyiti) kaq:\nYumbay runam dirichuyuq ch'akrayuq, imayuq kananchiqpaqllapa. Sapalanlia\nmanaqa suqkunawan ch'akrayuqqa atinchiq kayta.\nManam pipis yanqa qoch'ikunqachu suq runapa imandaqa.\n18. Ch'unga pusaqniyuq (dyisyocho) kaq:"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f67633ca8d23d2edc8cdc078e08ebe1b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yumbay runa atin yuyayta, kryiyta munashqambi. Chayrayku atin akrayta munashqan\nlutrinata. Munashpaqa atimbismi kambyayta lutrinandaqa. Chayshinam atin\nlutrinambaq rimayta, yach 'achikuyta kikin wasimbi manaqapis maypipis.\nChayshinam atimbis adurayta Dyusninda may munashqambi.\n19. Ch'unga isqonniyuq (dyisinwibi) kaq:\nYumbay runakuna atin yuyayta munashqanda. Atin parlayta yuyashqanda. Manam\npipis piñchinqachu chay runakunata yuyashqanda rimaptin. Dirichuyuqpismi\nrunakuna yach'anambaq yumbay nutisyakunata.\n20. Ishkay ch'unga (beynti) kaq:\nYumbay runakuna shumaqta mana maqanakushpachu atin tandakayta suqkunawan.\nManam pitapis atinchiqchu kamachiyta amalas tandakanan suqkunawan.\n21. Ishkay ch'unga suqniyuq (beynti uno) kaq:\nRunapis, warmipis dirichuyuqmi karguyuq kanambaq llaqta masinguna akraptin.\nPaypis atin akrayta suqkunata karguyuq kanambaq.\nYumbay runakuna, warmikunam pulla dirichuyuq parlanambaqllapa\nkamachikuqningunawan. Chay kamachikuqkunaqa ama suqkunapaqllachu kanqa.\nAshwan yumbay llaqta masingunapaq pullapaq kanqa.\nYumbay nasyumba gubyirnun kamachikunqa, llaqta masinguna munaptin\nkamachikunambaq. Chayri llaqta masinguna pakashpa ruranqa butasyunda, allita\nakrananllapa kamachikuqninda.\n22. Ishkay ch'unga ishkayniyuq (beynti dos):\nYumbay gubyirnukuna yanapanqa mana nimayuq llaqta masingunata, amana\npadisinambaqilapa, mas allita mantyinikanambaqllpa imata rurashpa.\n23. Ishkay ch'unga kimsayuq (beynti tres):\nDirichuyuqmi yumbay runakuna imata ruranambaq. Atimbismi munashqan trabajuta\nmaskayta. Kapatasninguna shumaqta rikanqa ama wañunan, ama padisinan\nqeshyaywan chay trabajupi. Manam kanchu dirichu yanqaqa paykunataqa\nwichukunambaq chay trabajunmanda.\nYumbay runakuna pullan ruraq suq trabajupilla dirichuyuqmi pullalla ch'askinan\npagunda. Manam allichu wakin achkata ch'askinambaq, wakinnataq ashlitatalla\nch'askinambaqllapa.\nYumbay trabajadurmi dirichuyuq ch'askinan qellayta aypanan kawsanambaq, ama\npadisinan mana nimayuq kashpa. Mana aypaptin paypaq, ayllumbaq, gubyirnun\nyanapanqa imashinapis.\nYumbay runam dirichuyuq tandakanan sindikatuwan, chayshina\nwashakanambaqllapa.\n24. Ishkay ch'unga ch'uskuyuq (beynti kwatro):\nDirichuyuqmi yumbay runakuna samanambaq. Manam allichu qanch 'is (syiti)\nyumbay diyasninda trabaj anambaq. Atinllapapismi samayta bakasyunnimbi"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e8b076e8479b1b107e813fa2a929d620",
            "Index": 4,
            "Label": "5",
            "Size": [
                595.0,
                842.0
            ],
            "Text": "ganashpa.\n25. Ishkay ch'unga pichqayuq (beynti sinko):\nSuq trabajaq runata pagaranqallpa atinambaq randiyta mikunanda, trapunda,\nkamanda, ambinda paypaq, ayllumbaqpis. Dirichuyuqpismi qeshyashpa choqrikashpa\nqellayta surqonambaq Siguro Sosyalmanda.\nUkuyuq warmikuna, yumbay wambritukunapismi dirichuyuq ch'askinambaq Siguro\nSosyalmanda ancha mana nimayuq kashpa, taytanguna kasadu kaptin, mana\nkasaduchu kaptimbis.\n26. Ishkay ch'unga suqtayuq (beynti sayis):\nYumbay runakuna warmikuna dirichuyuq yach'akunan iskwilapi primaryata\nushyanangaman mana pagarakushpachu. Alli kanman sekundaryatapis chayshinalla\nushyanambaq. Yumbay wambrakuna yach'akunqallapa iskwilapi. Yumbay ancha allita\nyach'akuqkuna, pubri kashpapis, kapuq kashpapis dirichuyuqmi yaykunan\nunibersidaman.\nIskwilapi yach'akunqa allita yuyanambaq, shumaqta tiyanambaq Ilaqta\nmasingunawan, suq llaqtamanda kaqkunawan, suq Iutrinayuqkunawan, yumbay\nnasyunmanda runakunawambis. Chayshinami yach'akunqallapa yanapanan Tandadu\nNasyungunata ama pilyashpachu yumbay nasyunguna shumaqta kawsanambaqllapa.\nTaytanguna akranqa ima laya munashqan iskwilata, chaypi wambranguna\nyach'akunambaq.\n27. Ishkay ch'unga qanch'isniyuq (beynti syete):\nYumbay runakuna dirichuyuq Ilaqtamba kustumbringunata yach 'akunambaq. Kaptin\nllaqtambi biblyutika, atin liyiyta librungunata. Wakin runakuna yach'akushpa imata\nrurayta, yach'achinqa llaqta masingunatapis, chay suqkunapis yach'akunambaq.\nChay punta imata ruraq runaqam dirichuyuq rurashqanda randikushpa, gananambaq.\nManam allichu paypa rurashqanda suqkuna kupyashpa randikunambaq.\n28. Ishkay ch'unga pusaqniyuq (beynti ocho):\nYumbay nasyungunapa gubyirnun awturidarnindin kasunqa yumbay kay iskibridu\ndirichukunata, yumbay llaqta masinguna shumaqta kawsanambaq.\n29. Ishkay ch'unga isqonniyuq (beynti nwibi):\nYumbay runakuna yanapanqa chay may tiyashqan llaqtanda. Chayshina\nubligasyunninda rurashpa, shumaqta atinllapa kawsayta.\nYumbay runakuna atinllapa rurayta munashqanllapata, alli kaptin, mana dañachiptin\nsuqkunata.\nKay dirichukunaqa mana kuntranqachu Tandadu Nasyungunapa leyningunataqa.\n30. Kimsa ch'unga (treynta):\nKay dirichukunata liyishpa, ama ni suq gubyirnu, ni pipis yach'achikunqachu paylla\nmunashqandaqa, qoch'inambaq llaqta masingunapa dirichungunata."
        }
    }
}

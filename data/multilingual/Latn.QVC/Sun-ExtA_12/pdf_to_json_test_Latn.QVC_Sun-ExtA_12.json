{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470279,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "[Universal Declaration of Human Rights]\nYaqqa yumbay nasyungunami kach'anllapa kamachikuqningunata suq atun kunsijuman, chaypi parlanambaqllapa pax\nkunapura. Chay atun kunsijuqami shutin \"Tandadu Nasyunguna\" (\"Naciones Unidas\"). Chay Tandadu Nasyungunapa\nawturidarninguna allita yuyashpa kay leykunata rurashqallapa. Ama qonqananchiqllapa chay shumaq ley kunatami,\nkanaqa rurashqallapana kanchiq kichwapipis.\nPUNTATA\nYumbay runakuna warmikunda day pachapi tiyaqkunami runakuna kanchiqllapa. Runa masikuna kashpa, ayllukunashina\nshumaqta tiyashun, ama piñchinakushpachu. Ancha baliqkuna kashpa dirichuyuq kanchiq may munashqanchiqpi allita\ntiyananchiq, munashqanchiqpi trabajananchiq. Dirichuyuqmi kanchiq allin tiñntiyuq, allin juyisniyuq kananchiqpaq.\nManam allichu pwidiqkuna qesachanambaq wakin runa masindaqa. ashwanmi atumbis, takshapis ima layapis kashpa,\nshumaqta atinchiqllapa kawsayta.\nChayshina kaptimbis, wakin wapu runakunaq runa masinda qesachashpa, ancha maqashpa waqachishqallapa. Manam\nshonqonllapapiqa yuyashqallapachu \"paxkunapismi noqashinalla dirichuyuq\", nishpaqa. Amana chayshinachu\ntukunqallapa.\nKaytam ninillapa yumbay runakunata:\nAku shumaqta tiyaq, ama pitapis manchashpachu. Krisyishun munashqanchiqpi. Parlashun kriyishqanchiqta.\nYumbay llaqtakunapi allin leykunata ruranqallapa atinambaqllapa akrayta munashqanllapa kamachikuqningunata.\nChayshina ruraptinllapami, leyningunata allita kasushpaqa, mananam maqanakunqallapachu.\nMunanillapapismi yanapayta yumbay nasyungunata, shumaqta tiyanambaqllapa paykunapura, ama wanchinakushpachu.\nKaytapis yuyashun: yumbay nasyunninchiqkunapi rurashqallapa leykunata yach'ananchipaq ollqopis, warmipis\ndirichuyuq nishpa. Pullapam bidanqa ancha balin. Chaymi nasyunninchiqkunapi ancha trabajanchiq shumaqta runakuna\ntiyanambaqllapa. Yanapanchiqpismi llaqta masinchiqkunata, dirichuyuq kanambaqllapa. Kay Tandadu Nasyungunapa Atun\nKunsijunmi kashpallapa \"runapa chay dirichunguna ancha balin\" nishpa, kay diklarasyunda iskibrinillapa, tukuy wata\nliyishpa, animakananchiqpaq, ama qonqananchiqpaq, yach'achinanchiqpaq tukuy nasyunninchiqkunapa llaqtangunapi.\n1. Punta kaq:\nYumbay ollqokuna, warmikuna pullalla kashun leyninchiqkunawan. Manam ni pipapis kriyadunchu kanchiqllapa.\nSuqninchiq, suqninchiq atinchiqllapa yuyayta \"imam alli, imam mana allichu\" nishpa. Chayshina kaptin, shumaqta\ntiyashunllapa suq ayllushinalla.\n2. Ishkay kaq:\nKay niykashqayllapaqam yumbay runakunapaq; tukuy kastakunapaq, imalaya kaqpaqpis, ollqopaq, warmipaq, yumbay Iaya\nrimaqkunapaq, ima Iaya lutrinayuqpaqpis; kapuqkunapaqpis, mana nimayoqpaqpis ima Iaya partiduta sigiqkunapaqpis,\ntukuy pipaqmi kayqa.\nKay nishqaykunaqam yumbay Iaya Ilaqtakunapaqpis: yumbay nasyungunapaq, yumbay prubinsyapaqpis.\n3. Kimsa kaq:\nYumbay runa, warmikunapis dirichuyuqmi shumaqta kawsanan kay pachapi. Atinllapapismi kriyiyta paykuna munashqambi.\nChaymi yumbay runakuna dirichuyuq ama qesachadu kanambaqllapa.\n4.Ch'usku kaq:\nMananam kanqachu kriyaduqa. Manam atinchiqchu randiyta ni randikuyta runa masinchiqta animaltashina.\n5. Pichqa (sinku) kaq:\nManam pipis dirichuyuqchu runa masinda suq lastimata qesachanambaq, imata rurashpa.\n6. Suqta (sayis) kaq:\nYumbay runakunam dirchuyua kay leykunarayku. Kay leykunata kasushun ama pitapis dañachinanchiq.\n7. Qanch'is (syiti) kaq:\nKay leykunaqam yumbaypaq. Chayri mana allichu kamachikuqkuna yanapanambaq kapuqkunatalla, pwidiqkunatalla.\nYumbaytar chay awturidarkunaqa yanapanqallapa kapuq mana kapuqtapis. Ama akranqachu paykuna munashqanda.\n8. Pusaq (uchu) kaq:\nYumbay runakuna, warmikunapis atinllapa dimandayta pitapis, mana allita tukuptinllapa. Juyiskunaqa yumbay llaqta\nmasingunata washanqallapa ama ultrajanan chay uchayuq runakunaqa.\n9. Isqon (nwibi) kaq:\nAwturidarkuna mana surqoshpa juyismanda suq ordindaqa, manam atinllapachu karsilayta ni wichukuyta nasyunninmanda\nsuq runataqa.",
            "Image": "bd14d1f40951c1b37efa1781fc794fd8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "10. Ch'unga (dyis) kaq:\nYumbay runakuna, warmikuna dirichuyuq kanchiq allin juyisniyuq kananchiq. Chay juyiskunaqa allita uyashpa,\nshumaqta justisyata ruranqa; ama suqpaqllachu kanqa. Ashwanri yumbaypaq kanqa.\n11. Ch'unga suqniyuq (unsi) kaq:\nSuq dimandadu runapaqqa, juyiskunaqa ama dasqa yuyanqachu \"uchayuqmi kay runaqa\", nishpaqa. Puntataqa allitaraq\nrikanqallapa yach 'anambaq \"¿uchayuqchu ichu mana?\" nishpa. Chaymandaqa uchayuq kaptinqa, yach'ashpa allita,\nimatapis ruranqallapa.\nMushuq Ieyta rurashpaqam mana kasuqkunataqa atinchiq kastigayta. Chay mushuq ley kaptimbis manam kanchu dirichu\nkastigananchiqpaq runakunata unay tyimpupi mana kasukushpa tiyashqambaq, chay ley manaraq kashqanrayku chay\ntyimpupi. Chayshinallam mushuq kastigukunapis balin mushuq prisupaqila. Manam balinchu chay runa unaykunapi ima\nmaluta rurashqanbaqqa.\n12. Ch'unga ishkayniyuq (dusi) kaq:\nManam pipis mitikunqachu suq runapa wasinman ni ayllungunaman, ni kartanda kich'anqachu, dwiñun mana munaptinqa.\nAma nishumbischu suqkunata: \"chay runaqami mainatural\" nishpaqa.\n13. Ch'unga kimsayuq (trisi) kaq:\nYumbay runakunam dirichuyuq purinambaq chay maykunata may munashqanda. Chaymi atin tiyayta may llaqtakunapipis.\nSuq runa munashpa, atin lloqshiyta nasyunninmanda maytapis rinambaq. Chayshinallami atin kutimuyta chay\nnasyunninman.\n14. Ch'unga ch'uskuyuq (katursi) kaq:\nQesachawaptinchiq kamachikuqkuna nasyunninchiqpi dirichuyuqmi kanchiq maskananchiq suq nasyunda, chaypi shumaqta\ntiyananchiq.\nMana allita tukuptinchiq, manana dirichuyuqchu kanchiq mitikananchiq suq nasyunman washakananchiq\nkastigunchiqmandaqa.\n15. Ch'unga pichqayuq (kinsi) kaq:\nYumbay runakuna tukuy warmikuna dirichuyuq nasyunniyuq kanambaq. Peruwanukunata ama yanqa ninqallapachu: \"Mananam\nperuwanuchu kangi\" nishpaqa. Dirichuyuqpismi nasyunninmanda Iloqshinambaq.\nManam atinllapachu ñigayta kambyanambaq nasyunninda.\n16. Ch'unga suqtayuq (dyisisayis) kaq:\nYumbay kasta ichu lutrinayuq runa, warmi, ch'ayashpa idarninman atinliapa kasarayta paykuna mayqan munashqanwan\nruranambaq suq aylluta. Oliqo, warmi, kasarashpa, akrakashpa chayshinallam dirichuyuq.\nManam pipis amalas suqkunata kasarachinanqachu. Suq runa warmiwan paykuna kikin munashpa, kasaranqallapa.\nAyllunchiqkuna ancha balin. Chaymi awturidarkuna yanapanqa imashinapis pullan shumaqta, kawsanambaq.\n17. Ch'unga qanch'isniyuq (dyisisyiti) kaq:\nYumbay runam dirichuyuq ch'akrayuq, imayuq kananchiqpaqllapa. Sapalanlia manaqa suqkunawan ch'akrayuqqa atinchiq\nkayta.\nManam pipis yanqa qoch'ikunqachu suq runapa imandaqa.\n18. Ch'unga pusaqniyuq (dyisyocho) kaq:\nYumbay runa atin yuyayta, kryiyta munashqambi. Chayrayku atin akrayta munashqan lutrinata. Munashpaqa atimbismi\nkambyayta lutrinandaqa. Chayshinam atin lutrinambaq rimayta, yach 'achikuyta kikin wasimbi manaqapis maypipis.\nChayshinam atimbis adurayta Dyusninda may munashqambi.\n19. Ch'unga isqonniyuq (dyisinwibi) kaq:\nYumbay runakuna atin yuyayta munashqanda. Atin parlayta yuyashqanda. Manam pipis piñchinqachu chay runakunata\nyuyashqanda rimaptin. Dirichuyuqpismi runakuna yach'anambaq yumbay nutisyakunata.\n20. Ishkay ch'unga (beynti) kaq:\nYumbay runakuna shumaqta mana maqanakushpachu atin tandakayta suqkunawan.\nManam pitapis atinchiqchu kamachiyta amalas tandakanan suqkunawan.\n21. Ishkay ch'unga suqniyuq (beynti uno) kaq:\nRunapis, warmipis dirichuyuqmi karguyuq kanambaq llaqta masinguna akraptin. Paypis atin akrayta suqkunata karguyuq\nkanambaq.\nYumbay runakuna, warmikunam pulla dirichuyuq parlanambaqllapa kamachikuqningunawan. Chay kamachikuqkunaqa ama",
            "Image": "75c4b8e634efe9181a21490b6d09798d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "suqkunapaqllachu kanqa. Ashwan yumbay llaqta masingunapaq pullapaq kanqa.\nYumbay nasyumba gubyirnun kamachikunqa, llaqta masinguna munaptin kamachikunambaq. Chayri llaqta masinguna\npakashpa ruranqa butasyunda, allita akrananllapa kamachikuqninda.\n22. Ishkay ch'unga ishkayniyuq (beynti dos):\nYumbay gubyirnukuna yanapanqa mana nimayuq llaqta masingunata, amana padisinambaqilapa, mas allita\nmantyinikanambaqllpa imata rurashpa.\n23. Ishkay ch'unga kimsayuq (beynti tres):\nDirichuyuqmi yumbay runakuna imata ruranambaq. Atimbismi munashqan trabajuta maskayta. Kapatasninguna shumaqta\nrikanqa ama wañunan, ama padisinan qeshyaywan chay trabajupi. Manam kanchu dirichu yanqaqa paykunataqa\nwichukunambaq chay trabajunmanda.\nYumbay runakuna pullan ruraq suq trabajupilla dirichuyuqmi pullalla ch'askinan pagunda. Manam allichu wakin\nachkata ch'askinambaq, wakinnataq ashlitatalla ch'askinambaqllapa.\nYumbay trabajadurmi dirichuyuq ch'askinan qellayta aypanan kawsanambaq, ama padisinan mana nimayuq kashpa. Mana\naypaptin paypaq, ayllumbaq, gubyirnun yanapanqa imashinapis.\nYumbay runam dirichuyuq tandakanan sindikatuwan, chayshina washakanambaqllapa.\n24. Ishkay ch'unga ch'uskuyuq (beynti kwatro):\nDirichuyuqmi yumbay runakuna samanambaq. Manam allichu qanch 'is (syiti) yumbay diyasninda trabaj anambaq.\nAtinllapapismi samayta bakasyunnimbi ganashpa.\n25. Ishkay ch'unga pichqayuq (beynti sinko):\nSuq trabajaq runata pagaranqallpa atinambaq randiyta mikunanda, trapunda, kamanda, ambinda paypaq, ayllumbaqpis.\nDirichuyuqpismi qeshyashpa choqrikashpa qellayta surqonambaq Siguro Sosyalmanda.\nUkuyuq warmikuna, yumbay wambritukunapismi dirichuyuq ch'askinambaq Siguro Sosyalmanda ancha mana nimayuq kashpa,\ntaytanguna kasadu kaptin, mana kasaduchu kaptimbis.\n26. Ishkay ch'unga suqtayuq (beynti sayis):\nYumbay runakuna warmikuna dirichuyuq yach'akunan iskwilapi primaryata ushyanangaman mana pagarakushpachu. Alli\nkanman sekundaryatapis chayshinalla ushyanambaq. Yumbay wambrakuna yach'akunqallapa iskwilapi. Yumbay ancha allita\nyach'akuqkuna, pubri kashpapis, kapuq kashpapis dirichuyuqmi yaykunan unibersidaman.\nIskwilapi yach'akunqa allita yuyanambaq, shumaqta tiyanambaq Ilaqta masingunawan, suq llaqtamanda kaqkunawan, suq\nIutrinayuqkunawan, yumbay nasyunmanda runakunawambis. Chayshinami yach'akunqallapa yanapanan Tandadu Nasyungunata\nama pilyashpachu yumbay nasyunguna shumaqta kawsanambaqllapa.\nTaytanguna akranqa ima laya munashqan iskwilata, chaypi wambranguna yach'akunambaq.\n27. Ishkay ch'unga qanch'isniyuq (beynti syete):\nYumbay runakuna dirichuyuq Ilaqtamba kustumbringunata yach 'akunambaq. Kaptin llaqtambi biblyutika, atin liyiyta\nlibrungunata. Wakin runakuna yach'akushpa imata rurayta, yach'achinqa llaqta masingunatapis, chay suqkunapis\nyach'akunambaq.\nChay punta imata ruraq runaqam dirichuyuq rurashqanda randikushpa, gananambaq. Manam allichu paypa rurashqanda\nsuqkuna kupyashpa randikunambaq.\n28. Ishkay ch'unga pusaqniyuq (beynti ocho):\nYumbay nasyungunapa gubyirnun awturidarnindin kasunqa yumbay kay iskibridu dirichukunata, yumbay llaqta masinguna\nshumaqta kawsanambaq.\n29. Ishkay ch'unga isqonniyuq (beynti nwibi):\nYumbay runakuna yanapanqa chay may tiyashqan llaqtanda. Chayshina ubligasyunninda rurashpa, shumaqta atinllapa\nkawsayta.\nYumbay runakuna atinllapa rurayta munashqanllapata, alli kaptin, mana dañachiptin suqkunata.\nKay dirichukunaqa mana kuntranqachu Tandadu Nasyungunapa leyningunataqa.\n30. Kimsa ch'unga (treynta):\nKay dirichukunata liyishpa, ama ni suq gubyirnu, ni pipis yach'achikunqachu paylla munashqandaqa, qoch'inambaq\nllaqta masingunapa dirichungunata.",
            "Image": "5fb981caedfd602e5523d97528ddffab"
        }
    }
}

{
    "MetaData": {
        "Author": null,
        "Creation_Date": 1581470293,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "676d44aa98e3bf68984b6f15c3a63510",
            "Index": 0,
            "Label": "1",
            "Size": [
                595.0,
                842.0
            ],
            "Text": "[Universal Declaration of Human Rights]\nYaqqa yumbay nasyungunami kach'anllapa kamachikuqningunata suq atun kunsijuman, chaypi\nparlanambaqllapa pax kunapura. Chay atun kunsijuqami shutin \"Tandadu Nasyunguna\"\n(\"Naciones Unidas\"). Chay Tandadu Nasyungunapa awturidarninguna allita yuyashpa kay\nleykunata rurashqallapa. Ama qonqananchiqllapa chay shumaq ley kunatami, kanaqa\nrurashqallapana kanchiq kichwapipis.\nPUNTATA\nYumbay runakuna warmikunda day pachapi tiyaqkunami runakuna kanchiqllapa. Runa masikuna\nkashpa, ayllukunashina shumaqta tiyashun, ama piñchinakushpachu. Ancha baliqkuna kashpa\ndirichuyuq kanchiq may munashqanchiqpi allita tiyananchiq, munashqanchiqpi\ntrabajananchiq. Dirichuyuqmi kanchiq allin tiñntiyuq, allin juyisniyuq kananchiqpaq.\nManam allichu pwidiqkuna qesachanambaq wakin runa masindaqa. ashwanmi atumbis,\ntakshapis ima layapis kashpa, shumaqta atinchiqllapa kawsayta.\nChayshina kaptimbis, wakin wapu runakunaq runa masinda qesachashpa, ancha maqashpa\nwaqachishqallapa. Manam shonqonllapapiqa yuyashqallapachu \"paxkunapismi noqashinalla\ndirichuyuq\", nishpaqa. Amana chayshinachu tukunqallapa.\nKaytam ninillapa yumbay runakunata:\nAku shumaqta tiyaq, ama pitapis manchashpachu. Krisyishun munashqanchiqpi. Parlashun\nkriyishqanchiqta.\nYumbay llaqtakunapi allin leykunata ruranqallapa atinambaqllapa akrayta munashqanllapa\nkamachikuqningunata. Chayshina ruraptinllapami, leyningunata allita kasushpaqa, mananam\nmaqanakunqallapachu.\nMunanillapapismi yanapayta yumbay nasyungunata, shumaqta tiyanambaqllapa paykunapura,\nama wanchinakushpachu.\nKaytapis yuyashun: yumbay nasyunninchiqkunapi rurashqallapa leykunata yach'ananchipaq\nollqopis, warmipis dirichuyuq nishpa. Pullapam bidanqa ancha balin. Chaymi\nnasyunninchiqkunapi ancha trabajanchiq shumaqta runakuna tiyanambaqllapa.\nYanapanchiqpismi llaqta masinchiqkunata, dirichuyuq kanambaqllapa. Kay Tandadu\nNasyungunapa Atun Kunsijunmi kashpallapa \"runapa chay dirichunguna ancha balin\" nishpa,\nkay diklarasyunda iskibrinillapa, tukuy wata liyishpa, animakananchiqpaq, ama\nqonqananchiqpaq, yach'achinanchiqpaq tukuy nasyunninchiqkunapa llaqtangunapi.\n1. Punta kaq:\nYumbay ollqokuna, warmikuna pullalla kashun leyninchiqkunawan. Manam ni pipapis\nkriyadunchu kanchiqllapa. Suqninchiq, suqninchiq atinchiqllapa yuyayta \"imam alli, imam\nmana allichu\" nishpa. Chayshina kaptin, shumaqta tiyashunllapa suq ayllushinalla.\n2. Ishkay kaq:\nKay niykashqayllapaqam yumbay runakunapaq; tukuy kastakunapaq, imalaya kaqpaqpis,\nollqopaq, warmipaq, yumbay Iaya rimaqkunapaq, ima Iaya lutrinayuqpaqpis;\nkapuqkunapaqpis, mana nimayoqpaqpis ima Iaya partiduta sigiqkunapaqpis, tukuy pipaqmi\nkayqa.\nKay nishqaykunaqam yumbay Iaya Ilaqtakunapaqpis: yumbay nasyungunapaq, yumbay"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7f887f219e89103ce4d765908a1a11b4",
            "Index": 1,
            "Label": "2",
            "Size": [
                595.0,
                842.0
            ],
            "Text": "prubinsyapaqpis.\n3. Kimsa kaq:\nYumbay runa, warmikunapis dirichuyuqmi shumaqta kawsanan kay pachapi. Atinllapapismi\nkriyiyta paykuna munashqambi. Chaymi yumbay runakuna dirichuyuq ama qesachadu\nkanambaqllapa.\n4.Ch'usku kaq:\nMananam kanqachu kriyaduqa. Manam atinchiqchu randiyta ni randikuyta runa masinchiqta\nanimaltashina.\n5. Pichqa (sinku) kaq:\nManam pipis dirichuyuqchu runa masinda suq lastimata qesachanambaq, imata rurashpa.\n6. Suqta (sayis) kaq:\nYumbay runakunam dirchuyua kay leykunarayku. Kay leykunata kasushun ama pitapis\ndañachinanchiq.\n7. Qanch'is (syiti) kaq:\nKay leykunaqam yumbaypaq. Chayri mana allichu kamachikuqkuna yanapanambaq\nkapuqkunatalla, pwidiqkunatalla. Yumbaytar chay awturidarkunaqa yanapanqallapa kapuq\nmana kapuqtapis. Ama akranqachu paykuna munashqanda.\n8. Pusaq (uchu) kaq:\nYumbay runakuna, warmikunapis atinllapa dimandayta pitapis, mana allita tukuptinllapa.\nJuyiskunaqa yumbay llaqta masingunata washanqallapa ama ultrajanan chay uchayuq\nrunakunaqa.\n9. Isqon (nwibi) kaq:\nAwturidarkuna mana surqoshpa juyismanda suq ordindaqa, manam atinllapachu karsilayta ni\nwichukuyta nasyunninmanda suq runataqa.\n10. Ch'unga (dyis) kaq:\nYumbay runakuna, warmikuna dirichuyuq kanchiq allin juyisniyuq kananchiq. Chay\njuyiskunaqa allita uyashpa, shumaqta justisyata ruranqa; ama suqpaqllachu kanqa.\nAshwanri yumbaypaq kanqa.\n11. Ch'unga suqniyuq (unsi) kaq:\nSuq dimandadu runapaqqa, juyiskunaqa ama dasqa yuyanqachu \"uchayuqmi kay runaqa\",\nnishpaqa. Puntataqa allitaraq rikanqallapa yach 'anambaq \"¿uchayuqchu ichu mana?\"\nnishpa. Chaymandaqa uchayuq kaptinqa, yach'ashpa allita, imatapis ruranqallapa.\nMushuq Ieyta rurashpaqam mana kasuqkunataqa atinchiq kastigayta. Chay mushuq ley\nkaptimbis manam kanchu dirichu kastigananchiqpaq runakunata unay tyimpupi mana\nkasukushpa tiyashqambaq, chay ley manaraq kashqanrayku chay tyimpupi. Chayshinallam\nmushuq kastigukunapis balin mushuq prisupaqila. Manam balinchu chay runa unaykunapi ima\nmaluta rurashqanbaqqa."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "84571b1291bf4cd43b3215ba6107f4fd",
            "Index": 2,
            "Label": "3",
            "Size": [
                595.0,
                842.0
            ],
            "Text": "12. Ch'unga ishkayniyuq (dusi) kaq:\nManam pipis mitikunqachu suq runapa wasinman ni ayllungunaman, ni kartanda\nkich'anqachu, dwiñun mana munaptinqa. Ama nishumbischu suqkunata: \"chay runaqami\nmainatural\" nishpaqa.\n13. Ch'unga kimsayuq (trisi) kaq:\nYumbay runakunam dirichuyuq purinambaq chay maykunata may munashqanda. Chaymi atin\ntiyayta may llaqtakunapipis.\nSuq runa munashpa, atin lloqshiyta nasyunninmanda maytapis rinambaq. Chayshinallami\natin kutimuyta chay nasyunninman.\n14. Ch'unga ch'uskuyuq (katursi) kaq:\nQesachawaptinchiq kamachikuqkuna nasyunninchiqpi dirichuyuqmi kanchiq maskananchiq suq\nnasyunda, chaypi shumaqta tiyananchiq.\nMana allita tukuptinchiq, manana dirichuyuqchu kanchiq mitikananchiq suq nasyunman\nwashakananchiq kastigunchiqmandaqa.\n15. Ch'unga pichqayuq (kinsi) kaq:\nYumbay runakuna tukuy warmikuna dirichuyuq nasyunniyuq kanambaq. Peruwanukunata ama\nyanqa ninqallapachu: \"Mananam peruwanuchu kangi\" nishpaqa. Dirichuyuqpismi\nnasyunninmanda Iloqshinambaq.\nManam atinllapachu ñigayta kambyanambaq nasyunninda.\n16. Ch'unga suqtayuq (dyisisayis) kaq:\nYumbay kasta ichu lutrinayuq runa, warmi, ch'ayashpa idarninman atinliapa kasarayta\npaykuna mayqan munashqanwan ruranambaq suq aylluta. Oliqo, warmi, kasarashpa,\nakrakashpa chayshinallam dirichuyuq.\nManam pipis amalas suqkunata kasarachinanqachu. Suq runa warmiwan paykuna kikin\nmunashpa, kasaranqallapa.\nAyllunchiqkuna ancha balin. Chaymi awturidarkuna yanapanqa imashinapis pullan shumaqta,\nkawsanambaq.\n17. Ch'unga qanch'isniyuq (dyisisyiti) kaq:\nYumbay runam dirichuyuq ch'akrayuq, imayuq kananchiqpaqllapa. Sapalanlia manaqa\nsuqkunawan ch'akrayuqqa atinchiq kayta.\nManam pipis yanqa qoch'ikunqachu suq runapa imandaqa.\n18. Ch'unga pusaqniyuq (dyisyocho) kaq:\nYumbay runa atin yuyayta, kryiyta munashqambi. Chayrayku atin akrayta munashqan\nlutrinata. Munashpaqa atimbismi kambyayta lutrinandaqa. Chayshinam atin lutrinambaq\nrimayta, yach 'achikuyta kikin wasimbi manaqapis maypipis. Chayshinam atimbis adurayta\nDyusninda may munashqambi.\n19. Ch'unga isqonniyuq (dyisinwibi) kaq:"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "26aeae6ec0aaf5dea2cb1d4999dc3d84",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yumbay runakuna atin yuyayta munashqanda. Atin parlayta yuyashqanda. Manam pipis\npiñchinqachu chay runakunata yuyashqanda rimaptin. Dirichuyuqpismi runakuna\nyach'anambaq yumbay nutisyakunata.\n20. Ishkay ch'unga (beynti) kaq:\nYumbay runakuna shumaqta mana maqanakushpachu atin tandakayta suqkunawan.\nManam pitapis atinchiqchu kamachiyta amalas tandakanan suqkunawan.\n21. Ishkay ch'unga suqniyuq (beynti uno) kaq:\nRunapis, warmipis dirichuyuqmi karguyuq kanambaq llaqta masinguna akraptin. Paypis atin\nakrayta suqkunata karguyuq kanambaq.\nYumbay runakuna, warmikunam pulla dirichuyuq parlanambaqllapa kamachikuqningunawan.\nChay kamachikuqkunaqa ama suqkunapaqllachu kanqa. Ashwan yumbay llaqta masingunapaq\npullapaq kanqa.\nYumbay nasyumba gubyirnun kamachikunqa, llaqta masinguna munaptin kamachikunambaq.\nChayri llaqta masinguna pakashpa ruranqa butasyunda, allita akrananllapa\nkamachikuqninda.\n22. Ishkay ch'unga ishkayniyuq (beynti dos):\nYumbay gubyirnukuna yanapanqa mana nimayuq llaqta masingunata, amana padisinambaqilapa,\nmas allita mantyinikanambaqllpa imata rurashpa.\n23. Ishkay ch'unga kimsayuq (beynti tres):\nDirichuyuqmi yumbay runakuna imata ruranambaq. Atimbismi munashqan trabajuta maskayta.\nKapatasninguna shumaqta rikanqa ama wañunan, ama padisinan qeshyaywan chay trabajupi.\nManam kanchu dirichu yanqaqa paykunataqa wichukunambaq chay trabajunmanda.\nYumbay runakuna pullan ruraq suq trabajupilla dirichuyuqmi pullalla ch'askinan pagunda.\nManam allichu wakin achkata ch'askinambaq, wakinnataq ashlitatalla ch'askinambaqllapa.\nYumbay trabajadurmi dirichuyuq ch'askinan qellayta aypanan kawsanambaq, ama padisinan\nmana nimayuq kashpa. Mana aypaptin paypaq, ayllumbaq, gubyirnun yanapanqa imashinapis.\nYumbay runam dirichuyuq tandakanan sindikatuwan, chayshina washakanambaqllapa.\n24. Ishkay ch'unga ch'uskuyuq (beynti kwatro):\nDirichuyuqmi yumbay runakuna samanambaq. Manam allichu qanch 'is (syiti) yumbay\ndiyasninda trabaj anambaq. Atinllapapismi samayta bakasyunnimbi ganashpa.\n25. Ishkay ch'unga pichqayuq (beynti sinko):\nSuq trabajaq runata pagaranqallpa atinambaq randiyta mikunanda, trapunda, kamanda,\nambinda paypaq, ayllumbaqpis. Dirichuyuqpismi qeshyashpa choqrikashpa qellayta\nsurqonambaq Siguro Sosyalmanda.\nUkuyuq warmikuna, yumbay wambritukunapismi dirichuyuq ch'askinambaq Siguro Sosyalmanda\nancha mana nimayuq kashpa, taytanguna kasadu kaptin, mana kasaduchu kaptimbis.\n26. Ishkay ch'unga suqtayuq (beynti sayis):"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3c435f0983526d759321599909be8757",
            "Index": 4,
            "Label": "5",
            "Size": [
                595.0,
                842.0
            ],
            "Text": "Yumbay runakuna warmikuna dirichuyuq yach'akunan iskwilapi primaryata ushyanangaman\nmana pagarakushpachu. Alli kanman sekundaryatapis chayshinalla ushyanambaq. Yumbay\nwambrakuna yach'akunqallapa iskwilapi. Yumbay ancha allita yach'akuqkuna, pubri\nkashpapis, kapuq kashpapis dirichuyuqmi yaykunan unibersidaman.\nIskwilapi yach'akunqa allita yuyanambaq, shumaqta tiyanambaq Ilaqta masingunawan, suq\nllaqtamanda kaqkunawan, suq Iutrinayuqkunawan, yumbay nasyunmanda runakunawambis.\nChayshinami yach'akunqallapa yanapanan Tandadu Nasyungunata ama pilyashpachu yumbay\nnasyunguna shumaqta kawsanambaqllapa.\nTaytanguna akranqa ima laya munashqan iskwilata, chaypi wambranguna yach'akunambaq.\n27. Ishkay ch'unga qanch'isniyuq (beynti syete):\nYumbay runakuna dirichuyuq Ilaqtamba kustumbringunata yach 'akunambaq. Kaptin llaqtambi\nbiblyutika, atin liyiyta librungunata. Wakin runakuna yach'akushpa imata rurayta,\nyach'achinqa llaqta masingunatapis, chay suqkunapis yach'akunambaq.\nChay punta imata ruraq runaqam dirichuyuq rurashqanda randikushpa, gananambaq. Manam\nallichu paypa rurashqanda suqkuna kupyashpa randikunambaq.\n28. Ishkay ch'unga pusaqniyuq (beynti ocho):\nYumbay nasyungunapa gubyirnun awturidarnindin kasunqa yumbay kay iskibridu\ndirichukunata, yumbay llaqta masinguna shumaqta kawsanambaq.\n29. Ishkay ch'unga isqonniyuq (beynti nwibi):\nYumbay runakuna yanapanqa chay may tiyashqan llaqtanda. Chayshina ubligasyunninda\nrurashpa, shumaqta atinllapa kawsayta.\nYumbay runakuna atinllapa rurayta munashqanllapata, alli kaptin, mana dañachiptin\nsuqkunata.\nKay dirichukunaqa mana kuntranqachu Tandadu Nasyungunapa leyningunataqa.\n30. Kimsa ch'unga (treynta):\nKay dirichukunata liyishpa, ama ni suq gubyirnu, ni pipis yach'achikunqachu paylla\nmunashqandaqa, qoch'inambaq llaqta masingunapa dirichungunata."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470232,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "[Universal Declaration of Human Rights]\nYaqqa yumbay nasyungunami kach'anllapa kamachikuqningunata suq atun kunsijuman, chaypi\nparlanambaqllapa pax kunapura. Chay atun kunsijuqami shutin \"Tandadu Nasyunguna\" (\"Naciones Unidas\").\nChay Tandadu Nasyungunapa awturidarninguna allita yuyashpa kay leykunata rurashqallapa. Ama\nqonqananchiqllapa chay shumaq ley kunatami, kanaqa rurashqallapana kanchiq kichwapipis.\nPUNTATA\nYumbay runakuna warmikunda day pachapi tiyaqkunami runakuna kanchiqllapa. Runa masikuna kashpa,\nayllukunashina shumaqta tiyashun, ama pi\u00f1chinakushpachu. Ancha baliqkuna kashpa dirichuyuq kanchiq may\nmunashqanchiqpi allita tiyananchiq, munashqanchiqpi trabajananchiq. Dirichuyuqmi kanchiq allin ti\u00f1ntiyuq,\nallin juyisniyuq kananchiqpaq. Manam allichu pwidiqkuna qesachanambaq wakin runa masindaqa. ashwanmi\natumbis, takshapis ima layapis kashpa, shumaqta atinchiqllapa kawsayta.\nChayshina kaptimbis, wakin wapu runakunaq runa masinda qesachashpa, ancha maqashpa waqachishqallapa.\nManam shonqonllapapiqa yuyashqallapachu \"paxkunapismi noqashinalla dirichuyuq\", nishpaqa. Amana\nchayshinachu tukunqallapa.\nKaytam ninillapa yumbay runakunata:\nAku shumaqta tiyaq, ama pitapis manchashpachu. Krisyishun munashqanchiqpi. Parlashun kriyishqanchiqta.\nYumbay llaqtakunapi allin leykunata ruranqallapa atinambaqllapa akrayta munashqanllapa\nkamachikuqningunata. Chayshina ruraptinllapami, leyningunata allita kasushpaqa, mananam\nmaqanakunqallapachu.\nMunanillapapismi yanapayta yumbay nasyungunata, shumaqta tiyanambaqllapa paykunapura, ama\nwanchinakushpachu.\nKaytapis yuyashun: yumbay nasyunninchiqkunapi rurashqallapa leykunata yach'ananchipaq ollqopis, warmipis\ndirichuyuq nishpa. Pullapam bidanqa ancha balin. Chaymi nasyunninchiqkunapi ancha trabajanchiq shumaqta\nrunakuna tiyanambaqllapa. Yanapanchiqpismi llaqta masinchiqkunata, dirichuyuq kanambaqllapa. Kay Tandadu\nNasyungunapa Atun Kunsijunmi kashpallapa \"runapa chay dirichunguna ancha balin\" nishpa, kay diklarasyunda\niskibrinillapa, tukuy wata liyishpa, animakananchiqpaq, ama qonqananchiqpaq, yach'achinanchiqpaq tukuy\nnasyunninchiqkunapa llaqtangunapi.\n1. Punta kaq:\nYumbay ollqokuna, warmikuna pullalla kashun leyninchiqkunawan. Manam ni pipapis kriyadunchu kanchiqllapa.\nSuqninchiq, suqninchiq atinchiqllapa yuyayta \"imam alli, imam mana allichu\" nishpa. Chayshina kaptin,\nshumaqta tiyashunllapa suq ayllushinalla.\n2. Ishkay kaq:\nKay niykashqayllapaqam yumbay runakunapaq; tukuy kastakunapaq, imalaya kaqpaqpis, ollqopaq, warmipaq,\nyumbay Iaya rimaqkunapaq, ima Iaya lutrinayuqpaqpis; kapuqkunapaqpis, mana nimayoqpaqpis ima Iaya\npartiduta sigiqkunapaqpis, tukuy pipaqmi kayqa.\nKay nishqaykunaqam yumbay Iaya Ilaqtakunapaqpis: yumbay nasyungunapaq, yumbay prubinsyapaqpis.\n3. Kimsa kaq:\nYumbay runa, warmikunapis dirichuyuqmi shumaqta kawsanan kay pachapi. Atinllapapismi kriyiyta paykuna\nmunashqambi. Chaymi yumbay runakuna dirichuyuq ama qesachadu kanambaqllapa.\n4.Ch'usku kaq:\nMananam kanqachu kriyaduqa. Manam atinchiqchu randiyta ni randikuyta runa masinchiqta animaltashina.\n5. Pichqa (sinku) kaq:\nManam pipis dirichuyuqchu runa masinda suq lastimata qesachanambaq, imata rurashpa.\n6. Suqta (sayis) kaq:\nYumbay runakunam dirchuyua kay leykunarayku. Kay leykunata kasushun ama pitapis da\u00f1achinanchiq.\n7. Qanch'is (syiti) kaq:\nKay leykunaqam yumbaypaq. Chayri mana allichu kamachikuqkuna yanapanambaq kapuqkunatalla,\npwidiqkunatalla. Yumbaytar chay awturidarkunaqa yanapanqallapa kapuq mana kapuqtapis. Ama akranqachu\npaykuna munashqanda.",
            "Image": "e6ed576099deeea666893d969c0c9d79"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "8. Pusaq (uchu) kaq:\nYumbay runakuna, warmikunapis atinllapa dimandayta pitapis, mana allita tukuptinllapa. Juyiskunaqa yumbay\nllaqta masingunata washanqallapa ama ultrajanan chay uchayuq runakunaqa.\n9. Isqon (nwibi) kaq:\nAwturidarkuna mana surqoshpa juyismanda suq ordindaqa, manam atinllapachu karsilayta ni wichukuyta\nnasyunninmanda suq runataqa.\n10. Ch'unga (dyis) kaq:\nYumbay runakuna, warmikuna dirichuyuq kanchiq allin juyisniyuq kananchiq. Chay juyiskunaqa allita uyashpa,\nshumaqta justisyata ruranqa; ama suqpaqllachu kanqa. Ashwanri yumbaypaq kanqa.\n11. Ch'unga suqniyuq (unsi) kaq:\nSuq dimandadu runapaqqa, juyiskunaqa ama dasqa yuyanqachu \"uchayuqmi kay runaqa\", nishpaqa. Puntataqa\nallitaraq rikanqallapa yach 'anambaq \"\u00bfuchayuqchu ichu mana?\" nishpa. Chaymandaqa uchayuq kaptinqa,\nyach'ashpa allita, imatapis ruranqallapa.\nMushuq Ieyta rurashpaqam mana kasuqkunataqa atinchiq kastigayta. Chay mushuq ley kaptimbis manam\nkanchu dirichu kastigananchiqpaq runakunata unay tyimpupi mana kasukushpa tiyashqambaq, chay ley\nmanaraq kashqanrayku chay tyimpupi. Chayshinallam mushuq kastigukunapis balin mushuq prisupaqila.\nManam balinchu chay runa unaykunapi ima maluta rurashqanbaqqa.\n12. Ch'unga ishkayniyuq (dusi) kaq:\nManam pipis mitikunqachu suq runapa wasinman ni ayllungunaman, ni kartanda kich'anqachu, dwi\u00f1un mana\nmunaptinqa. Ama nishumbischu suqkunata: \"chay runaqami mainatural\" nishpaqa.\n13. Ch'unga kimsayuq (trisi) kaq:\nYumbay runakunam dirichuyuq purinambaq chay maykunata may munashqanda. Chaymi atin tiyayta may\nllaqtakunapipis.\nSuq runa munashpa, atin lloqshiyta nasyunninmanda maytapis rinambaq. Chayshinallami atin kutimuyta chay\nnasyunninman.\n14. Ch'unga ch'uskuyuq (katursi) kaq:\nQesachawaptinchiq kamachikuqkuna nasyunninchiqpi dirichuyuqmi kanchiq maskananchiq suq nasyunda,\nchaypi shumaqta tiyananchiq.\nMana allita tukuptinchiq, manana dirichuyuqchu kanchiq mitikananchiq suq nasyunman washakananchiq\nkastigunchiqmandaqa.\n15. Ch'unga pichqayuq (kinsi) kaq:\nYumbay runakuna tukuy warmikuna dirichuyuq nasyunniyuq kanambaq. Peruwanukunata ama yanqa\nninqallapachu: \"Mananam peruwanuchu kangi\" nishpaqa. Dirichuyuqpismi nasyunninmanda Iloqshinambaq.\nManam atinllapachu \u00f1igayta kambyanambaq nasyunninda.\n16. Ch'unga suqtayuq (dyisisayis) kaq:\nYumbay kasta ichu lutrinayuq runa, warmi, ch'ayashpa idarninman atinliapa kasarayta paykuna mayqan\nmunashqanwan ruranambaq suq aylluta. Oliqo, warmi, kasarashpa, akrakashpa chayshinallam dirichuyuq.\nManam pipis amalas suqkunata kasarachinanqachu. Suq runa warmiwan paykuna kikin munashpa,\nkasaranqallapa.\nAyllunchiqkuna ancha balin. Chaymi awturidarkuna yanapanqa imashinapis pullan shumaqta, kawsanambaq.\n17. Ch'unga qanch'isniyuq (dyisisyiti) kaq:\nYumbay runam dirichuyuq ch'akrayuq, imayuq kananchiqpaqllapa. Sapalanlia manaqa suqkunawan\nch'akrayuqqa atinchiq kayta.\nManam pipis yanqa qoch'ikunqachu suq runapa imandaqa.\n18. Ch'unga pusaqniyuq (dyisyocho) kaq:\nYumbay runa atin yuyayta, kryiyta munashqambi. Chayrayku atin akrayta munashqan lutrinata. Munashpaqa\natimbismi kambyayta lutrinandaqa. Chayshinam atin lutrinambaq rimayta, yach 'achikuyta kikin wasimbi\nmanaqapis maypipis. Chayshinam atimbis adurayta Dyusninda may munashqambi.",
            "Image": "e71308f22a7bb3c1dcae9c6fcbf3f8ea"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "19. Ch'unga isqonniyuq (dyisinwibi) kaq:\nYumbay runakuna atin yuyayta munashqanda. Atin parlayta yuyashqanda. Manam pipis pi\u00f1chinqachu chay\nrunakunata yuyashqanda rimaptin. Dirichuyuqpismi runakuna yach'anambaq yumbay nutisyakunata.\n20. Ishkay ch'unga (beynti) kaq:\nYumbay runakuna shumaqta mana maqanakushpachu atin tandakayta suqkunawan.\nManam pitapis atinchiqchu kamachiyta amalas tandakanan suqkunawan.\n21. Ishkay ch'unga suqniyuq (beynti uno) kaq:\nRunapis, warmipis dirichuyuqmi karguyuq kanambaq llaqta masinguna akraptin. Paypis atin akrayta suqkunata\nkarguyuq kanambaq.\nYumbay runakuna, warmikunam pulla dirichuyuq parlanambaqllapa kamachikuqningunawan. Chay\nkamachikuqkunaqa ama suqkunapaqllachu kanqa. Ashwan yumbay llaqta masingunapaq pullapaq kanqa.\nYumbay nasyumba gubyirnun kamachikunqa, llaqta masinguna munaptin kamachikunambaq. Chayri llaqta\nmasinguna pakashpa ruranqa butasyunda, allita akrananllapa kamachikuqninda.\n22. Ishkay ch'unga ishkayniyuq (beynti dos):\nYumbay gubyirnukuna yanapanqa mana nimayuq llaqta masingunata, amana padisinambaqilapa, mas allita\nmantyinikanambaqllpa imata rurashpa.\n23. Ishkay ch'unga kimsayuq (beynti tres):\nDirichuyuqmi yumbay runakuna imata ruranambaq. Atimbismi munashqan trabajuta maskayta. Kapatasninguna\nshumaqta rikanqa ama wa\u00f1unan, ama padisinan qeshyaywan chay trabajupi. Manam kanchu dirichu yanqaqa\npaykunataqa wichukunambaq chay trabajunmanda.\nYumbay runakuna pullan ruraq suq trabajupilla dirichuyuqmi pullalla ch'askinan pagunda. Manam allichu wakin\nachkata ch'askinambaq, wakinnataq ashlitatalla ch'askinambaqllapa.\nYumbay trabajadurmi dirichuyuq ch'askinan qellayta aypanan kawsanambaq, ama padisinan mana nimayuq\nkashpa. Mana aypaptin paypaq, ayllumbaq, gubyirnun yanapanqa imashinapis.\nYumbay runam dirichuyuq tandakanan sindikatuwan, chayshina washakanambaqllapa.\n24. Ishkay ch'unga ch'uskuyuq (beynti kwatro):\nDirichuyuqmi yumbay runakuna samanambaq. Manam allichu qanch 'is (syiti) yumbay diyasninda trabaj\nanambaq. Atinllapapismi samayta bakasyunnimbi ganashpa.\n25. Ishkay ch'unga pichqayuq (beynti sinko):\nSuq trabajaq runata pagaranqallpa atinambaq randiyta mikunanda, trapunda, kamanda, ambinda paypaq,\nayllumbaqpis. Dirichuyuqpismi qeshyashpa choqrikashpa qellayta surqonambaq Siguro Sosyalmanda.\nUkuyuq warmikuna, yumbay wambritukunapismi dirichuyuq ch'askinambaq Siguro Sosyalmanda ancha mana\nnimayuq kashpa, taytanguna kasadu kaptin, mana kasaduchu kaptimbis.\n26. Ishkay ch'unga suqtayuq (beynti sayis):\nYumbay runakuna warmikuna dirichuyuq yach'akunan iskwilapi primaryata ushyanangaman mana\npagarakushpachu. Alli kanman sekundaryatapis chayshinalla ushyanambaq. Yumbay wambrakuna\nyach'akunqallapa iskwilapi. Yumbay ancha allita yach'akuqkuna, pubri kashpapis, kapuq kashpapis dirichuyuqmi\nyaykunan unibersidaman.\nIskwilapi yach'akunqa allita yuyanambaq, shumaqta tiyanambaq Ilaqta masingunawan, suq llaqtamanda\nkaqkunawan, suq Iutrinayuqkunawan, yumbay nasyunmanda runakunawambis. Chayshinami yach'akunqallapa\nyanapanan Tandadu Nasyungunata ama pilyashpachu yumbay nasyunguna shumaqta kawsanambaqllapa.\nTaytanguna akranqa ima laya munashqan iskwilata, chaypi wambranguna yach'akunambaq.\n27. Ishkay ch'unga qanch'isniyuq (beynti syete):\nYumbay runakuna dirichuyuq Ilaqtamba kustumbringunata yach 'akunambaq. Kaptin llaqtambi biblyutika, atin\nliyiyta librungunata. Wakin runakuna yach'akushpa imata rurayta, yach'achinqa llaqta masingunatapis, chay\nsuqkunapis yach'akunambaq.\nChay punta imata ruraq runaqam dirichuyuq rurashqanda randikushpa, gananambaq. Manam allichu paypa\nrurashqanda suqkuna kupyashpa randikunambaq.",
            "Image": "5af0e8ac69beb4481ed41f8b84f2cef8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "28. Ishkay ch'unga pusaqniyuq (beynti ocho):\nYumbay nasyungunapa gubyirnun awturidarnindin kasunqa yumbay kay iskibridu dirichukunata, yumbay llaqta\nmasinguna shumaqta kawsanambaq.\n29. Ishkay ch'unga isqonniyuq (beynti nwibi):\nYumbay runakuna yanapanqa chay may tiyashqan llaqtanda. Chayshina ubligasyunninda rurashpa, shumaqta\natinllapa kawsayta.\nYumbay runakuna atinllapa rurayta munashqanllapata, alli kaptin, mana da\u00f1achiptin suqkunata.\nKay dirichukunaqa mana kuntranqachu Tandadu Nasyungunapa leyningunataqa.\n30. Kimsa ch'unga (treynta):\nKay dirichukunata liyishpa, ama ni suq gubyirnu, ni pipis yach'achikunqachu paylla munashqandaqa,\nqoch'inambaq llaqta masingunapa dirichungunata.",
            "Image": "28019894150d625ed516b354306206f1"
        }
    }
}

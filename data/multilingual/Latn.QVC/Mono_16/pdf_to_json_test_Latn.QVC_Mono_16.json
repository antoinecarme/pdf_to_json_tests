{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470195,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "[Universal Declaration of Human Rights]\nYaqqa yumbay nasyungunami kach'anllapa kamachikuqningunata suq atun\nkunsijuman, chaypi parlanambaqllapa pax kunapura. Chay atun kunsijuqami\nshutin \"Tandadu Nasyunguna\" (\"Naciones Unidas\"). Chay Tandadu\nNasyungunapa awturidarninguna allita yuyashpa kay leykunata\nrurashqallapa. Ama qonqananchiqllapa chay shumaq ley kunatami, kanaqa\nrurashqallapana kanchiq kichwapipis.\nPUNTATA\nYumbay runakuna warmikunda day pachapi tiyaqkunami runakuna\nkanchiqllapa. Runa masikuna kashpa, ayllukunashina shumaqta tiyashun,\nama piñchinakushpachu. Ancha baliqkuna kashpa dirichuyuq kanchiq may\nmunashqanchiqpi allita tiyananchiq, munashqanchiqpi trabajananchiq.\nDirichuyuqmi kanchiq allin tiñntiyuq, allin juyisniyuq kananchiqpaq.\nManam allichu pwidiqkuna qesachanambaq wakin runa masindaqa. ashwanmi\natumbis, takshapis ima layapis kashpa, shumaqta atinchiqllapa kawsayta.\nChayshina kaptimbis, wakin wapu runakunaq runa masinda qesachashpa,\nancha maqashpa waqachishqallapa. Manam shonqonllapapiqa yuyashqallapachu\n\"paxkunapismi noqashinalla dirichuyuq\", nishpaqa. Amana chayshinachu\ntukunqallapa.\nKaytam ninillapa yumbay runakunata:\nAku shumaqta tiyaq, ama pitapis manchashpachu. Krisyishun\nmunashqanchiqpi. Parlashun kriyishqanchiqta.\nYumbay llaqtakunapi allin leykunata ruranqallapa atinambaqllapa akrayta\nmunashqanllapa kamachikuqningunata. Chayshina ruraptinllapami,\nleyningunata allita kasushpaqa, mananam maqanakunqallapachu.\nMunanillapapismi yanapayta yumbay nasyungunata, shumaqta tiyanambaqllapa\npaykunapura, ama wanchinakushpachu.\nKaytapis yuyashun: yumbay nasyunninchiqkunapi rurashqallapa leykunata\nyach'ananchipaq ollqopis, warmipis dirichuyuq nishpa. Pullapam bidanqa\nancha balin. Chaymi nasyunninchiqkunapi ancha trabajanchiq shumaqta\nrunakuna tiyanambaqllapa. Yanapanchiqpismi llaqta masinchiqkunata,\ndirichuyuq kanambaqllapa. Kay Tandadu Nasyungunapa Atun Kunsijunmi\nkashpallapa \"runapa chay dirichunguna ancha balin\" nishpa, kay\ndiklarasyunda iskibrinillapa, tukuy wata liyishpa, animakananchiqpaq,\nama qonqananchiqpaq, yach'achinanchiqpaq tukuy nasyunninchiqkunapa\nllaqtangunapi.\n1. Punta kaq:\nYumbay ollqokuna, warmikuna pullalla kashun leyninchiqkunawan. Manam ni\npipapis kriyadunchu kanchiqllapa. Suqninchiq, suqninchiq atinchiqllapa\nyuyayta \"imam alli, imam mana allichu\" nishpa. Chayshina kaptin,\nshumaqta tiyashunllapa suq ayllushinalla.\n2. Ishkay kaq:",
            "Image": "c2d82d644a443900107500f9ef6b3232"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kay niykashqayllapaqam yumbay runakunapaq; tukuy kastakunapaq, imalaya\nkaqpaqpis, ollqopaq, warmipaq, yumbay Iaya rimaqkunapaq, ima Iaya\nlutrinayuqpaqpis; kapuqkunapaqpis, mana nimayoqpaqpis ima Iaya partiduta\nsigiqkunapaqpis, tukuy pipaqmi kayqa.\nKay nishqaykunaqam yumbay Iaya Ilaqtakunapaqpis: yumbay nasyungunapaq,\nyumbay prubinsyapaqpis.\n3. Kimsa kaq:\nYumbay runa, warmikunapis dirichuyuqmi shumaqta kawsanan kay pachapi.\nAtinllapapismi kriyiyta paykuna munashqambi. Chaymi yumbay runakuna\ndirichuyuq ama qesachadu kanambaqllapa.\n4.Ch'usku kaq:\nMananam kanqachu kriyaduqa. Manam atinchiqchu randiyta ni randikuyta\nruna masinchiqta animaltashina.\n5. Pichqa (sinku) kaq:\nManam pipis dirichuyuqchu runa masinda suq lastimata qesachanambaq,\nimata rurashpa.\n6. Suqta (sayis) kaq:\nYumbay runakunam dirchuyua kay leykunarayku. Kay leykunata kasushun ama\npitapis dañachinanchiq.\n7. Qanch'is (syiti) kaq:\nKay leykunaqam yumbaypaq. Chayri mana allichu kamachikuqkuna\nyanapanambaq kapuqkunatalla, pwidiqkunatalla. Yumbaytar chay\nawturidarkunaqa yanapanqallapa kapuq mana kapuqtapis. Ama akranqachu\npaykuna munashqanda.\n8. Pusaq (uchu) kaq:\nYumbay runakuna, warmikunapis atinllapa dimandayta pitapis, mana allita\ntukuptinllapa. Juyiskunaqa yumbay llaqta masingunata washanqallapa ama\nultrajanan chay uchayuq runakunaqa.\n9. Isqon (nwibi) kaq:\nAwturidarkuna mana surqoshpa juyismanda suq ordindaqa, manam\natinllapachu karsilayta ni wichukuyta nasyunninmanda suq runataqa.\n10. Ch'unga (dyis) kaq:\nYumbay runakuna, warmikuna dirichuyuq kanchiq allin juyisniyuq\nkananchiq. Chay juyiskunaqa allita uyashpa, shumaqta justisyata ruranqa;\nama suqpaqllachu kanqa. Ashwanri yumbaypaq kanqa.\n11. Ch'unga suqniyuq (unsi) kaq:\nSuq dimandadu runapaqqa, juyiskunaqa ama dasqa yuyanqachu \"uchayuqmi kay\nrunaqa\", nishpaqa. Puntataqa allitaraq rikanqallapa yach 'anambaq",
            "Image": "9925b7df4552214634a74c33c13ae666"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\"¿uchayuqchu ichu mana?\" nishpa. Chaymandaqa uchayuq kaptinqa,\nyach'ashpa allita, imatapis ruranqallapa.\nMushuq Ieyta rurashpaqam mana kasuqkunataqa atinchiq kastigayta. Chay\nmushuq ley kaptimbis manam kanchu dirichu kastigananchiqpaq runakunata\nunay tyimpupi mana kasukushpa tiyashqambaq, chay ley manaraq\nkashqanrayku chay tyimpupi. Chayshinallam mushuq kastigukunapis balin\nmushuq prisupaqila. Manam balinchu chay runa unaykunapi ima maluta\nrurashqanbaqqa.\n12. Ch'unga ishkayniyuq (dusi) kaq:\nManam pipis mitikunqachu suq runapa wasinman ni ayllungunaman, ni\nkartanda kich'anqachu, dwiñun mana munaptinqa. Ama nishumbischu\nsuqkunata: \"chay runaqami mainatural\" nishpaqa.\n13. Ch'unga kimsayuq (trisi) kaq:\nYumbay runakunam dirichuyuq purinambaq chay maykunata may munashqanda.\nChaymi atin tiyayta may llaqtakunapipis.\nSuq runa munashpa, atin lloqshiyta nasyunninmanda maytapis rinambaq.\nChayshinallami atin kutimuyta chay nasyunninman.\n14. Ch'unga ch'uskuyuq (katursi) kaq:\nQesachawaptinchiq kamachikuqkuna nasyunninchiqpi dirichuyuqmi kanchiq\nmaskananchiq suq nasyunda, chaypi shumaqta tiyananchiq.\nMana allita tukuptinchiq, manana dirichuyuqchu kanchiq mitikananchiq suq\nnasyunman washakananchiq kastigunchiqmandaqa.\n15. Ch'unga pichqayuq (kinsi) kaq:\nYumbay runakuna tukuy warmikuna dirichuyuq nasyunniyuq kanambaq.\nPeruwanukunata ama yanqa ninqallapachu: \"Mananam peruwanuchu kangi\"\nnishpaqa. Dirichuyuqpismi nasyunninmanda Iloqshinambaq.\nManam atinllapachu ñigayta kambyanambaq nasyunninda.\n16. Ch'unga suqtayuq (dyisisayis) kaq:\nYumbay kasta ichu lutrinayuq runa, warmi, ch'ayashpa idarninman\natinliapa kasarayta paykuna mayqan munashqanwan ruranambaq suq aylluta.\nOliqo, warmi, kasarashpa, akrakashpa chayshinallam dirichuyuq.\nManam pipis amalas suqkunata kasarachinanqachu. Suq runa warmiwan\npaykuna kikin munashpa, kasaranqallapa.\nAyllunchiqkuna ancha balin. Chaymi awturidarkuna yanapanqa imashinapis\npullan shumaqta, kawsanambaq.\n17. Ch'unga qanch'isniyuq (dyisisyiti) kaq:\nYumbay runam dirichuyuq ch'akrayuq, imayuq kananchiqpaqllapa. Sapalanlia\nmanaqa suqkunawan ch'akrayuqqa atinchiq kayta.",
            "Image": "3f3a61e32de030a83ee916acbba45455"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Manam pipis yanqa qoch'ikunqachu suq runapa imandaqa.\n18. Ch'unga pusaqniyuq (dyisyocho) kaq:\nYumbay runa atin yuyayta, kryiyta munashqambi. Chayrayku atin akrayta\nmunashqan lutrinata. Munashpaqa atimbismi kambyayta lutrinandaqa.\nChayshinam atin lutrinambaq rimayta, yach 'achikuyta kikin wasimbi\nmanaqapis maypipis. Chayshinam atimbis adurayta Dyusninda may\nmunashqambi.\n19. Ch'unga isqonniyuq (dyisinwibi) kaq:\nYumbay runakuna atin yuyayta munashqanda. Atin parlayta yuyashqanda.\nManam pipis piñchinqachu chay runakunata yuyashqanda rimaptin.\nDirichuyuqpismi runakuna yach'anambaq yumbay nutisyakunata.\n20. Ishkay ch'unga (beynti) kaq:\nYumbay runakuna shumaqta mana maqanakushpachu atin tandakayta\nsuqkunawan.\nManam pitapis atinchiqchu kamachiyta amalas tandakanan suqkunawan.\n21. Ishkay ch'unga suqniyuq (beynti uno) kaq:\nRunapis, warmipis dirichuyuqmi karguyuq kanambaq llaqta masinguna\nakraptin. Paypis atin akrayta suqkunata karguyuq kanambaq.\nYumbay runakuna, warmikunam pulla dirichuyuq parlanambaqllapa\nkamachikuqningunawan. Chay kamachikuqkunaqa ama suqkunapaqllachu kanqa.\nAshwan yumbay llaqta masingunapaq pullapaq kanqa.\nYumbay nasyumba gubyirnun kamachikunqa, llaqta masinguna munaptin\nkamachikunambaq. Chayri llaqta masinguna pakashpa ruranqa butasyunda,\nallita akrananllapa kamachikuqninda.\n22. Ishkay ch'unga ishkayniyuq (beynti dos):\nYumbay gubyirnukuna yanapanqa mana nimayuq llaqta masingunata, amana\npadisinambaqilapa, mas allita mantyinikanambaqllpa imata rurashpa.\n23. Ishkay ch'unga kimsayuq (beynti tres):\nDirichuyuqmi yumbay runakuna imata ruranambaq. Atimbismi munashqan\ntrabajuta maskayta. Kapatasninguna shumaqta rikanqa ama wañunan, ama\npadisinan qeshyaywan chay trabajupi. Manam kanchu dirichu yanqaqa\npaykunataqa wichukunambaq chay trabajunmanda.\nYumbay runakuna pullan ruraq suq trabajupilla dirichuyuqmi pullalla\nch'askinan pagunda. Manam allichu wakin achkata ch'askinambaq,\nwakinnataq ashlitatalla ch'askinambaqllapa.\nYumbay trabajadurmi dirichuyuq ch'askinan qellayta aypanan kawsanambaq,\nama padisinan mana nimayuq kashpa. Mana aypaptin paypaq, ayllumbaq,\ngubyirnun yanapanqa imashinapis.\nYumbay runam dirichuyuq tandakanan sindikatuwan, chayshina",
            "Image": "75d411e9692669998d435e711438ae85"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "washakanambaqllapa.\n24. Ishkay ch'unga ch'uskuyuq (beynti kwatro):\nDirichuyuqmi yumbay runakuna samanambaq. Manam allichu qanch 'is (syiti)\nyumbay diyasninda trabaj anambaq. Atinllapapismi samayta bakasyunnimbi\nganashpa.\n25. Ishkay ch'unga pichqayuq (beynti sinko):\nSuq trabajaq runata pagaranqallpa atinambaq randiyta mikunanda,\ntrapunda, kamanda, ambinda paypaq, ayllumbaqpis. Dirichuyuqpismi\nqeshyashpa choqrikashpa qellayta surqonambaq Siguro Sosyalmanda.\nUkuyuq warmikuna, yumbay wambritukunapismi dirichuyuq ch'askinambaq\nSiguro Sosyalmanda ancha mana nimayuq kashpa, taytanguna kasadu kaptin,\nmana kasaduchu kaptimbis.\n26. Ishkay ch'unga suqtayuq (beynti sayis):\nYumbay runakuna warmikuna dirichuyuq yach'akunan iskwilapi primaryata\nushyanangaman mana pagarakushpachu. Alli kanman sekundaryatapis\nchayshinalla ushyanambaq. Yumbay wambrakuna yach'akunqallapa iskwilapi.\nYumbay ancha allita yach'akuqkuna, pubri kashpapis, kapuq kashpapis\ndirichuyuqmi yaykunan unibersidaman.\nIskwilapi yach'akunqa allita yuyanambaq, shumaqta tiyanambaq Ilaqta\nmasingunawan, suq llaqtamanda kaqkunawan, suq Iutrinayuqkunawan, yumbay\nnasyunmanda runakunawambis. Chayshinami yach'akunqallapa yanapanan\nTandadu Nasyungunata ama pilyashpachu yumbay nasyunguna shumaqta\nkawsanambaqllapa.\nTaytanguna akranqa ima laya munashqan iskwilata, chaypi wambranguna\nyach'akunambaq.\n27. Ishkay ch'unga qanch'isniyuq (beynti syete):\nYumbay runakuna dirichuyuq Ilaqtamba kustumbringunata yach 'akunambaq.\nKaptin llaqtambi biblyutika, atin liyiyta librungunata. Wakin runakuna\nyach'akushpa imata rurayta, yach'achinqa llaqta masingunatapis, chay\nsuqkunapis yach'akunambaq.\nChay punta imata ruraq runaqam dirichuyuq rurashqanda randikushpa,\ngananambaq. Manam allichu paypa rurashqanda suqkuna kupyashpa\nrandikunambaq.\n28. Ishkay ch'unga pusaqniyuq (beynti ocho):\nYumbay nasyungunapa gubyirnun awturidarnindin kasunqa yumbay kay\niskibridu dirichukunata, yumbay llaqta masinguna shumaqta kawsanambaq.\n29. Ishkay ch'unga isqonniyuq (beynti nwibi):\nYumbay runakuna yanapanqa chay may tiyashqan llaqtanda. Chayshina\nubligasyunninda rurashpa, shumaqta atinllapa kawsayta.\nYumbay runakuna atinllapa rurayta munashqanllapata, alli kaptin, mana",
            "Image": "409e58c27243f824a34c466baa1784a5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dañachiptin suqkunata.\nKay dirichukunaqa mana kuntranqachu Tandadu Nasyungunapa leyningunataqa.\n30. Kimsa ch'unga (treynta):\nKay dirichukunata liyishpa, ama ni suq gubyirnu, ni pipis\nyach'achikunqachu paylla munashqandaqa, qoch'inambaq llaqta masingunapa\ndirichungunata.",
            "Image": "fba26b962a2c86c64cb21428606f4c87"
        }
    }
}

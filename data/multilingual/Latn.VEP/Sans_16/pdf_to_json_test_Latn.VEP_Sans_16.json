{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471301,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Mehen oiktuziden ü hthine deklaracii\nPreambul\nOttes homaitusehe, miše mez’kundan kaikiden ü htnikoiden arvokahuden i ü hthižiden oiktuziden\ntundustamine oma valdan, oiktuden, mirun alandusen; i\nottes homaitusehe, miše hondostamine i kacmatomuz’ mehen oiktuzihe tob varvaroiden tegoid, kudambad\nkäregoitas mez’kundan mel’tundod, i mehiden suren tahton i takaindan om mugoman mirun tegend,\nkudambas mehil linneb sanavald, kacmusiden vald, ei linne varaidust i mairišt; i\nottes homaitusehe, miše tarbiž mehiden oiktuded kaita zakonan valdal, sen täht, miše mehele ei pidaiži\nlopuks libuda tiranijan i ahthištusen vasthapäi; i\nottes homaitusehe, miše tarbiž abutada sebrmeližiden kosketusiden kehitoitusele rahvahiden keskes; i\nottes homaitusehe, miše Ühthižrahvahiže mü lü jad rahvahad vahvištoitiba käskkirjas ičeze uskondan\nmehiden päoiktuzihe, mehen personan arvokahudehe i mužikoiden da naižiden tazooiktudehe i pätiba\nabutada socialižele progressale i elon oloiden paremboitusele oldes surembas valdas; i\nottes homaitusehe, miše valdkundad-ü htnikad toivotiba abutada ü htes Ühthižrahvazkundanke ü hthižes\narvostandas i mehen oiktuziden i pävaldoiden kaičendas, tegendas; i\nottes homaitusehe, miše neniden oiktuziden ü hthine el’genduz om lujas tärged niid täudes pidämižes,\nSur’ Assamblei,\nezitab necen mehen oiktuziden ü hthižen deklaracijan kut tegend, kaikile rahvahile i valdkundoile, miše\nkaikutte mez’ i kaikutte ü hthižkundan azjmehišt, kaiken pidädes meles necen deklaracijan, abutaižiba\ntedotelendal i opendusel arvostada nenid oiktuzid i valdoid i tegižiba rahvahaližil i keskrahvahaližil",
            "Image": "da87fe8fb896cffb1712113a7e3e8728"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "progressivižil tegoil ü hthišt i effektivišt arvostust i pidäižiba kut Ühthižrahvazkundan valdoiden-\nü htnikoiden, muga i toižiden tahoiden rahvahiden keskes, kudambad oma niiden jurisdikcijan al.\n1. kirjutez\nKaik mehed sü nduba joudajin i kohtaižin, ü htejiččin ičeze arvokahudes i oiktusiš. Heile om anttud mel’ i\nhuiktusentund i heile tariž kožuda toine toiženke kut vel’l’kundad.\n2. kirjutez\nTariž, miše jogahižel mehel oližiba kaik oiktuded i valdad, miččed oma nimitadud neciš deklaracijas,\nkacmata sihe mitte om mehen rass, hibjan muju, pol’, kel’, uskond, miččed oma politižed vai toižed\nkacmused, mitte om rahvahuz’ vai socialine sü ndund, mitte om elomišton, soslovijan vai toižed olod.\nPaiči sidä, ei sa tehta nimittušt erod man vai sijan politižen, oiktuden vai rahvazkeskeižen statusan pohjal,\nkuna mez’ mü lü b, ripmata sišpäi om-ik nece sija ripmatoi, pidetas-ik hol’t siš, ei ičenaine vai se kut-se\ntoižin om vähetud ičenaižudes.\n3. kirjutez\nJogahižel mehel om oiktuz’ eloho, valdaha i personaližehe koskmatomudehe.\n4. kirjutez\nNikeda ei sa pidäda orjan vai valdmatomas olos, orjanpidänd i orjanmönd om kel’tü d kaikiš formiš.\n5. kirjutez\nNikeda ei sa kovasü daimelišesti mokita, kovin ustavzoitta, tehta mugomid tegoid, kudambad alenzoitaižiba\nhänen arvokahuden.\n6. kirjutez",
            "Image": "b4ca0ddc1fe990acb55df0ac74706a26"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Jogahižel mehel om kaikjal oiktuz’ sihe, miše händast pidäižihe personan arvostuses.\n7. kirjutez\nKaik mehed oma ü htenarvoižed zakonan edes i heil om oiktuz’ eroita zakonan kaičendaha. Kaikil mehil om\noiktuz’ ü htejiččehe kaičendaha miččen taht diskriminacijaspäi, kudamb keskustab necile Deklaracijale,\nmiččen taht rehkandaspäi diskriminacijaha.\n8. kirjutez\nJogahižel mehel om oiktuz’ effektivižehe hü västamižehe händast oiktuziš kompetentižiden rahvahaližiden\nsudiden pätusel siloi, konz hänen konstitucijal vai zakonal anttud päoiktuded om keskustadud.\n9. kirjutez\nNikeda ei sa melenvaldal tü rmata, pidätada vai kü ksta, ajada manpagoho.\n10. kirjutez\nJogahižel mehel, miše märita ičeze oiktuzid i velguzid i sada todištust ezitadud hänele kriminaližes\nvärituses, om oiktuz’ hänen azjan tarkištelendaha täuden ü htenarvokahuden pohjal ripmatomal objektivižel\nsudal avoin, pidädes oiktuden kü zuid.\n11. kirjutez\nPahas tegos väritud mehel om oiktuz’ lugetas värutomaks sihesai, kuni hänen vär ei linne tedištadud zakonan\njäl’gendusel avoin sudan tarkištelusel, konz hänel oma kaik voimused kaičendan täht.\nNikeda ei sa sudida pahas tegos, tehtud vai tehmatomudes, kudamb ei olend pahan tegon rahvahaližiden\nzakonoiden mödhe vai rahvazkeskeižen oiktuden mödhe. Mugažo ei voi olda ustavzoitand kovemb, mi se,\nkudamb voiži olda sen aigan, konz oli tehtud paha tego.",
            "Image": "a5ffe335e85360d6d035811ee942dc0d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "12. kirjutez\nEi sa melenvaldal ličtas nikenen personaližehe eloho i kanzan eloho, hänen kodi, počtoigendused i hänen\narvostuz oma koskmatomad. Jogahižel om oiktuz’ zakonan kaičendaha mugoižes ličendaspäi i\nkosketandaspäi.\n13. kirjutez\nJogahižel mehel om oiktuz’ sirdeltas joudajas i valita ičeleze eländsija kaikuččen valdkundan sü däimes.\nJogahižel om oiktuz’ lähtta maspäi, mugažo ičeze maspäi, i pörttas ičeze maha.\n14. kirjutez\nJogahižel mehel om oiktuz’ ectä kaičuzsija mokičijoišpäi toižiš maiš i olda sigä.\nNecil oiktudel ei voi olda väged, konz kü zü nd om todeks ei politižes pahas tegos vai Ühthižrahvazkundan\npätegendoid i principoid vastkaroičijas tegos.\n15. kirjutez\nJogahižel mehel om oiktuz’ rahvahudehe, olda valdkundan rahvahanikan.\nNikenel ei sa melenvaldal anastada rahvahut vai oiktut vajehtada rahvahut.\n16. kirjutez\nTäuz’igäižil mužikoil i naižil om oiktuz’ naida, mända mehele i tehta kanz kacmata rassan, rahvahuden vai\nuskondan eroihe. Heil oma ü htejiččed oiktuded naindaha i mehele mänendaha, olendaha i erigandusen\njäl’ghe.\nNaida i mända mehele voib vaiše molembiden poliden täudenke i joudajanke tahtonke.",
            "Image": "6b264bcaaad9b4d8b586d10571290695"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Kanz om ü hthižkundan londuseline augonpanii jouk i sil om oiktuz’ ü hthižkundan i valdkundan kaičendaha.\n17. kirjutez\nJogahižel mehel om oiktuz’ pidäda elomišton ü ks’näze vai toižidenke.\nNikenel ei sa melenvaldal anastada hänen elomištod.\n18. kirjutez\nJogahižel mehel om meletusen, mel’tundon i uskondan vald, neche oiktudehe mü lü b vald uskondan vai\nkacmusiden vajehtamižehe, mugažo vald uskondan vai kacmusiden pidämaha ü ks’näze i mugažo ü htes\ntoižidenke, kaikiden nähtes vai ü ks’näze opendamal, uskondradol, uskondan i ritualižiš tegoiš.\n19. kirjutez\nJogahižel mehel om oiktuz’ kacmusiden valdha i niiden ezitamižehe, neche mü lü b oiktuz’ telustamata\npidäda ičeze mel’pidod, mugažo oiktuz’ ripumata valdkundan röunoišpäi ectä, sada i levitada tedoid i\nmeletusid kaikiden maneroiden abul.\n20. kirjutez\nJogahižel om oiktuz’ kožmuseližiden suimiden i ü htenzoitusiden kogomuzvaldaha.\nNikeda ei sa käskta ü htneda miččehe-ni ü htenzoitusehe.\n21. kirjutez\nJogahižel mehel om oiktuz’ ü htneda ičeze man ohjandamižehe kohtha vai valitud ezitajiden kal’t.\nJogahižel om oiktuz’ päzuda ičeze man valdkundaližele radole.\nRahvahan taht om valdkundmehišton alandusen; nece taht tarbiž ezitada aigkeskustoin tehtud oiktoiš, ei",
            "Image": "e597bb28c9f011e20cfd812738853c1f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "värenzoitusiš valičusiš, kudambiš kaikil om ü hthine i ü htejitte änenoiktuz’ peitänestamižen abul vai\ntoižiden änestamižvaldan pidijoiden maneroiden abul.\n22. kirjutez\nJogahižel mehel, kut ü hthižkundan ü htnikal, om oiktuz’ socialižehe holištoho, mugažo oiktuz’ rahvahaližen\ntegoiden i keskrahvahaližen ü hthižradon kal’t, ottes homaitusehe kaikuččen valdkundan järgenduz i varad,\nantta hänen mez’arvokahudele i personan joudajale kehitoitusele tarbhaižid ekonomižid, socialižid i\nkul’turižid oiktuzid.\n23. kirjutez\nJogahižel om oiktuz’ radoho, radsijan joudajaha valičusehe, oiktoihe melevuzihe radon oloihe, mugažo\nkaičendaha radotomudespäi.\nJogahižel mehel om oiktuz’ miččeta-ni alenzoituseta sada ü htejiččen paukan ü htejiččes rados.\nJogahižel radajal mehel om oiktuz’ oiktaha i täudubaha paukaha, kudamb andab hänele i hänen kanzale\nmehen arvoižen olendan i kudamban, ku tarbiž, täutaba toižed socialižen holišton manerad.\nJogahižel mehel om oiktuz’ tehta eloradoližid ü htištusid i mü lü da niihe ičeze azjoid polestamha.\n24. kirjutez\nJogahižel mehel om oiktuz’ lebuhu i joudajaha aigaha, radpäivän melevaha röunatusehe i makstud\nmäraigaližehe lebupästusehe.\n25. kirjutez\nJogahižel mehel om oiktuz’ elon korktusehe, kudambaha mü lü b sönd, sobad, kodi, tervhuz’holitand i pidab\nsocialine holituz, mitte tariž hänen i hänen kanzan tervhuden i hü vinvoindan täht. Jogahižel om oiktuz’",
            "Image": "b66b01fe7787ed90a39f9cf1f318c941"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "holištoho mugomas azjas kut radotomuz’, läžund, invalidan olend, lesken olend, vanhuden tulend vai toižiš\nhänen tahtospäi ripumatomiš radvoindan, elovaroiden kadotusen azjoiš.\nMamoil i lapsil om oiktuz’ erasehe holištoho i abuhu. Kaikil lapsil, oma-ik hö sü ndnuded naidud kanzas vai\nei, oma ü htejiččed socialižed holituzoiktuded.\n26. kirjutez\nJogahižel mehel om oiktuz’ sada opendust. Opendusele, kaikense augotižopendusele i keskopendusele tarbiž\nolda maksutoman. Augotižopendusele tarbiž olda tarbhaižen. Tehnižele i tedomahtoižele opendusele tarbiž\nolda kaikile kožujan, ü läopendusele tarbiž olda ü htejiččin avoin kaikile heiden mahtoiden mödhe.\nOpendusele tarbiž olda oigetud mehen personaližuden kehitoitamižehe, mugažo mehen oiktuziden i\npävaldoiden arvostandan vahvištamižehe. Opendusele tarbiž abutada kesknäižele el’gendusele,\ntirpandamižele i sebrastusele kaikiden rahvahiden, rass- i uskondgruppiden keskes, mugažo abutada\nÜhthižrahvazkundan kožmusen pidändan tegoiš.\nVanhembil om ezmäisijaine oiktuz’ valita ičeze lapsile opendusen ladud.\n27. kirjutez\nJogahižel mehel om oiktuz’ joudajas ü htneda ü hthižkundan kul’turižehe eloho, sada ihastust taidehes,\nmugažo ü htneda tedoprogressaha i kävutada sen satusid.\nJogahižel mehel om oiktuz’ hänen moraližiden azjoiden i materialižiden satusiden kaičendaha, kudambad\noma hänen tedo-, literatur- vai taidehtöiden satusen i hän om niiden tegii.\n28. kirjutez\nJogahižel mehel om oiktuz’ mugoižehe socialižehe i rahvazkeskeižehe järgendusehe, konz neciš",
            "Image": "76a4f35d7ccb0d9cbf3bca822a6d36e1"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "deklaracijas ezitadud oiktuded i valdad voiba täudes todenzoittas.\n29. kirjutez\nJogahižel mehel om velguzid ü hthižkundan edes, vaiše siš voib olda hänen personan joudai i täuz’\nkehitoituz.\nKävutades ičeze oiktuzid i valdoid jogahižel mehel voiba olda vaiše mugomad röunatused, kudambad oma\nvahvištadud zakonan mödhe, miše tundustada i arvostada toižiden oiktuded i valdad, mugažo moralin,\nkundaližen järgendusen i üleižen hüvinvoindan demokratižes ühthižkundas.\nNenid oiktuzid i valdoid nikonz ei sa kävutada Ühthižrahvazkundan pätegendoiden i principoiden\nvastkaroites.\n30. kirjutez\nNimidä neciš deklaracijas ei sa el’geta muga, miše mitte-ni valdkund, mehiden grupp vai üks’ mez’ voib\noiktuziden pohjal tehta mugomid tegoid, kudambad om oigetud heitmaha ezitadud neciš deklaracijas\noiktuzid i valdoid.",
            "Image": "b1ace8272ab67a1dd71252060929974d"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471266,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Mehen oiktuziden u\u0308 hthine deklaracii\nPreambul\nOttes homaitusehe, mi\u0161e mez\u2019kundan kaikiden u\u0308 htnikoiden arvokahuden i u\u0308 hthi\u017eiden oiktuziden tundustamine oma valdan, oiktuden, mirun alandusen; i\nottes homaitusehe, mi\u0161e hondostamine i kacmatomuz\u2019 mehen oiktuzihe tob varvaroiden tegoid, kudambad k\u00e4regoitas mez\u2019kundan mel\u2019tundod, i mehiden suren tahton i takaindan om mugoman mirun tegend,\nkudambas mehil linneb sanavald, kacmusiden vald, ei linne varaidust i mairi\u0161t; i\nottes homaitusehe, mi\u0161e tarbi\u017e mehiden oiktuded kaita zakonan valdal, sen t\u00e4ht, mi\u0161e mehele ei pidai\u017ei lopuks libuda tiranijan i ahthi\u0161tusen vasthap\u00e4i; i\nottes homaitusehe, mi\u0161e tarbi\u017e abutada sebrmeli\u017eiden kosketusiden kehitoitusele rahvahiden keskes; i\nottes homaitusehe, mi\u0161e \u00dchthi\u017erahvahi\u017ee mu\u0308 lu\u0308 jad rahvahad vahvi\u0161toitiba k\u00e4skkirjas i\u010deze uskondan mehiden p\u00e4oiktuzihe, mehen personan arvokahudehe i mu\u017eikoiden da nai\u017eiden tazooiktudehe i p\u00e4tiba\nabutada sociali\u017eele progressale i elon oloiden paremboitusele oldes surembas valdas; i\nottes homaitusehe, mi\u0161e valdkundad-u\u0308 htnikad toivotiba abutada u\u0308 htes \u00dchthi\u017erahvazkundanke u\u0308 hthi\u017ees arvostandas i mehen oiktuziden i p\u00e4valdoiden kai\u010dendas, tegendas; i\nottes homaitusehe, mi\u0161e neniden oiktuziden u\u0308 hthine el\u2019genduz om lujas t\u00e4rged niid t\u00e4udes pid\u00e4mi\u017ees,\nSur\u2019 Assamblei,\nezitab necen mehen oiktuziden u\u0308 hthi\u017een deklaracijan kut tegend, kaikile rahvahile i valdkundoile, mi\u0161e kaikutte mez\u2019 i kaikutte u\u0308 hthi\u017ekundan azjmehi\u0161t, kaiken pid\u00e4des meles necen deklaracijan, abutai\u017eiba\ntedotelendal i opendusel arvostada nenid oiktuzid i valdoid i tegi\u017eiba rahvahali\u017eil i keskrahvahali\u017eil progressivi\u017eil tegoil u\u0308 hthi\u0161t i effektivi\u0161t arvostust i pid\u00e4i\u017eiba kut \u00dchthi\u017erahvazkundan valdoiden-\nu\u0308 htnikoiden, muga i toi\u017eiden tahoiden rahvahiden keskes, kudambad oma niiden jurisdikcijan al.\n1. kirjutez\nKaik mehed su\u0308 nduba joudajin i kohtai\u017ein, u\u0308 hteji\u010d\u010din i\u010deze arvokahudes i oiktusi\u0161. Heile om anttud mel\u2019 i huiktusentund i heile tari\u017e ko\u017euda toine toi\u017eenke kut vel\u2019l\u2019kundad.\n2. kirjutez\nTari\u017e, mi\u0161e jogahi\u017eel mehel oli\u017eiba kaik oiktuded i valdad, mi\u010d\u010ded oma nimitadud neci\u0161 deklaracijas, kacmata sihe mitte om mehen rass, hibjan muju, pol\u2019, kel\u2019, uskond, mi\u010d\u010ded oma politi\u017eed vai toi\u017eed\nkacmused, mitte om rahvahuz\u2019 vai socialine su\u0308 ndund, mitte om elomi\u0161ton, soslovijan vai toi\u017eed olod.\nPai\u010di sid\u00e4, ei sa tehta nimittu\u0161t erod man vai sijan politi\u017een, oiktuden vai rahvazkeskei\u017een statusan pohjal, kuna mez\u2019 mu\u0308 lu\u0308 b, ripmata si\u0161p\u00e4i om-ik nece sija ripmatoi, pidetas-ik hol\u2019t si\u0161, ei i\u010denaine vai se kut-\nse toi\u017ein om v\u00e4hetud i\u010denai\u017eudes.\n3. kirjutez\nJogahi\u017eel mehel om oiktuz\u2019 eloho, valdaha i personali\u017eehe koskmatomudehe.\n4. kirjutez\nNikeda ei sa pid\u00e4da orjan vai valdmatomas olos, orjanpid\u00e4nd i orjanm\u00f6nd om kel\u2019tu\u0308 d kaiki\u0161 formi\u0161.\n5. kirjutez\nNikeda ei sa kovasu\u0308 daimeli\u0161esti mokita, kovin ustavzoitta, tehta mugomid tegoid, kudambad alenzoitai\u017eiba h\u00e4nen arvokahuden.\n6. kirjutez\nJogahi\u017eel mehel om kaikjal oiktuz\u2019 sihe, mi\u0161e h\u00e4ndast pid\u00e4i\u017eihe personan arvostuses.\n7. kirjutez\nKaik mehed oma u\u0308 htenarvoi\u017eed zakonan edes i heil om oiktuz\u2019 eroita zakonan kai\u010dendaha. Kaikil mehil om oiktuz\u2019 u\u0308 hteji\u010d\u010dehe kai\u010dendaha mi\u010d\u010den taht diskriminacijasp\u00e4i, kudamb keskustab necile\nDeklaracijale, mi\u010d\u010den taht rehkandasp\u00e4i diskriminacijaha.\n8. kirjutez\nJogahi\u017eel mehel om oiktuz\u2019 effektivi\u017eehe hu\u0308 v\u00e4stami\u017eehe h\u00e4ndast oiktuzi\u0161 kompetenti\u017eiden rahvahali\u017eiden sudiden p\u00e4tusel siloi, konz h\u00e4nen konstitucijal vai zakonal anttud p\u00e4oiktuded om keskustadud.\n9. kirjutez",
            "Image": "fb157ef542c3e81df34708565251b248"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Nikeda ei sa melenvaldal tu\u0308 rmata, pid\u00e4tada vai ku\u0308 ksta, ajada manpagoho.\n10. kirjutez\nJogahi\u017eel mehel, mi\u0161e m\u00e4rita i\u010deze oiktuzid i velguzid i sada todi\u0161tust ezitadud h\u00e4nele kriminali\u017ees v\u00e4rituses, om oiktuz\u2019 h\u00e4nen azjan tarki\u0161telendaha t\u00e4uden u\u0308 htenarvokahuden pohjal ripmatomal objektivi\u017eel\nsudal avoin, pid\u00e4des oiktuden ku\u0308 zuid.\n11. kirjutez\nPahas tegos v\u00e4ritud mehel om oiktuz\u2019 lugetas v\u00e4rutomaks sihesai, kuni h\u00e4nen v\u00e4r ei linne tedi\u0161tadud zakonan j\u00e4l\u2019gendusel avoin sudan tarki\u0161telusel, konz h\u00e4nel oma kaik voimused kai\u010dendan t\u00e4ht.\nNikeda ei sa sudida pahas tegos, tehtud vai tehmatomudes, kudamb ei olend pahan tegon rahvahali\u017eiden zakonoiden m\u00f6dhe vai rahvazkeskei\u017een oiktuden m\u00f6dhe. Muga\u017eo ei voi olda ustavzoitand kovemb, mi\nse, kudamb voi\u017ei olda sen aigan, konz oli tehtud paha tego.\n12. kirjutez\nEi sa melenvaldal li\u010dtas nikenen personali\u017eehe eloho i kanzan eloho, h\u00e4nen kodi, po\u010dtoigendused i h\u00e4nen arvostuz oma koskmatomad. Jogahi\u017eel om oiktuz\u2019 zakonan kai\u010dendaha mugoi\u017ees li\u010dendasp\u00e4i i\nkosketandasp\u00e4i.\n13. kirjutez\nJogahi\u017eel mehel om oiktuz\u2019 sirdeltas joudajas i valita i\u010deleze el\u00e4ndsija kaiku\u010d\u010den valdkundan su\u0308 d\u00e4imes.\nJogahi\u017eel om oiktuz\u2019 l\u00e4htta masp\u00e4i, muga\u017eo i\u010deze masp\u00e4i, i p\u00f6rttas i\u010deze maha.\n14. kirjutez\nJogahi\u017eel mehel om oiktuz\u2019 ect\u00e4 kai\u010duzsija moki\u010dijoi\u0161p\u00e4i toi\u017ei\u0161 mai\u0161 i olda sig\u00e4.\nNecil oiktudel ei voi olda v\u00e4ged, konz ku\u0308 zu\u0308 nd om todeks ei politi\u017ees pahas tegos vai \u00dchthi\u017erahvazkundan p\u00e4tegendoid i principoid vastkaroi\u010dijas tegos.\n15. kirjutez\nJogahi\u017eel mehel om oiktuz\u2019 rahvahudehe, olda valdkundan rahvahanikan.\nNikenel ei sa melenvaldal anastada rahvahut vai oiktut vajehtada rahvahut.\n16. kirjutez\nT\u00e4uz\u2019ig\u00e4i\u017eil mu\u017eikoil i nai\u017eil om oiktuz\u2019 naida, m\u00e4nda mehele i tehta kanz kacmata rassan, rahvahuden vai uskondan eroihe. Heil oma u\u0308 hteji\u010d\u010ded oiktuded naindaha i mehele m\u00e4nendaha, olendaha i\nerigandusen j\u00e4l\u2019ghe.\nNaida i m\u00e4nda mehele voib vai\u0161e molembiden poliden t\u00e4udenke i joudajanke tahtonke.\nKanz om u\u0308 hthi\u017ekundan londuseline augonpanii jouk i sil om oiktuz\u2019 u\u0308 hthi\u017ekundan i valdkundan kai\u010dendaha.\n17. kirjutez\nJogahi\u017eel mehel om oiktuz\u2019 pid\u00e4da elomi\u0161ton u\u0308 ks\u2019n\u00e4ze vai toi\u017eidenke.\nNikenel ei sa melenvaldal anastada h\u00e4nen elomi\u0161tod.\n18. kirjutez\nJogahi\u017eel mehel om meletusen, mel\u2019tundon i uskondan vald, neche oiktudehe mu\u0308 lu\u0308 b vald uskondan vai kacmusiden vajehtami\u017eehe, muga\u017eo vald uskondan vai kacmusiden pid\u00e4maha u\u0308 ks\u2019n\u00e4ze i muga\u017eo u\u0308 htes\ntoi\u017eidenke, kaikiden n\u00e4htes vai u\u0308 ks\u2019n\u00e4ze opendamal, uskondradol, uskondan i rituali\u017ei\u0161 tegoi\u0161.\n19. kirjutez\nJogahi\u017eel mehel om oiktuz\u2019 kacmusiden valdha i niiden ezitami\u017eehe, neche mu\u0308 lu\u0308 b oiktuz\u2019 telustamata pid\u00e4da i\u010deze mel\u2019pidod, muga\u017eo oiktuz\u2019 ripumata valdkundan r\u00f6unoi\u0161p\u00e4i ect\u00e4, sada i levitada tedoid i\nmeletusid kaikiden maneroiden abul.\n20. kirjutez\nJogahi\u017eel om oiktuz\u2019 ko\u017emuseli\u017eiden suimiden i u\u0308 htenzoitusiden kogomuzvaldaha.",
            "Image": "163485edaef3a02ff6cf3f4e47b1288a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Nikeda ei sa k\u00e4skta u\u0308 htneda mi\u010d\u010dehe-ni u\u0308 htenzoitusehe.\n21. kirjutez\nJogahi\u017eel mehel om oiktuz\u2019 u\u0308 htneda i\u010deze man ohjandami\u017eehe kohtha vai valitud ezitajiden kal\u2019t.\nJogahi\u017eel om oiktuz\u2019 p\u00e4zuda i\u010deze man valdkundali\u017eele radole.\nRahvahan taht om valdkundmehi\u0161ton alandusen; nece taht tarbi\u017e ezitada aigkeskustoin tehtud oiktoi\u0161, ei v\u00e4renzoitusi\u0161 vali\u010dusi\u0161, kudambi\u0161 kaikil om u\u0308 hthine i u\u0308 htejitte \u00e4nenoiktuz\u2019 peit\u00e4nestami\u017een abul vai\ntoi\u017eiden \u00e4nestami\u017evaldan pidijoiden maneroiden abul.\n22. kirjutez\nJogahi\u017eel mehel, kut u\u0308 hthi\u017ekundan u\u0308 htnikal, om oiktuz\u2019 sociali\u017eehe holi\u0161toho, muga\u017eo oiktuz\u2019 rahvahali\u017een tegoiden i keskrahvahali\u017een u\u0308 hthi\u017eradon kal\u2019t, ottes homaitusehe kaiku\u010d\u010den valdkundan j\u00e4rgenduz\ni varad, antta h\u00e4nen mez\u2019arvokahudele i personan joudajale kehitoitusele tarbhai\u017eid ekonomi\u017eid, sociali\u017eid i kul\u2019turi\u017eid oiktuzid.\n23. kirjutez\nJogahi\u017eel om oiktuz\u2019 radoho, radsijan joudajaha vali\u010dusehe, oiktoihe melevuzihe radon oloihe, muga\u017eo kai\u010dendaha radotomudesp\u00e4i.\nJogahi\u017eel mehel om oiktuz\u2019 mi\u010d\u010deta-ni alenzoituseta sada u\u0308 hteji\u010d\u010den paukan u\u0308 hteji\u010d\u010des rados.\nJogahi\u017eel radajal mehel om oiktuz\u2019 oiktaha i t\u00e4udubaha paukaha, kudamb andab h\u00e4nele i h\u00e4nen kanzale mehen arvoi\u017een olendan i kudamban, ku tarbi\u017e, t\u00e4utaba toi\u017eed sociali\u017een holi\u0161ton manerad.\nJogahi\u017eel mehel om oiktuz\u2019 tehta eloradoli\u017eid u\u0308 hti\u0161tusid i mu\u0308 lu\u0308 da niihe i\u010deze azjoid polestamha.\n24. kirjutez\nJogahi\u017eel mehel om oiktuz\u2019 lebuhu i joudajaha aigaha, radp\u00e4iv\u00e4n melevaha r\u00f6unatusehe i makstud m\u00e4raigali\u017eehe lebup\u00e4stusehe.\n25. kirjutez\nJogahi\u017eel mehel om oiktuz\u2019 elon korktusehe, kudambaha mu\u0308 lu\u0308 b s\u00f6nd, sobad, kodi, tervhuz\u2019holitand i pidab socialine holituz, mitte tari\u017e h\u00e4nen i h\u00e4nen kanzan tervhuden i hu\u0308 vinvoindan t\u00e4ht. Jogahi\u017eel om\noiktuz\u2019 holi\u0161toho mugomas azjas kut radotomuz\u2019, l\u00e4\u017eund, invalidan olend, lesken olend, vanhuden tulend vai toi\u017ei\u0161 h\u00e4nen tahtosp\u00e4i ripumatomi\u0161 radvoindan, elovaroiden kadotusen azjoi\u0161.\nMamoil i lapsil om oiktuz\u2019 erasehe holi\u0161toho i abuhu. Kaikil lapsil, oma-ik h\u00f6 su\u0308 ndnuded naidud kanzas vai ei, oma u\u0308 hteji\u010d\u010ded sociali\u017eed holituzoiktuded.\n26. kirjutez\nJogahi\u017eel mehel om oiktuz\u2019 sada opendust. Opendusele, kaikense augoti\u017eopendusele i keskopendusele tarbi\u017e olda maksutoman. Augoti\u017eopendusele tarbi\u017e olda tarbhai\u017een. Tehni\u017eele i tedomahtoi\u017eele\nopendusele tarbi\u017e olda kaikile ko\u017eujan, u\u0308 l\u00e4opendusele tarbi\u017e olda u\u0308 hteji\u010d\u010din avoin kaikile heiden mahtoiden m\u00f6dhe.\nOpendusele tarbi\u017e olda oigetud mehen personali\u017euden kehitoitami\u017eehe, muga\u017eo mehen oiktuziden i p\u00e4valdoiden arvostandan vahvi\u0161tami\u017eehe. Opendusele tarbi\u017e abutada keskn\u00e4i\u017eele el\u2019gendusele,\ntirpandami\u017eele i sebrastusele kaikiden rahvahiden, rass- i uskondgruppiden keskes, muga\u017eo abutada \u00dchthi\u017erahvazkundan ko\u017emusen pid\u00e4ndan tegoi\u0161.\nVanhembil om ezm\u00e4isijaine oiktuz\u2019 valita i\u010deze lapsile opendusen ladud.\n27. kirjutez\nJogahi\u017eel mehel om oiktuz\u2019 joudajas u\u0308 htneda u\u0308 hthi\u017ekundan kul\u2019turi\u017eehe eloho, sada ihastust taidehes, muga\u017eo u\u0308 htneda tedoprogressaha i k\u00e4vutada sen satusid.\nJogahi\u017eel mehel om oiktuz\u2019 h\u00e4nen morali\u017eiden azjoiden i materiali\u017eiden satusiden kai\u010dendaha, kudambad oma h\u00e4nen tedo-, literatur- vai taideht\u00f6iden satusen i h\u00e4n om niiden tegii.\n28. kirjutez\nJogahi\u017eel mehel om oiktuz\u2019 mugoi\u017eehe sociali\u017eehe i rahvazkeskei\u017eehe j\u00e4rgendusehe, konz neci\u0161 deklaracijas ezitadud oiktuded i valdad voiba t\u00e4udes todenzoittas.\n29. kirjutez\nJogahi\u017eel mehel om velguzid u\u0308 hthi\u017ekundan edes, vai\u0161e si\u0161 voib olda h\u00e4nen personan joudai i t\u00e4uz\u2019 kehitoituz.\nK\u00e4vutades i\u010deze oiktuzid i valdoid jogahi\u017eel mehel voiba olda vai\u0161e mugomad r\u00f6unatused, kudambad oma vahvi\u0161tadud zakonan m\u00f6dhe, mi\u0161e tundustada i arvostada toi\u017eiden oiktuded i valdad, muga\u017eo\nmoralin, kundali\u017een j\u00e4rgendusen i \u00fclei\u017een h\u00fcvinvoindan demokrati\u017ees \u00fchthi\u017ekundas.\nNenid oiktuzid i valdoid nikonz ei sa k\u00e4vutada \u00dchthi\u017erahvazkundan p\u00e4tegendoiden i principoiden vastkaroites.",
            "Image": "2c8d38c1b2c64eba4368d62a3ac1d4ea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "30. kirjutez\nNimid\u00e4 neci\u0161 deklaracijas ei sa el\u2019geta muga, mi\u0161e mitte-ni valdkund, mehiden grupp vai \u00fcks\u2019 mez\u2019 voib oiktuziden pohjal tehta mugomid tegoid, kudambad om oigetud heitmaha ezitadud neci\u0161 deklaracijas\noiktuzid i valdoid.",
            "Image": "13613ac60b225033fb6a83cdc5fd9fab"
        }
    }
}

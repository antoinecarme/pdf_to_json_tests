{
    "MetaData": {
        "Author": null,
        "Creation_Date": 1581470861,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "4b1526db639309539d976d3d702b97b1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklarasaun Mundu Nia Ba Direitus Ema Nia\nPreambulu\nHanesan hatene tuir dignidade ho direitu ema hotu hanesan membru familia humanidade nia, ne'e hanesan\nhun ba liberdade, justisa ho damen iha mundu,\nHanesan la interese ho la fo laran ba diretus ema nia, sai hahaluk barbarikus mak halu umanidade nia\nkonsiensia hirus. Tuir idh mundu ne be ema hotu sei laran ksolok ba liberdade koalia, fiar ho liberdade husi\ntauk ho hakarak, foti hanesan aspirasaun as liu ba ema hotu,\nHanesan ne'e importanti se ema la iha, ikus atu tuir sei hamrik hasoru ema at ho opresaun, katak direitus ema\nnia tenki satan, tuir lei,\nHanesan importante tebes atu promove desenvolvimentu relasoens belun diak ho rai hotu,\nHanesan ema hotu Nasoens Unidas iha nia Carta, fo laran ho sira nia fiar iha direitus fundamentais ema nia,\niha dignidade ho ba ema nia an, direitus hanesan ba feto ho mane, haksoin atu halau progresu sosial, moris\ndiak liu iha liberdade bot liu,\nHanesan Rai Estadu Hotu, sira hotu fo sira nia lia fuan atu hetan ho Nasoens Unidas, atu promove ho\nrespeitu, hare, direitus ho liberdade bot liu,\nHanesan fiar ida deit ba direitus ho liberdade, buat bot liu atu hetan hanoin ida ne'e,\nNune'e duni,\nAssembleia Geral,\nProclama Declarasaun Mundu Nia Ba Direitus Ema Nia, hanesan estandarte komun ba hotu atu hetan ba ema\nhoto no mos ba rai hotu hotu, ema mesak ka organizasaun iha sosiedade, rai Deklarasaun ida ne'e iha neon,"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "70001b5d4f668bfda77ebfb349865959",
            "Index": 1,
            "Label": "2",
            "Size": [
                595.0,
                842.0
            ],
            "Text": "sei buras ba hanorin, ba educasaun, atu promove respeitu ba direitus ho liberdades, husi dalan progresiva,\nnasional ho internasional, atu kaer metin, tuir ho fiar, ho ema membrus Rai Estadu hotu, nos mos ema sira\nhela iha rai nebe sira ukun,\nArtigu 1\nEma hotu hotu moris hanesan ho dignidade ho direitu. Sira hotu iha hanoin, konsiensia n'e duni tenki hare\nmalu hanesan espiritu maun-alin.\nArtigu 2\nEma hotu iha direitus ho liberdades tau iha Deklarasaun ida ne'e, la tuir ho fihir, hare ba rasa, kor kulit,\nseksu, lia, relijaun hanoin ho politika oin seluk, nasional ka mai husi ema riku ka kiak, tuir moris liurai ka\natan.\nTuir tan, labele halu, fihir no hare tanba ba situasaun politica, jurisdisaun, no tanba estatutu rai nebe nia\nmoris, se rai ne'e ukun rasik an, ema seluk mak kaer, rai la os ukun rasik an, ka limitasaun iha ukun rasik an.\nArtigu 3\nEma hotu hotu iha direitu atu moris, liberdade ho seguransa ba ema nia an.\nArtigu 4\nEma ida labele hatan ka serbi ema, atan ho halu atan tenki bandu tomak.\nArtigu 5\nEma ida labele hetan tortura ka krueldade, halu hat liu ka kastigu.\nArtigu 6"
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "0ab20967d46358c58e1e91c5980bd057",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ema hotu maski, nia iha fatin naran ida, iha direitu tuir lei hanesan ema ida.\nArtigu 7\nTuir lei ema hotu hanesan, iha direitu atu la hetan diskriminasaun, no mos lei hatu satan nia. Hotu hotu iha\ndireitu hanesan hasoru diskriminasaun, la tuir Deklarasaun ida ne'e no mos hasoru, hasa'e lian soran\ndiskriminasaun ida ne'e.\nArtigu 8\nEma hotu iha direitu atu simu husin tribunal nasaun nia ha haluk nebe halu at nia direitus, tuir lei ka\nkonstituisaun.\nArtigu 9\nLabele kaer ema ida naran deit, kadeia ka ezilio.\nArtigu 10\nEma hotu iha direitu hanesan ba tuir julgamentu iha tribunal atu rona ka tesi lian, tribunal tenki independente\nno mos imparsial, hare nia direitu ho obrigasoens, sala nebe hasoru nia.\nArtigu 11\nEma nebe lei hatene halu sala ka halu krime, iha direitu hatete la sala, bainhira tuir iha tribunal publiku hatete\nnia sala, mai be nia tenki iha direitu ho garantias ba nia defensa.\nLabele hatete ema ida sala tuir lei kriminal, tanba lia ka buat sasan nia halu nebe la tuir lei, la sala tuir lei\nnasional ka internasional, bainhira halu sala ne'e. Nunee mos la bele for sentensa todan liu, tuir ida nebe fo\nbainhira sala halu.\nArtigu 12"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "037880dc83c0b084117b2a76c8818464",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ema ida labele iha interferensia arbitraria ho nia privasidade, familia, uma, corespondensia, ka hatete at ninia\nonra ho reputasaun. Ema hotu iha direitu atu hetan satan husin lei hasoru iha interferensia ka halu at.\nArtigu 13\nEma hotu iha direitu ba atu la'u livre ho hela iha Estadu nia laran.\nEma hotu iha direitu atu husik rai naran ida, ho mos ninian, no mos fila ba nia rai rasik.\nArtigu 14\nEma hotu iha direitu buka azilu politiku, no mos laran ksolok iha rai seluk husi halu at.\nDireitu ida ne'e keta la hasa'e se cazu iha persekusaun husi hahaluk la os krime politiku, ka hahaluk hasoru\nprinsipios Nasoens Unidas nia.\nArtigu 15\nEma hotu iha direitu ba nasionalidade.\nEma ida la bele arbitrariu bandu nia nasionalidade, ka bandu atu muda nia nasionalidade.\nArtigu 16\nMane ho feto tinan bot, la iha limitasaun tanba rasa, nasionalidade ka relijaun, iha direitu atu kaben no mos\nhahu familia. Sira iha direitu hanesan iha kaben, bainhira kaben, ka husik malu.\nKaben tenki tuir hanoin ho hakarak tomak ema nebe atu kaben.\nFamilia ne'e maka unidade natural iha sosiedade, ida direitu atu hetan protesaun husi soseidade ka estadu.\nArtigu 17"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "7fe0317f09a769e28fc72f606e7fa2df",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ema hotu iha direitu atu rai nia sasan mesak no mos hamutuk ho ema seluk.\nEma ida labele arbitrariu ba nia sasan.\nArtigu 18\nEma hotu iha direitu ba liberdade ho hanoin, neon ho relijaun, nia direitu iha mos liberdade atu troka nia\nrelijaun, nia fiar, liberdade mesak ka ho komunidade iha publiku ka privadu, hatudu nia relijaun nia fiar iha\nhanorin, hahaluk loro loron, harohan nor tuir loron bot.\nArtigu 19\nEma hotu iha direitu ba liberdade ho nia opiniaun, espresaun; direitu ida ne'e liberdade atu rai nia opiniaun la\niha interferensia, atu buka simu, fo informasaun, hanoin, iha media lalika hare ba fatin hela nebe.\nArtigu 20\nEma hotu iha direitu ba liderade atu halibur hakmatek ho mos asosiasaun.\nLa bele obriga ema atu tama iha asosiasaun ida.\nArtigu 21\nEma hotu iha direitu atu tama halu parte iha governu nia rai, tama los deit ka tuir representantes ema foti.\nEma hotu iha direitu atu tama simu iha servisus publiku iha nia rai.\nVontade povu nia tenki hahu iha hun ho autoridade governu nia; ida ne'e tenki halu iha tempu ho eleisoens\ntebes ne'be universal ho votu, halu votasaun secreta nor tuir votasaun nebe hatudu halu tebes.\nArtigu 22\nEma hotu hanesan membru sosiedade nia, iha direitu ba seguransa sosial iha realizasaun, husi nasaun nia"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "65a1969b1b13a872d50406a6c0d3181f",
            "Index": 5,
            "Label": "6",
            "Size": [
                595.0,
                842.0
            ],
            "Text": "forsa ka coperasaun internasional, tuir organizasaun ho riku rai idak nia, iha ekonomia, sosial ho direitus\nkulturais, ba nia dignidade nos mos livre desenvolvimentu ba nia personalidade.\nArtigu 23\nEma hotu iha direitu atu serbisu, livre atu halu hili serbisu, tuir los condisoens serbisu nia, satan hasoru\ndesempregu.\nEma hotu, la diskriminasaun, iha direitu atu simu osan hanesan serbisu nia halu.\nEma hotu nebe serbisu iha direitu atu simu osan los atu ba nia ho nia familia moris ho dignidade humana, fo\ntulun tan, se preciza, tuir tane husi protesaun sosial.\nEma hotu iha direitu atu halu ka tama iha uniaun atu satan nia interese.\nArtigu 24\nEma hotu iha direitu atu deskansa ho halimar, tuir oras ba serbisu nia, loron ferias nia ho selu.\nArtigu 25\nEma hotu iha direitu ba moris diak ba saude, nia isin diak mos ba nia familia, nos mos hahan, roupa, uma,\ntratamento doutor nia, serbisus sosiais, iha seguransa se nia la serbisu, moras, isin at, katuas, ferik, la hetan\nmoris sasan nebe nia la iha kontrol.\nInan ho labarik ki'ik iha direitu atu simu tulun ho tane espesial. Labarik hotu moris ho aman, ka la iha aman,\nhotu tenki simu hanesan tane sosial.\nArtigu 26\nEma hotu iha direitu ba educasaun. Educasaun tenki saugati, iha eskola primaria no hahu eskola. Eskola\nprimaria tenki obrigatoriu. Educasaun teknika ho profesional tenki jeralmente halu ba ema hotu, educasaun"
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "c999d3223eb504a5adcd60b2f17dc9fd",
            "Index": 6,
            "Label": "7",
            "Size": [
                595.0,
                842.0
            ],
            "Text": "tersiaria tenki halu ema hotu bele tama tuir meritu.\nEducasaun tenki halu ba desenvolvimentu tomak ba ema nia personalidade, atu halu makas liu ba respeitu ba\ndireitus humanus no mos liberdade fundamental. Educasaun tenki foti hatene, toleransia ho belun ba rai hotu,\nrasa ka grupu relijan, tenki lori nafatin ba oin hahaluk Nasoens Unidas nai atu rai damen.\nInan ho aman iha direitu ho prioridade atu hili educasaun oin sa maka bele fo ba sira nia oan.\nArtigu 27\nEma hotu iha liberdade tama iha vida kultural komunidade nia, hakarak artes no mos iha avansu siensia ho\nnia benefisio.\nEma hotu iha direitu atu satan intereses moral ho material sai husi sientifico, literariu ka produsaun artitistica\nnebe nia mak autor.\nArtigu 28\nEma hotu iha direitu ba orden sosial ho internasional, nebe direitus ho liberdades tau iha Deklarasaun ida ne'e\nbele halu tuir tomak.\nArtigu 29\nEma hotu iha obrigasaun ba komunidade nebe nia mesak desenvolvimentu nia persinalidade ne'e tomak bele.\nAtu tau nia direitus ho liberdade, ema hotu tenki sujeita ba deit limitasoens lei hatete, atu tane no mos hare\ndireitus, liberdades ema seluk nia, hasoru rekerimentos ba moral, ordern publiku, sasan geral iha sosiedade\ndemocratica.\nDireitus ho liberdades ne'e, iha fatin labele halo kontrario hahaluk ho prinsipios Nasoens Unidas nia.\nArtigu 30"
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "dfc041cbc9c64f1753fd6ee9768f4ae5",
            "Index": 7,
            "Label": "8",
            "Size": [
                595.0,
                842.0
            ],
            "Text": "La iha buat ida iha Deklarasaun ida ne'e bele interpreta ka hatete ba rai Estadu, ida, grupu no ema ida iha\ndireitu atu halu ativadade, ka halu buat ruma hasoru atu halu at direitus ho liberdades tau iha ne'e."
        }
    }
}

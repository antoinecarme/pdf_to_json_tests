{
    "MetaData": {
        "Author": null,
        "Creation_Date": 1581470996,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7c9e7be1369200adf6dd05be2622bfe9",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklarasaun Mundu Nia Ba Direitus Ema Nia\nPreambulu\nHanesan hatene tuir dignidade ho direitu ema hotu hanesan membru familia humanidade\nnia, ne'e hanesan hun ba liberdade, justisa ho damen iha mundu,\nHanesan la interese ho la fo laran ba diretus ema nia, sai hahaluk barbarikus mak halu\numanidade nia konsiensia hirus. Tuir idh mundu ne be ema hotu sei laran ksolok ba\nliberdade koalia, fiar ho liberdade husi tauk ho hakarak, foti hanesan aspirasaun as\nliu ba ema hotu,\nHanesan ne'e importanti se ema la iha, ikus atu tuir sei hamrik hasoru ema at ho\nopresaun, katak direitus ema nia tenki satan, tuir lei,\nHanesan importante tebes atu promove desenvolvimentu relasoens belun diak ho rai hotu,\nHanesan ema hotu Nasoens Unidas iha nia Carta, fo laran ho sira nia fiar iha direitus\nfundamentais ema nia, iha dignidade ho ba ema nia an, direitus hanesan ba feto ho mane,\nhaksoin atu halau progresu sosial, moris diak liu iha liberdade bot liu,\nHanesan Rai Estadu Hotu, sira hotu fo sira nia lia fuan atu hetan ho Nasoens Unidas,\natu promove ho respeitu, hare, direitus ho liberdade bot liu,\nHanesan fiar ida deit ba direitus ho liberdade, buat bot liu atu hetan hanoin ida ne'e,\nNune'e duni,\nAssembleia Geral,\nProclama Declarasaun Mundu Nia Ba Direitus Ema Nia, hanesan estandarte komun ba hotu\natu hetan ba ema hoto no mos ba rai hotu hotu, ema mesak ka organizasaun iha sosiedade,\nrai Deklarasaun ida ne'e iha neon, sei buras ba hanorin, ba educasaun, atu promove\nrespeitu ba direitus ho liberdades, husi dalan progresiva, nasional ho internasional,\natu kaer metin, tuir ho fiar, ho ema membrus Rai Estadu hotu, nos mos ema sira hela iha\nrai nebe sira ukun,\nArtigu 1\nEma hotu hotu moris hanesan ho dignidade ho direitu. Sira hotu iha hanoin, konsiensia\nn'e duni tenki hare malu hanesan espiritu maun-alin.\nArtigu 2\nEma hotu iha direitus ho liberdades tau iha Deklarasaun ida ne'e, la tuir ho fihir,\nhare ba rasa, kor kulit, seksu, lia, relijaun hanoin ho politika oin seluk, nasional ka\nmai husi ema riku ka kiak, tuir moris liurai ka atan.\nTuir tan, labele halu, fihir no hare tanba ba situasaun politica, jurisdisaun, no tanba\nestatutu rai nebe nia moris, se rai ne'e ukun rasik an, ema seluk mak kaer, rai la os\nukun rasik an, ka limitasaun iha ukun rasik an.\nArtigu 3\nEma hotu hotu iha direitu atu moris, liberdade ho seguransa ba ema nia an."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4f29daec49d8c4388ad27c5944b81803",
            "Index": 1,
            "Label": "2",
            "Size": [
                595.0,
                842.0
            ],
            "Text": "Artigu 4\nEma ida labele hatan ka serbi ema, atan ho halu atan tenki bandu tomak.\nArtigu 5\nEma ida labele hetan tortura ka krueldade, halu hat liu ka kastigu.\nArtigu 6\nEma hotu maski, nia iha fatin naran ida, iha direitu tuir lei hanesan ema ida.\nArtigu 7\nTuir lei ema hotu hanesan, iha direitu atu la hetan diskriminasaun, no mos lei hatu\nsatan nia. Hotu hotu iha direitu hanesan hasoru diskriminasaun, la tuir Deklarasaun ida\nne'e no mos hasoru, hasa'e lian soran diskriminasaun ida ne'e.\nArtigu 8\nEma hotu iha direitu atu simu husin tribunal nasaun nia ha haluk nebe halu at nia\ndireitus, tuir lei ka konstituisaun.\nArtigu 9\nLabele kaer ema ida naran deit, kadeia ka ezilio.\nArtigu 10\nEma hotu iha direitu hanesan ba tuir julgamentu iha tribunal atu rona ka tesi lian,\ntribunal tenki independente no mos imparsial, hare nia direitu ho obrigasoens, sala\nnebe hasoru nia.\nArtigu 11\nEma nebe lei hatene halu sala ka halu krime, iha direitu hatete la sala, bainhira tuir\niha tribunal publiku hatete nia sala, mai be nia tenki iha direitu ho garantias ba nia\ndefensa.\nLabele hatete ema ida sala tuir lei kriminal, tanba lia ka buat sasan nia halu nebe la\ntuir lei, la sala tuir lei nasional ka internasional, bainhira halu sala ne'e. Nunee\nmos la bele for sentensa todan liu, tuir ida nebe fo bainhira sala halu.\nArtigu 12\nEma ida labele iha interferensia arbitraria ho nia privasidade, familia, uma,\ncorespondensia, ka hatete at ninia onra ho reputasaun. Ema hotu iha direitu atu hetan\nsatan husin lei hasoru iha interferensia ka halu at.\nArtigu 13\nEma hotu iha direitu ba atu la'u livre ho hela iha Estadu nia laran.\nEma hotu iha direitu atu husik rai naran ida, ho mos ninian, no mos fila ba nia rai\nrasik.\nArtigu 14"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1b35ce4ada8481606613c7ad6dd56f8a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ema hotu iha direitu buka azilu politiku, no mos laran ksolok iha rai seluk husi halu\nat.\nDireitu ida ne'e keta la hasa'e se cazu iha persekusaun husi hahaluk la os krime\npolitiku, ka hahaluk hasoru prinsipios Nasoens Unidas nia.\nArtigu 15\nEma hotu iha direitu ba nasionalidade.\nEma ida la bele arbitrariu bandu nia nasionalidade, ka bandu atu muda nia\nnasionalidade.\nArtigu 16\nMane ho feto tinan bot, la iha limitasaun tanba rasa, nasionalidade ka relijaun, iha\ndireitu atu kaben no mos hahu familia. Sira iha direitu hanesan iha kaben, bainhira\nkaben, ka husik malu.\nKaben tenki tuir hanoin ho hakarak tomak ema nebe atu kaben.\nFamilia ne'e maka unidade natural iha sosiedade, ida direitu atu hetan protesaun husi\nsoseidade ka estadu.\nArtigu 17\nEma hotu iha direitu atu rai nia sasan mesak no mos hamutuk ho ema seluk.\nEma ida labele arbitrariu ba nia sasan.\nArtigu 18\nEma hotu iha direitu ba liberdade ho hanoin, neon ho relijaun, nia direitu iha mos\nliberdade atu troka nia relijaun, nia fiar, liberdade mesak ka ho komunidade iha\npubliku ka privadu, hatudu nia relijaun nia fiar iha hanorin, hahaluk loro loron,\nharohan nor tuir loron bot.\nArtigu 19\nEma hotu iha direitu ba liberdade ho nia opiniaun, espresaun; direitu ida ne'e\nliberdade atu rai nia opiniaun la iha interferensia, atu buka simu, fo informasaun,\nhanoin, iha media lalika hare ba fatin hela nebe.\nArtigu 20\nEma hotu iha direitu ba liderade atu halibur hakmatek ho mos asosiasaun.\nLa bele obriga ema atu tama iha asosiasaun ida.\nArtigu 21\nEma hotu iha direitu atu tama halu parte iha governu nia rai, tama los deit ka tuir\nrepresentantes ema foti.\nEma hotu iha direitu atu tama simu iha servisus publiku iha nia rai.\nVontade povu nia tenki hahu iha hun ho autoridade governu nia; ida ne'e tenki halu iha"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "0d14b5c3800f24d446782d29aac4be77",
            "Index": 3,
            "Label": "4",
            "Size": [
                595.0,
                842.0
            ],
            "Text": "tempu ho eleisoens tebes ne'be universal ho votu, halu votasaun secreta nor tuir\nvotasaun nebe hatudu halu tebes.\nArtigu 22\nEma hotu hanesan membru sosiedade nia, iha direitu ba seguransa sosial iha realizasaun,\nhusi nasaun nia forsa ka coperasaun internasional, tuir organizasaun ho riku rai idak\nnia, iha ekonomia, sosial ho direitus kulturais, ba nia dignidade nos mos livre\ndesenvolvimentu ba nia personalidade.\nArtigu 23\nEma hotu iha direitu atu serbisu, livre atu halu hili serbisu, tuir los condisoens\nserbisu nia, satan hasoru desempregu.\nEma hotu, la diskriminasaun, iha direitu atu simu osan hanesan serbisu nia halu.\nEma hotu nebe serbisu iha direitu atu simu osan los atu ba nia ho nia familia moris ho\ndignidade humana, fo tulun tan, se preciza, tuir tane husi protesaun sosial.\nEma hotu iha direitu atu halu ka tama iha uniaun atu satan nia interese.\nArtigu 24\nEma hotu iha direitu atu deskansa ho halimar, tuir oras ba serbisu nia, loron ferias\nnia ho selu.\nArtigu 25\nEma hotu iha direitu ba moris diak ba saude, nia isin diak mos ba nia familia, nos mos\nhahan, roupa, uma, tratamento doutor nia, serbisus sosiais, iha seguransa se nia la\nserbisu, moras, isin at, katuas, ferik, la hetan moris sasan nebe nia la iha kontrol.\nInan ho labarik ki'ik iha direitu atu simu tulun ho tane espesial. Labarik hotu moris\nho aman, ka la iha aman, hotu tenki simu hanesan tane sosial.\nArtigu 26\nEma hotu iha direitu ba educasaun. Educasaun tenki saugati, iha eskola primaria no hahu\neskola. Eskola primaria tenki obrigatoriu. Educasaun teknika ho profesional tenki\njeralmente halu ba ema hotu, educasaun tersiaria tenki halu ema hotu bele tama tuir\nmeritu.\nEducasaun tenki halu ba desenvolvimentu tomak ba ema nia personalidade, atu halu makas\nliu ba respeitu ba direitus humanus no mos liberdade fundamental. Educasaun tenki foti\nhatene, toleransia ho belun ba rai hotu, rasa ka grupu relijan, tenki lori nafatin ba\noin hahaluk Nasoens Unidas nai atu rai damen.\nInan ho aman iha direitu ho prioridade atu hili educasaun oin sa maka bele fo ba sira\nnia oan.\nArtigu 27\nEma hotu iha liberdade tama iha vida kultural komunidade nia, hakarak artes no mos iha\navansu siensia ho nia benefisio.\nEma hotu iha direitu atu satan intereses moral ho material sai husi sientifico,"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "5393bcf39e4921d1716ae35023275876",
            "Index": 4,
            "Label": "5",
            "Size": [
                595.0,
                842.0
            ],
            "Text": "literariu ka produsaun artitistica nebe nia mak autor.\nArtigu 28\nEma hotu iha direitu ba orden sosial ho internasional, nebe direitus ho liberdades tau\niha Deklarasaun ida ne'e bele halu tuir tomak.\nArtigu 29\nEma hotu iha obrigasaun ba komunidade nebe nia mesak desenvolvimentu nia persinalidade\nne'e tomak bele.\nAtu tau nia direitus ho liberdade, ema hotu tenki sujeita ba deit limitasoens lei\nhatete, atu tane no mos hare direitus, liberdades ema seluk nia, hasoru rekerimentos ba\nmoral, ordern publiku, sasan geral iha sosiedade democratica.\nDireitus ho liberdades ne'e, iha fatin labele halo kontrario hahaluk ho prinsipios\nNasoens Unidas nia.\nArtigu 30\nLa iha buat ida iha Deklarasaun ida ne'e bele interpreta ka hatete ba rai Estadu, ida,\ngrupu no ema ida iha direitu atu halu ativadade, ka halu buat ruma hasoru atu halu at\ndireitus ho liberdades tau iha ne'e."
        }
    }
}

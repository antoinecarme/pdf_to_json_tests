{
    "MetaData": {
        "Author": null,
        "Creation_Date": 1581468627,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "26406ccf51d3a06f2a773ad6166f6c4e",
            "Index": 0,
            "Label": "1",
            "Size": [
                595.0,
                842.0
            ],
            "Text": "INUTTUT PISINNAATITAAFFIIT PILLUGIT SILARSUARMIOQATIGIINNUT NALUNAARUT\nAALLAQQAASIUT\nAtaqqinassusermik inuup nammineq pigisaanik aammalu anooqatigiinnut\nilaasortaasut tamarmik naligiimmik annaasassaanngitsumillu\npisinnaatitaaffeqarnissaannik akuersissuteqarneq nunarsuarmi\nkiffaanngissuseqarnermut, naapertuilluarnermut eqqissinissamullu\ntunngavium mata ,\nInuttut pisinnaatitaaffinnik sumiginnaanerit asissuinerillu\nnaakkittaatsuliornerujussuarnik silarsuarmiunut tarnip nalunngissusiinik\naalassatsitsisartunik nassataqartarmata, aammalu nunarsuarmik inuit\nkillilersugaanngitsumik oqalussinnaatitaaffigalugulu upperisakkut\npisinnaatitaaffeqarfiannik ersiorfiginagulu\natugarliorfigisassarinngisaannik pilersitsinissaq inuiaat anguniagaattut\npingaarnerpaatut tusarliunneqartareersimam mat ,\npingaaruteqarluinnar mat inuiaqatigiit akornanni ikinngutinnersumik\npissuseqarnissaq annertusarniassallugu,\npingaaruteqarluinnar mat inuttut pisinnaatitaaffiit inatsisitigut\nillersorneqarnissaat, inuk allatut sapilerluni qunutitsinermut\nqunusiaanermullu akiuunniartariaqalissanngippat,\nNaalagaaffiit Peqatigiit inuisa isumaqatigiissutikkut\nuppernarsaqqimmassuk inuttut pisinnaatitaaffiit tunngaviusut, inuup\nataqqinassusiata erianassusiatalu aammalu angutit arnallu naligiimmik\npisinnaatitaaffeqarnerisa pingaartinneqarnissaat isumalluarfigigitsik,\naalajangiussimallugulu inuttut atugarisanik siuarsaaniarnissaq\ninuuniarnermilu atugarisanik pitsaanerulersitsinissaq,\nnaalagaaffiit ilaasortaasut imminnut pisussanngortim mata Naalagaaffiit\nPeqatigiit suleqatigalugit sulissutigissallugu inuttut\npisinnaatitaaffinnut aammalu tunngavissiisutut killilersugaanngitsumik\niliorsinnaatitaaffinnut nalinginnaasumik ataqqinninnerup\nannertunerulersinnissaa,\npisinnaatitaaffinnik aammalu killilersugaanngitsumik\niliorsinnaatitaaffinnik tamakkuninnga peqatigiilluni paasinninneq\npisussaaffimmik tamatuminnga piviusunngortitsinissamut\npingaaruteqarnerpaam mat,\nNAALAGAAFFIIT ILAASORTAASUT AALLARTITAASA\ntaamaattumik tamanut nalunaarutigaat inuttut pisinnaatitaaffiit pillugit\nsilarsuarmioqatigiinnut nalunaarut manna inunnut tamanut\ninuiaqatigiinnullu tamanut tunngatillugu peqatigiinnikkut\nanguniagassatut, siunertaralugu inuup kialuunniit aammalu\ninuiaqatigiinnik sullissisut kikkulluunniit tamatigut Nalunaarutikkut\nmatumuuna anguniassagaat atuartitsineq perorsaanerlu aqqutigalugit\npisinnaatitaaffinnut killilersugaanngitsumillu iliorsinnaatitaanernut\ntamakkununnga ataqqinninnerulernissaq aammalu inuiaqatigiit nunallu\nallat alliartuinnartumik suliniuteqarnerisigut qularnaarniassallugu\nsumiluunniit sunniuteqartumik akuersaarneqarlutillu"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4db08c580352d3c0dae2d70a57faae60",
            "Index": 1,
            "Label": "2",
            "Size": [
                595.0,
                842.0
            ],
            "Text": "naammassiniarneqarnissaat, naalagaaffinni ilaasortaasuni innuttaasut\naammalu sumiiffinni naalagaaffinnit taakkunannga aqunneqartuni\ninnuttaasut akornanni.\nImmikkoortoq 1.\nInuit tamarmik inunngorput nammineersinnaassuseqarlutik assigiimmillu\nataqqinassuseqarlutillu pisinnaatitaaffeqarlutik. Solaqassusermik\ntarnillu nalunngissusianik pilersugaapput, imminnullu\niliorfigeqatigiittariaqaraluarput qatanngutigiittut peqatigiinnerup\nanersaavani.\nImmikkoortoq 2.\nKinal uunniit pisinnaatitaaffinnik killilersugaanngitsumillu\niliorsinnaatitaaffinnik nalunaarummi maani taaneqartunik tamanik\natuiumasinnaavoq, sukkulluunniit assigiinngisitsinertaqanngitsumik, s.\nass. inuiannut sorlernut ataneq, ammip qalipaataa, arnaaneq/angutaaneq,\noqaatsit, upperisaq, naalakkersuinikkut isuma allatulluunniit\nisumaqarneq, inuiaassutsikkut imaluunniit innuttaaqatigiinni qanoq\natugaqartuneerneq, pigisaqassuseq, inunnguutsimit imaluunniit\ninuiaqatigiinni allatut inissisimaneq pissutigalugit.\nAammattaaq nunami imaluunniit sumiiffimmi eqqartuussisinnaanikkut\npissutsit imaluunniitt naalakkersuinikkut imaluunniit nunat allamiut\ninuup aalajangersimasup attaveqarfigisaasa isumaat pissutiagalugit\nassigiinngisitsineqassanngilaq, sumiiffik naalakkersuinikkut\nattaveqarfeqanngikkaluarpalluunniit, allanit\noqartussaaffigineqaraluarpat namminersortuunngikkaluarpalluunniit,\nimaluunniit imminut naalakkersorsinnaassusia arlaatigut\nkilliliivigineqarsimagaluarpat.\nImmikkoortoq 3.\nKinaluunniit inuunermut, nammineersinnaassuseqarnissamut\nisumakuluuteqaranilu inuuniarnissamut pisinnaatitaavoq.\nImmikkoortoq 4.\nKinaluunniit inussiaatigineqaraniluunniit\nnamminersorsinnaassusiiagaassanngilaq; inussiaateqarneq\ninussiaarniarnerlu sutigut tamatigut inerteqqutigineqassapput.\nImmikkoortoq 5.\nKinaluunniit naalliutserujussuarneqassanngilaq aammalu peqqarniitsumik,\nnaakkittaatsumik narrunarsaataasumillu pineqassananilu\npillarneqassanani.\nImmikkoortoq 6.\nInuk kinaluunniit nunarsuarmi sumiluunniit eqqartuussisarnermi\npisassalittut pisussaasutulluunniit isigineqarsinnaatitaanissamut\npisinnaatitaavoq.\nImmikkoortoq 7."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3f5bdc4c8805e2971306d4352d1dc30c",
            "Index": 2,
            "Label": "3",
            "Size": [
                595.0,
                842.0
            ],
            "Text": "Kikkulluunniit tamarmik inatsiseqarnikkut naligiissitaasussaapput,\naammalu sutigulluunniit assigiinngisitsinertaqanngitsumik inatsisitigut\nillersorneqarnissamut pisinnaatitaallutik. Kikkulluunniit tamatmik\nassigiimmik pisinnaatitaapput nalunaarummut matumunnga akerliusumik\nsutigulluunniit assigiinngisinneqarnissamut taamatulluunniit\nassigiinngisinneqalernissamut kajumissaarutaasinnaasunut sunulluunniit\nillersorneqarnissamut.\nImmikkoortoq 8.\nKinaluunniit pisinnaatitaavoq naammaginartumik akitsisitaaqqinnissamut\niliuutsinut tunngaviusutut pisinnaatitaaffinnik, nunap\nnaalakkersugaanerani imaluunniit inatsisitigut pineqartunut\ntunniunneqartunik, innarliisunut inuiaqatigiinni eqqartuussiviit\nsusassaqartut aqqutigalugit.\nImmikkoortoq 9.\nKinaluunniit namminissarsiortumik tigusarineqassanngliq,\ntigummigallagassanngortitaassanani imaluunniit nunagisamit\npeersitaassanani.\nImmikkoortoq 10\nKinaluunniit naligiissitaalluinnarnikkut piumasaqarsinnaatitaavoq\neqqartuussivimmi aalajangersimasunut attaveqanngitsumi aammalu\nnakerisarsiortuunngitsumi eqqortuliortumik tamanullu ammasumik\niliorfigineqarnissamik, pisinnaatitaaffimminut pisussaaffimminullu\ntunngasutigut aalajangiiniartoqassatillugu aammalu inatsisit\ntunngavigalugit pillarneqaataasinnaasumik sumilluunniit\nunnerluutigineqarnermini.\nImmikkoortoq 11.\nKinaluunniit pillagaassutaasinnaasumik iliuuseqarsimasutut\nunnerluutigineqartoq pisinnaatitaavoq pinngitsuusutut isigineqarnissamut\npisuunermi tamanut ammasumik eqqartuussisoqarnerani, tamatumani\nuppernarsaatissat tamassa imminut illersorniarnissamut\npisariaqartinneqartut pereerlugit inatsisit naapertorlugit pisuunermi\nuppernarsarneqarnissaata tungaanut.\nKinaluunniit iliuuserisimasaq qanoq iliuuseqanngitsoorsimanerluunniit\ninuiaqatigiit imaluunniit nunat allamiut inatsisaat naapertorlugit\ntamatuma nalaani pillarneqaataasussaanngitsut pissutigalugit\npillagaassutaasinnaasumik pissusilerorsimasutut\npisuutinniarneqarsinnaanngilaq. Aammattaq iliuutsit\npillagaassutaasinnaasut pinerata nalaani aalajangerneqartuniit\nsakkortunerusunik pillaatissisoqarsinnaassanngilaq.\nImmikkoortoq 12.\nKinaluunniit pissutsini namminerisani, ilaqutariinnermi,\nangerlarsimaffimmi imaluunniit allaffigeqatigiittarnikkut pissutsini\nnamminiinnarsortumik akuliuffigineqassanngilaq, aammalu ataqqineqarnerup\ntusaamaneqarnerullu tungaasigut saassunneqassanani. Kinaluunniit\ntaamatut akuliuffigineqarnissamut imaluunniit saassunneqarnissamut"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "66b70cf9da478d3f6fb9741599b741a8",
            "Index": 3,
            "Label": "4",
            "Size": [
                595.0,
                842.0
            ],
            "Text": "inatsisitigut illerorneqarsinnaatitaavoq.\nImmikkoortoq 13.\nKinaluunniit akornuteqanngitsumik angalaarsinnaatitaavoq aammalu\nnaalagaaffiit ataasiakkaat killeqarfiisa iluanni najugaqarfissamik\nnammineerluni toqqaasinnaatitaalluni.\n[Missing Article 13.2]\nImmikkoortoq 14.\nKinaluunniit malersugaanermut atatillugu nunani allani\nqimaaffissarsiornissamut qimaaffissinneqarnissamullu pisinnaatitaavoq.\nPisinnaatitaaffik taana unnerluussaanerni naalakkersuinermut\nattuumassuteqanngitsutut pinerluutinut tunngassuteqavissuni imaluunniit\nNaalagaaffit Peqatigiit siunertaannut tunngavigisaannullu akerliusumik\niliuuseqarsimanerni tunngaviginiarneqarsinnaanngilaq.\nImmikkoortoq 15.\nKinaluunniit naalagaaffimmi aalajangersimasumi innuttaassuseqarnissamut\npisinnaatitaavoq.\nKinaluunniit naalagaaffimmi aalajangersimasumi innuttaassutsiminik\nnamminiinnarsortumik piiaaffigineqarsinnaanngilaq imaluunniit\ninnuttaassutsimik allnanngortitsisinnaatitaanermik\nitigartinneqarsinnaanngilaq.\nImmikkoortoq 16.\nInuiannut solernut atasuunermut tunngasut, naalagaaffimmi sumi\ninnuttaassusrqarnermut tunngasut qanoluunniit upperisaqarneq\nuniffiginagit angutit arnallu nammineersinnaassuseqartutut\nukioqalerseersimasut aappanissinnaatitaapput ilaqutariinnillu\npilersitsisinnaatitaallutik. Aappariilernissap tungaatigut,\naappariinnerup nalaani aammalu aappariigunnaarnerup tungaatigut\nnaligiimmik pisinnaatitaaffeqartussaapput.\nAAppariikerneq aatsaat pisinnaalersinnaassaaq aappariilersussat tamarmik\npinngitsaaliinertaqanngitsumik tamakkiisumillu aappariilernissaq\nisumaqatigiissutigippassuk.\nIlaqutariit inuiaqatigiinni pissusissamisoortumik tunngavissiisumillu\nataasiusortaapput aammalu inuiaqatigiinnit naalagaaffimmillu\nillersorneqartussaallutik.\nImmikkoortoq 17.\nKinaluunniit namminerisaminik pigisaqartussaatitaavoq kisimiilluni\nallanilluunniit peqateqarluni.\nKinaluunniit pigisaanik pissutissaqanngitsumik arsaarneqarsinnaanngilaq.\nImmikkoortoq 18."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ec05d5e4d9645db3e404bd2ae3e97526",
            "Index": 4,
            "Label": "5",
            "Size": [
                595.0,
                842.0
            ],
            "Text": "Kinaluunniit pisinnaatitaavoq eqqarsartaatsikkut, tarnip\nnalunngissusiatigut aammalu upperisakkut killilersugaanngitsumik\niliorsinnaanissamut; pisinnaatitaanermi tassani aamma pineqarpoq\nupperisarsiornermi sorlernut ilaasuunermik upperisamillu\nallanngortitsinissami killilersugaannginnissaq aammalu atuartitsinikkut,\nqanoq iliuuseqarnikkut, guutisiornikkut kiisalu upperisarsiornermi\nunnersuussutigineqartunik naammassinninniarnikkut kisimiilluni\nallanilluunniit peqateqarluni tamanut ammasumik namminersortumilluunniit\nupperisarsiornermi sorlernut ilaasuunermik imaluunniit upperisamik\nnalunaajaateqarnissami killilersugaannginnissaq.\nImmikkoortoq 19.\nKinaluunniit pisinnaatitaavoq killiliiffigineqanngitsumik isummaminik\nnalunaaruteqarnissamut aammalu killiliiffigineqanngitsumik\noqaaseqarsinnaatitaanissamut; pisinnaatitaaffimmi tassani aamma\npineqarput allanit akuliuffigineqarani namminerisatut isummamik\nnalunaaruteqarsinnaatitaaneq aammalu nalunaaruteqarniarnermi\natorneqarsinnaasut suulluunniit aqqutigalugit aammalu nunat killeqarfii\napeqqutaatinnagit paasisassarsiorsinnaaneq eqqarsaatinillu\nnalunaaruteqarsinnaaneq.\nImmikkoortoq 20.\nKikkukkuunniit tamatmik pisinnaatitaapput eqqissisimasumik pissusilimmik\nkillilersugaanngitsumik katersoqatigiittarnissanut aammalu\npeqatigiiffinnik pilersitsisarnissanut.\nKinaluunniit peqatigiiffimmi sumiluunniit ilaasotaanissamut\npinngitsaalineqarsinnaanngilaq.\nImmikkoortoq 21.\nKinaluunniit pisinnaatitaavoq nunagisami aqunneqarnerani toqqaannartumik\nimaluunniit sinniisussatut killilersugaanngitsumik qinikkat\naqqutigalugit peqataaniarnissamut.\nKinaluunniit pisinnaatitaavoq nunagisamini naligiissitaasumik\natorfinitsitaanissamut suliaqartitaanissamullu.\nInnuttaasut piumassuseqarnerat naalakkersuisut\noqartussaassuseqarnissaannut tunngaviussaaq; piumassuseqarneq tamanna\nersersinneqartassaaq piffissani aalajangersimasuni piviusumillu\nqinersisoqartarneratigut aammalu naligiimmik qinersisinnaatitaanikkut\npisassalluni isertuussamik taaguinertigut imaluunniit taamatulli\nkillilersugaanngitsumik taaguisarnermi periaatsit aqqutigalugit.\nImmikkoortoq 22.\nKinaluunniit unuiaqatigiinni ilaasortaasutut pisinnaatitaavoq\ninooqatgiinnermi toqqissisimaarnissamut aammalu\npiumasaqarsinnaatitaalluni aningaarsarsiornikkut, inuttut aammalu\nkulturimut tunngassutilitsigut pisannaatitaaffit nammineq\nataqqinassutsimut killilersugaanngitsumillu inuttut\nineriartorsinnaanissamut pinngitsoorneqarsinnaanngitsut\naaqqissuunneqartassasut inuiaqatigiit qanoq iliuuseqarnerisigut aammalu"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9988e3b722afba72ae62f729e53e1959",
            "Index": 5,
            "Label": "6",
            "Size": [
                595.0,
                842.0
            ],
            "Text": "nunanik allanik suleqatiginninnikkut kiisalu naalagaaffiit ataasiakkaat\naaqqissuuaanerat atortussatigullu pissarsivissaataat naapertorlugit.\nImmikkoortoq 23.\nKinaluunniit pisinnaatitaavoq suliffeqarnissamut, suliffissamik\nnammineerluni toqqaanissamut, silunermi naapertuilluartumik\najunngitsunillu atugassaqartitaanissamut aammalu\nsuliffissaaruttoornaveersaartitaanissamut.\nKinaluunniit assigiinngisitsinertaqanngitsumik pisinnaatitaavoq suliat\nassigiippata naligiimmik akissarsiaqartitaanissamut.\nKinaluunniit sulisuusoq pisinnaatitaavoq naapertuilluartumik\niluarinartumillu akissarsiaqartitaanissamut, imminut ilaquttaminillu\ninummut naleqquttumik inuutinniarnissamut pisariaqassappallu aamma\ninunnik allnik sernissuiniarnernut isumannarunnaarsitsisussanik.\nKinaluunniit pisinnaatitaavoq sulinermi soqutigisaminut\nillersuutissaatut suliaqaqatigiit peqatigiiffiinik pilersitsinissamut\ntamakkunanilu ilanngunnissamut.\nImmikkoortoq 24.\nKinaluunniit pisinnaatitaavoq qasuersaarnissamut sunngiffeqarnissamullu,\nilanngullugu piffissamik suliffiusumik naammaginartumik killilersuineq,\naammalu piffissani aalajangersimasuni akissarsiat pigiinnarlugit\nferiaqartarnissamut.\nImmikkoortoq 25.\nKinaluunniit pisinnaatitaavoq pissaqassutsikkut nammineq ilaquttamilu\npeqqinnissaannut toqqissisimaarnissaannullu naammattunik\natugaqarnissamut, ilanngullugit nerisassatigut, atisatigut, inissatigut\naammalu nakorsamit ikiorneqarnikkut aammalu inooqatigiinnermi\npisariaqartinneqartutut ajunngitsorsiassatigut naammaginartuusunik,\npisinnaatitaallunilu suliffissaarusimaneqartillugu, napparsimanermi,\nsulisinnaajunnaarnermi, aappaarsernermi, utoqqalinermi imaluunniit\niluanaarutigisinnaasanik allanik pissutsit nammineq pisuussutiginngisat\npissutigalugit annaasaqarnermi isumannaatsunik atugassaqartitaanissamut.\nAnaanaasut meeqqallu immikkut ittumik isumassorneqarlutillu\nikiorneqartussaapput. Meeqqat tamarmik, aappariinnermi tamatumaluunniit\navataatigut inunngoraluarunik assigiimmik, inoqatigiinnermi\nillersorneqartussaapput.\nImmikkoortoq 26.\nKinaluunniit pisinnaatitaavoq atuartitaanissamut,. Atuartitaaneq\nakeqanngilaq, allatut ajornarpat minnerpaamik ilinniaqqaatissanik\ntunngavissaasunillu ilinniarnermi. Ilinniaqqaatissanik atuartitaaneq\npinngitsoorani pisussaassaaq. Teknikkikkut suliatigullu ilinniartitaaneq\ntamanut nalinginnaasumik ammatinneqassaaq aammalu piginnaassutsit\ntunngavigalugit annertunerusumik atuartitaaneq kikkunnulluunniit\nnaligiissumik ammatinneqassaaq."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3388bbe6d25390217c47eb40228f803b",
            "Index": 6,
            "Label": "7",
            "Size": [
                595.0,
                842.0
            ],
            "Text": "Atuartitsinermi anguniarneqassaaq inuup inuttut naammattumik\nineriartortinneqarnissaa aammalu inuttut pisinnaatitaaffinnut\nnammineersinnaalernissamullu aallarniutaasunut ataqqinninnerup\nannertusarneqarnissaa. Naalagaaffiit tamarnik aammalu inuiaqatigiinni\nsorlerni ataqatigiiaat upperisaqaqatigiiaallu akornanni\npaaseqatgiinnissamut, akaareqatigiinnissamut aammalu Naalagaaffiit\nPeqatigiit eqqissisimanissap pigiinnatnissaanut sulinerannut\nsiuarsaaviussalluni.\nAngajoqqaat qitornamik qanoq atuartitaanissaannik toqqaaniarnissamut\nsalliutitaassapput.\nImmikkoortoq 27.\nKinaluunniit pisinnaatitaavoq inuiaqatigiinni kulturimut\ntunngassutilitsigut ingerlatsinerni killilersorneqanngitsumik\npeqataanissamut, eqqumiitsulianik nuannaaruteqarnissamut aammalu\nilisimatuussutsikkut siuariaatinik taakkualu ajunngitsorsiassartaanik\npaasissutissinneqartarnissamut.\nKinaluunniit pisinnaatitaavoq ileqqorissaarnermut tunngasutigut aammalu\ntimikkut inuuniarnermut tunngasutigut soqutigisanik\nilisimatuussutsikkut, atuakkiatigut imaluunniit\neqqumiitsullioriaatsikkut pilersissimasaminut tunngassutillit\nsuugaluartulluunniit illersorneqarnissaannut.\nImmikkoortoq 28.\nKinaluunniit piumasaqarsinnaatitaavoq inuttut inuiaqatigiittullu\natugarisat aaqqissuussivigineqarnissaannik, tamatumani\npisinnaatitaaffiit killilersugaanngitsumillu iliorsinnaatitaaffiit\nNalunaarummi matumani taaneqartut tamakkiisumik\npiviusunngorsinnaaqqullugit.\nImmikkoortoq 29.\nKinaluunniit inuiaqatigiit tungaannut pisussaaffeqarpoq, taamaallaalli\ntamatumani inuttut killilersugaanngitsumik tamalliisulmillu\nineriartorsinnaatitaaneq tunngavigalugit.\nPisinnaatitaaffiit aamma killilersugaanngitsumik iliorsinnaatitaaffiit\natorneqarnerini kialuunniit taqamaallaat naalagarsiorfigisussaavai\nkillilersuutit inatsisini aalajangersarneqarsimasut inuit allat\npisinnaatitaaffiisa killilersugaanngitsumillu iliorsinnaatitaaffiisa\naammalu piumasaqaatit naapertuilluartut inuiaqatigiinni inuit\nkikkulluunniit naalakkersuinikkut oqaasissaqaqatigiiffigisaanni\nileqqorissaarnissamut tunngasut, inuiaqatigiit aaqqissuussaanerat\naammalu inunnut tamanut iluaqutissatut piumasaqaatigineqartut\nnaammassiniarnissaat siunertaralugu.\nPisinnaatitaaffiit killilersugaanngitsumillu iliorsinnaatitaaffiit\ntamakku Naalagaaffiit Peqatigiit siunertarisaannut tunngavigisaannullu\nakerliusumik atorneqanngilluinnassapput.\nImmikkoortoq 30."
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "846ab9bba66d753c6b9fa0b9e1617890",
            "Index": 7,
            "Label": "8",
            "Size": [
                595.0,
                842.0
            ],
            "Text": "Nalunaarummi matumani taaneqartut arlaannaalluunniit paasineqassanngilaq\nnaalagaaffinnut, ataatsimoortukkuutaanut imaluunniit inunnut\nataasiakkaanut tunngavissiisutut sumilluunniit ingerlassaqarniarnissamut\nimaluunniit iliuuseqarniarnissamut pisinnaatitaaffittut\nkillilersugaanngitsumillu iliuuseqarsinnaatitaaffittut\nkillilersugaanngitsumillu iliuuseqarsinnaatitaaffittut maani\nnaatsorsuunneqartut arlaannaannilluunniit\nsuujunnaarsitsiniutaasinnaasunik."
        }
    }
}

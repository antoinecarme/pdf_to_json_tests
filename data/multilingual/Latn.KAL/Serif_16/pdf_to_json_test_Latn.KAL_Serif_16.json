{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468689,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "INUTTUT PISINNAATITAAFFIIT PILLUGIT SILARSUARMIOQATIGIINNUT\nNALUNAARUT\nAALLAQQAASIUT\nAtaqqinassusermik inuup nammineq pigisaanik aammalu anooqatigiinnut\nilaasortaasut tamarmik naligiimmik annaasassaanngitsumillu\npisinnaatitaaffeqarnissaannik akuersissuteqarneq nunarsuarmi\nkiffaanngissuseqarnermut, naapertuilluarnermut eqqissinissamullu tunngavium mata\n,\nInuttut pisinnaatitaaffinnik sumiginnaanerit asissuinerillu\nnaakkittaatsuliornerujussuarnik silarsuarmiunut tarnip nalunngissusiinik\naalassatsitsisartunik nassataqartarmata, aammalu nunarsuarmik inuit\nkillilersugaanngitsumik oqalussinnaatitaaffigalugulu upperisakkut\npisinnaatitaaffeqarfiannik ersiorfiginagulu atugarliorfigisassarinngisaannik\npilersitsinissaq inuiaat anguniagaattut pingaarnerpaatut tusarliunneqartareersimam\nmat ,\npingaaruteqarluinnar mat inuiaqatigiit akornanni ikinngutinnersumik\npissuseqarnissaq annertusarniassallugu,\npingaaruteqarluinnar mat inuttut pisinnaatitaaffiit inatsisitigut illersorneqarnissaat,\ninuk allatut sapilerluni qunutitsinermut qunusiaanermullu\nakiuunniartariaqalissanngippat,\nNaalagaaffiit Peqatigiit inuisa isumaqatigiissutikkut uppernarsaqqimmassuk inuttut\npisinnaatitaaffiit tunngaviusut, inuup ataqqinassusiata erianassusiatalu aammalu\nangutit arnallu naligiimmik pisinnaatitaaffeqarnerisa pingaartinneqarnissaat\nisumalluarfigigitsik, aalajangiussimallugulu inuttut atugarisanik siuarsaaniarnissaq\ninuuniarnermilu atugarisanik pitsaanerulersitsinissaq,\nnaalagaaffiit ilaasortaasut imminnut pisussanngortim mata Naalagaaffiit Peqatigiit\nsuleqatigalugit sulissutigissallugu inuttut pisinnaatitaaffinnut aammalu\ntunngavissiisutut killilersugaanngitsumik iliorsinnaatitaaffinnut nalinginnaasumik\nataqqinninnerup annertunerulersinnissaa,\npisinnaatitaaffinnik aammalu killilersugaanngitsumik iliorsinnaatitaaffinnik\ntamakkuninnga peqatigiilluni paasinninneq pisussaaffimmik tamatuminnga\npiviusunngortitsinissamut pingaaruteqarnerpaam mat,\nNAALAGAAFFIIT ILAASORTAASUT AALLARTITAASA\ntaamaattumik tamanut nalunaarutigaat inuttut pisinnaatitaaffiit pillugit\nsilarsuarmioqatigiinnut nalunaarut manna inunnut tamanut inuiaqatigiinnullu\ntamanut tunngatillugu peqatigiinnikkut anguniagassatut, siunertaralugu inuup\nkialuunniit aammalu inuiaqatigiinnik sullissisut kikkulluunniit tamatigut\nNalunaarutikkut matumuuna anguniassagaat atuartitsineq perorsaanerlu\naqqutigalugit pisinnaatitaaffinnut killilersugaanngitsumillu iliorsinnaatitaanernut\ntamakkununnga ataqqinninnerulernissaq aammalu inuiaqatigiit nunallu allat\nalliartuinnartumik suliniuteqarnerisigut qularnaarniassallugu sumiluunniit\nsunniuteqartumik akuersaarneqarlutillu naammassiniarneqarnissaat, naalagaaffinni\nilaasortaasuni innuttaasut aammalu sumiiffinni naalagaaffinnit taakkunannga\naqunneqartuni innuttaasut akornanni.",
            "Image": "118aef55f2e931eba59259c66c568f54"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Immikkoortoq 1.\nInuit tamarmik inunngorput nammineersinnaassuseqarlutik assigiimmillu\nataqqinassuseqarlutillu pisinnaatitaaffeqarlutik. Solaqassusermik tarnillu\nnalunngissusianik pilersugaapput, imminnullu iliorfigeqatigiittariaqaraluarput\nqatanngutigiittut peqatigiinnerup anersaavani.\nImmikkoortoq 2.\nKinal uunniit pisinnaatitaaffinnik killilersugaanngitsumillu iliorsinnaatitaaffinnik\nnalunaarummi maani taaneqartunik tamanik atuiumasinnaavoq, sukkulluunniit\nassigiinngisitsinertaqanngitsumik, s. ass. inuiannut sorlernut ataneq, ammip\nqalipaataa, arnaaneq/angutaaneq, oqaatsit, upperisaq, naalakkersuinikkut isuma\nallatulluunniit isumaqarneq, inuiaassutsikkut imaluunniit innuttaaqatigiinni qanoq\natugaqartuneerneq, pigisaqassuseq, inunnguutsimit imaluunniit inuiaqatigiinni\nallatut inissisimaneq pissutigalugit.\nAammattaaq nunami imaluunniit sumiiffimmi eqqartuussisinnaanikkut pissutsit\nimaluunniitt naalakkersuinikkut imaluunniit nunat allamiut inuup aalajangersimasup\nattaveqarfigisaasa isumaat pissutiagalugit assigiinngisitsineqassanngilaq, sumiiffik\nnaalakkersuinikkut attaveqarfeqanngikkaluarpalluunniit, allanit\noqartussaaffigineqaraluarpat namminersortuunngikkaluarpalluunniit, imaluunniit\nimminut naalakkersorsinnaassusia arlaatigut killiliivigineqarsimagaluarpat.\nImmikkoortoq 3.\nKinaluunniit inuunermut, nammineersinnaassuseqarnissamut isumakuluuteqaranilu\ninuuniarnissamut pisinnaatitaavoq.\nImmikkoortoq 4.\nKinaluunniit inussiaatigineqaraniluunniit namminersorsinnaassusiiagaassanngilaq;\ninussiaateqarneq inussiaarniarnerlu sutigut tamatigut inerteqqutigineqassapput.\nImmikkoortoq 5.\nKinaluunniit naalliutserujussuarneqassanngilaq aammalu peqqarniitsumik,\nnaakkittaatsumik narrunarsaataasumillu pineqassananilu pillarneqassanani.\nImmikkoortoq 6.\nInuk kinaluunniit nunarsuarmi sumiluunniit eqqartuussisarnermi pisassalittut\npisussaasutulluunniit isigineqarsinnaatitaanissamut pisinnaatitaavoq.\nImmikkoortoq 7.\nKikkulluunniit tamarmik inatsiseqarnikkut naligiissitaasussaapput, aammalu\nsutigulluunniit assigiinngisitsinertaqanngitsumik inatsisitigut illersorneqarnissamut\npisinnaatitaallutik. Kikkulluunniit tamatmik assigiimmik pisinnaatitaapput\nnalunaarummut matumunnga akerliusumik sutigulluunniit\nassigiinngisinneqarnissamut taamatulluunniit assigiinngisinneqalernissamut\nkajumissaarutaasinnaasunut sunulluunniit illersorneqarnissamut.\nImmikkoortoq 8.\nKinaluunniit pisinnaatitaavoq naammaginartumik akitsisitaaqqinnissamut iliuutsinut",
            "Image": "57a7f482fea7c2f89c696e71ebd5c2c2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "tunngaviusutut pisinnaatitaaffinnik, nunap naalakkersugaanerani imaluunniit\ninatsisitigut pineqartunut tunniunneqartunik, innarliisunut inuiaqatigiinni\neqqartuussiviit susassaqartut aqqutigalugit.\nImmikkoortoq 9.\nKinaluunniit namminissarsiortumik tigusarineqassanngliq,\ntigummigallagassanngortitaassanani imaluunniit nunagisamit peersitaassanani.\nImmikkoortoq 10\nKinaluunniit naligiissitaalluinnarnikkut piumasaqarsinnaatitaavoq eqqartuussivimmi\naalajangersimasunut attaveqanngitsumi aammalu nakerisarsiortuunngitsumi\neqqortuliortumik tamanullu ammasumik iliorfigineqarnissamik,\npisinnaatitaaffimminut pisussaaffimminullu tunngasutigut\naalajangiiniartoqassatillugu aammalu inatsisit tunngavigalugit\npillarneqaataasinnaasumik sumilluunniit unnerluutigineqarnermini.\nImmikkoortoq 11.\nKinaluunniit pillagaassutaasinnaasumik iliuuseqarsimasutut unnerluutigineqartoq\npisinnaatitaavoq pinngitsuusutut isigineqarnissamut pisuunermi tamanut ammasumik\neqqartuussisoqarnerani, tamatumani uppernarsaatissat tamassa imminut\nillersorniarnissamut pisariaqartinneqartut pereerlugit inatsisit naapertorlugit\npisuunermi uppernarsarneqarnissaata tungaanut.\nKinaluunniit iliuuserisimasaq qanoq iliuuseqanngitsoorsimanerluunniit inuiaqatigiit\nimaluunniit nunat allamiut inatsisaat naapertorlugit tamatuma nalaani\npillarneqaataasussaanngitsut pissutigalugit pillagaassutaasinnaasumik\npissusilerorsimasutut pisuutinniarneqarsinnaanngilaq. Aammattaq iliuutsit\npillagaassutaasinnaasut pinerata nalaani aalajangerneqartuniit sakkortunerusunik\npillaatissisoqarsinnaassanngilaq.\nImmikkoortoq 12.\nKinaluunniit pissutsini namminerisani, ilaqutariinnermi, angerlarsimaffimmi\nimaluunniit allaffigeqatigiittarnikkut pissutsini namminiinnarsortumik\nakuliuffigineqassanngilaq, aammalu ataqqineqarnerup tusaamaneqarnerullu\ntungaasigut saassunneqassanani. Kinaluunniit taamatut akuliuffigineqarnissamut\nimaluunniit saassunneqarnissamut inatsisitigut illerorneqarsinnaatitaavoq.\nImmikkoortoq 13.\nKinaluunniit akornuteqanngitsumik angalaarsinnaatitaavoq aammalu naalagaaffiit\nataasiakkaat killeqarfiisa iluanni najugaqarfissamik nammineerluni\ntoqqaasinnaatitaalluni.\n[Missing Article 13.2]\nImmikkoortoq 14.\nKinaluunniit malersugaanermut atatillugu nunani allani qimaaffissarsiornissamut\nqimaaffissinneqarnissamullu pisinnaatitaavoq.\nPisinnaatitaaffik taana unnerluussaanerni naalakkersuinermut\nattuumassuteqanngitsutut pinerluutinut tunngassuteqavissuni imaluunniit",
            "Image": "5892911b4b3985c5dbb2ff1283846d40"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Naalagaaffit Peqatigiit siunertaannut tunngavigisaannullu akerliusumik\niliuuseqarsimanerni tunngaviginiarneqarsinnaanngilaq.\nImmikkoortoq 15.\nKinaluunniit naalagaaffimmi aalajangersimasumi innuttaassuseqarnissamut\npisinnaatitaavoq.\nKinaluunniit naalagaaffimmi aalajangersimasumi innuttaassutsiminik\nnamminiinnarsortumik piiaaffigineqarsinnaanngilaq imaluunniit innuttaassutsimik\nallnanngortitsisinnaatitaanermik itigartinneqarsinnaanngilaq.\nImmikkoortoq 16.\nInuiannut solernut atasuunermut tunngasut, naalagaaffimmi sumi\ninnuttaassusrqarnermut tunngasut qanoluunniit upperisaqarneq uniffiginagit angutit\narnallu nammineersinnaassuseqartutut ukioqalerseersimasut\naappanissinnaatitaapput ilaqutariinnillu pilersitsisinnaatitaallutik. Aappariilernissap\ntungaatigut, aappariinnerup nalaani aammalu aappariigunnaarnerup tungaatigut\nnaligiimmik pisinnaatitaaffeqartussaapput.\nAAppariikerneq aatsaat pisinnaalersinnaassaaq aappariilersussat tamarmik\npinngitsaaliinertaqanngitsumik tamakkiisumillu aappariilernissaq\nisumaqatigiissutigippassuk.\nIlaqutariit inuiaqatigiinni pissusissamisoortumik tunngavissiisumillu\nataasiusortaapput aammalu inuiaqatigiinnit naalagaaffimmillu\nillersorneqartussaallutik.\nImmikkoortoq 17.\nKinaluunniit namminerisaminik pigisaqartussaatitaavoq kisimiilluni allanilluunniit\npeqateqarluni.\nKinaluunniit pigisaanik pissutissaqanngitsumik arsaarneqarsinnaanngilaq.\nImmikkoortoq 18.\nKinaluunniit pisinnaatitaavoq eqqarsartaatsikkut, tarnip nalunngissusiatigut\naammalu upperisakkut killilersugaanngitsumik iliorsinnaanissamut;\npisinnaatitaanermi tassani aamma pineqarpoq upperisarsiornermi sorlernut\nilaasuunermik upperisamillu allanngortitsinissami killilersugaannginnissaq aammalu\natuartitsinikkut, qanoq iliuuseqarnikkut, guutisiornikkut kiisalu upperisarsiornermi\nunnersuussutigineqartunik naammassinninniarnikkut kisimiilluni allanilluunniit\npeqateqarluni tamanut ammasumik namminersortumilluunniit upperisarsiornermi\nsorlernut ilaasuunermik imaluunniit upperisamik nalunaajaateqarnissami\nkillilersugaannginnissaq.\nImmikkoortoq 19.\nKinaluunniit pisinnaatitaavoq killiliiffigineqanngitsumik isummaminik\nnalunaaruteqarnissamut aammalu killiliiffigineqanngitsumik\noqaaseqarsinnaatitaanissamut; pisinnaatitaaffimmi tassani aamma pineqarput allanit\nakuliuffigineqarani namminerisatut isummamik nalunaaruteqarsinnaatitaaneq\naammalu nalunaaruteqarniarnermi atorneqarsinnaasut suulluunniit aqqutigalugit\naammalu nunat killeqarfii apeqqutaatinnagit paasisassarsiorsinnaaneq",
            "Image": "5ce0b95f330ae2a5fa83bf2a7422380c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "eqqarsaatinillu nalunaaruteqarsinnaaneq.\nImmikkoortoq 20.\nKikkukkuunniit tamatmik pisinnaatitaapput eqqissisimasumik pissusilimmik\nkillilersugaanngitsumik katersoqatigiittarnissanut aammalu peqatigiiffinnik\npilersitsisarnissanut.\nKinaluunniit peqatigiiffimmi sumiluunniit ilaasotaanissamut\npinngitsaalineqarsinnaanngilaq.\nImmikkoortoq 21.\nKinaluunniit pisinnaatitaavoq nunagisami aqunneqarnerani toqqaannartumik\nimaluunniit sinniisussatut killilersugaanngitsumik qinikkat aqqutigalugit\npeqataaniarnissamut.\nKinaluunniit pisinnaatitaavoq nunagisamini naligiissitaasumik atorfinitsitaanissamut\nsuliaqartitaanissamullu.\nInnuttaasut piumassuseqarnerat naalakkersuisut oqartussaassuseqarnissaannut\ntunngaviussaaq; piumassuseqarneq tamanna ersersinneqartassaaq piffissani\naalajangersimasuni piviusumillu qinersisoqartarneratigut aammalu naligiimmik\nqinersisinnaatitaanikkut pisassalluni isertuussamik taaguinertigut imaluunniit\ntaamatulli killilersugaanngitsumik taaguisarnermi periaatsit aqqutigalugit.\nImmikkoortoq 22.\nKinaluunniit unuiaqatigiinni ilaasortaasutut pisinnaatitaavoq inooqatgiinnermi\ntoqqissisimaarnissamut aammalu piumasaqarsinnaatitaalluni aningaarsarsiornikkut,\ninuttut aammalu kulturimut tunngassutilitsigut pisannaatitaaffit nammineq\nataqqinassutsimut killilersugaanngitsumillu inuttut ineriartorsinnaanissamut\npinngitsoorneqarsinnaanngitsut aaqqissuunneqartassasut inuiaqatigiit qanoq\niliuuseqarnerisigut aammalu nunanik allanik suleqatiginninnikkut kiisalu\nnaalagaaffiit ataasiakkaat aaqqissuuaanerat atortussatigullu pissarsivissaataat\nnaapertorlugit.\nImmikkoortoq 23.\nKinaluunniit pisinnaatitaavoq suliffeqarnissamut, suliffissamik nammineerluni\ntoqqaanissamut, silunermi naapertuilluartumik ajunngitsunillu\natugassaqartitaanissamut aammalu suliffissaaruttoornaveersaartitaanissamut.\nKinaluunniit assigiinngisitsinertaqanngitsumik pisinnaatitaavoq suliat assigiippata\nnaligiimmik akissarsiaqartitaanissamut.\nKinaluunniit sulisuusoq pisinnaatitaavoq naapertuilluartumik iluarinartumillu\nakissarsiaqartitaanissamut, imminut ilaquttaminillu inummut naleqquttumik\ninuutinniarnissamut pisariaqassappallu aamma inunnik allnik sernissuiniarnernut\nisumannarunnaarsitsisussanik.\nKinaluunniit pisinnaatitaavoq sulinermi soqutigisaminut illersuutissaatut\nsuliaqaqatigiit peqatigiiffiinik pilersitsinissamut tamakkunanilu ilanngunnissamut.\nImmikkoortoq 24.",
            "Image": "0d0229cf4661ab5195a2a298b46d1cf9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kinaluunniit pisinnaatitaavoq qasuersaarnissamut sunngiffeqarnissamullu,\nilanngullugu piffissamik suliffiusumik naammaginartumik killilersuineq, aammalu\npiffissani aalajangersimasuni akissarsiat pigiinnarlugit feriaqartarnissamut.\nImmikkoortoq 25.\nKinaluunniit pisinnaatitaavoq pissaqassutsikkut nammineq ilaquttamilu\npeqqinnissaannut toqqissisimaarnissaannullu naammattunik atugaqarnissamut,\nilanngullugit nerisassatigut, atisatigut, inissatigut aammalu nakorsamit\nikiorneqarnikkut aammalu inooqatigiinnermi pisariaqartinneqartutut\najunngitsorsiassatigut naammaginartuusunik, pisinnaatitaallunilu\nsuliffissaarusimaneqartillugu, napparsimanermi, sulisinnaajunnaarnermi,\naappaarsernermi, utoqqalinermi imaluunniit iluanaarutigisinnaasanik allanik pissutsit\nnammineq pisuussutiginngisat pissutigalugit annaasaqarnermi isumannaatsunik\natugassaqartitaanissamut.\nAnaanaasut meeqqallu immikkut ittumik isumassorneqarlutillu ikiorneqartussaapput.\nMeeqqat tamarmik, aappariinnermi tamatumaluunniit avataatigut inunngoraluarunik\nassigiimmik, inoqatigiinnermi illersorneqartussaapput.\nImmikkoortoq 26.\nKinaluunniit pisinnaatitaavoq atuartitaanissamut,. Atuartitaaneq akeqanngilaq,\nallatut ajornarpat minnerpaamik ilinniaqqaatissanik tunngavissaasunillu\nilinniarnermi. Ilinniaqqaatissanik atuartitaaneq pinngitsoorani pisussaassaaq.\nTeknikkikkut suliatigullu ilinniartitaaneq tamanut nalinginnaasumik\nammatinneqassaaq aammalu piginnaassutsit tunngavigalugit annertunerusumik\natuartitaaneq kikkunnulluunniit naligiissumik ammatinneqassaaq.\nAtuartitsinermi anguniarneqassaaq inuup inuttut naammattumik\nineriartortinneqarnissaa aammalu inuttut pisinnaatitaaffinnut\nnammineersinnaalernissamullu aallarniutaasunut ataqqinninnerup\nannertusarneqarnissaa. Naalagaaffiit tamarnik aammalu inuiaqatigiinni sorlerni\nataqatigiiaat upperisaqaqatigiiaallu akornanni paaseqatgiinnissamut,\nakaareqatigiinnissamut aammalu Naalagaaffiit Peqatigiit eqqissisimanissap\npigiinnatnissaanut sulinerannut siuarsaaviussalluni.\nAngajoqqaat qitornamik qanoq atuartitaanissaannik toqqaaniarnissamut\nsalliutitaassapput.\nImmikkoortoq 27.\nKinaluunniit pisinnaatitaavoq inuiaqatigiinni kulturimut tunngassutilitsigut\ningerlatsinerni killilersorneqanngitsumik peqataanissamut, eqqumiitsulianik\nnuannaaruteqarnissamut aammalu ilisimatuussutsikkut siuariaatinik taakkualu\najunngitsorsiassartaanik paasissutissinneqartarnissamut.\nKinaluunniit pisinnaatitaavoq ileqqorissaarnermut tunngasutigut aammalu timikkut\ninuuniarnermut tunngasutigut soqutigisanik ilisimatuussutsikkut, atuakkiatigut\nimaluunniit eqqumiitsullioriaatsikkut pilersissimasaminut tunngassutillit\nsuugaluartulluunniit illersorneqarnissaannut.\nImmikkoortoq 28.\nKinaluunniit piumasaqarsinnaatitaavoq inuttut inuiaqatigiittullu atugarisat\naaqqissuussivigineqarnissaannik, tamatumani pisinnaatitaaffiit",
            "Image": "f357be9634ceb14ebc50cb641cbc41ec"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "killilersugaanngitsumillu iliorsinnaatitaaffiit Nalunaarummi matumani taaneqartut\ntamakkiisumik piviusunngorsinnaaqqullugit.\nImmikkoortoq 29.\nKinaluunniit inuiaqatigiit tungaannut pisussaaffeqarpoq, taamaallaalli tamatumani\ninuttut killilersugaanngitsumik tamalliisulmillu ineriartorsinnaatitaaneq\ntunngavigalugit.\nPisinnaatitaaffiit aamma killilersugaanngitsumik iliorsinnaatitaaffiit atorneqarnerini\nkialuunniit taqamaallaat naalagarsiorfigisussaavai killilersuutit inatsisini\naalajangersarneqarsimasut inuit allat pisinnaatitaaffiisa killilersugaanngitsumillu\niliorsinnaatitaaffiisa aammalu piumasaqaatit naapertuilluartut inuiaqatigiinni inuit\nkikkulluunniit naalakkersuinikkut oqaasissaqaqatigiiffigisaanni ileqqorissaarnissamut\ntunngasut, inuiaqatigiit aaqqissuussaanerat aammalu inunnut tamanut iluaqutissatut\npiumasaqaatigineqartut naammassiniarnissaat siunertaralugu.\nPisinnaatitaaffiit killilersugaanngitsumillu iliorsinnaatitaaffiit tamakku Naalagaaffiit\nPeqatigiit siunertarisaannut tunngavigisaannullu akerliusumik\natorneqanngilluinnassapput.\nImmikkoortoq 30.\nNalunaarummi matumani taaneqartut arlaannaalluunniit paasineqassanngilaq\nnaalagaaffinnut, ataatsimoortukkuutaanut imaluunniit inunnut ataasiakkaanut\ntunngavissiisutut sumilluunniit ingerlassaqarniarnissamut imaluunniit\niliuuseqarniarnissamut pisinnaatitaaffittut killilersugaanngitsumillu\niliuuseqarsinnaatitaaffittut killilersugaanngitsumillu iliuuseqarsinnaatitaaffittut\nmaani naatsorsuunneqartut arlaannaannilluunniit suujunnaarsitsiniutaasinnaasunik.",
            "Image": "86926224eb02f8b9eb8925b60533ef1c"
        }
    }
}

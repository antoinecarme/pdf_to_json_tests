{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466755,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "ADASA NDZINOA HO DAWURB\u0186\nNYIENYIM\n\u0186nam d\u025b adasa h\u0254n enyimnyam y\u025b p\u025br na ndzinoa a obi nngye mmfi h\u0254n nsamu a w\u0254w\u0254 no ngyetomu nye wiadze yi mu fahodzi, p\u025brp\u025brdzi, nts\u025bntsenenee na asomdwee ne fapem;\n\u0186nam d\u025b tsia a yetsiatsia nyimpa ne ndzinoa do no dze ewurkadze nwenwen a obiara tsia aba, na afei so w\u0254ab\u0254 wiadze a \u0254reba a no mu nyimpa benya fahodzi w\u0254 kasa, gyedzi, suro na ohia ho dawur d\u025b\nnyimpapem nyina h\u0254n ahwehw\u025bdze tsitsir,\n\u0186nam d\u025b ohia p\u025bp\u025b\u025bp\u025b d\u025b y\u025bmmp\u025b d\u025b y\u025by\u025b adasa ndzinoa ho mbra,\n\u0186nam d\u025b ohia d\u025b wotu aman na aman ntamu any\u025bnkoy\u025b nkitahodzi mpon,\n\u0186nam d\u025b Amanaman Nkab\u0254mu Kuw mu nyimpa nyina edua Farbaa Nwoma no do agye h\u0254n gyedzi a \u0254w\u0254 adasa awose ndzinoa, nyimpa n'enyimnyam na nyimpa no bo a \u0254som, na mbanyin na mbaa h\u0254n\nndzinoa a \u0254y\u025b p\u025br ato mu na w\u0254ab\u0254 h\u0254n enyim biriw d\u025b wobotu asetsena mu kank\u0254 na atseyie mpon,\n\u0186nam d\u025b aman a w\u0254d\u0254m Amanaman Nkab\u0254mu Kuw no ab\u0254 \u0254dabaa d\u025b w\u0254nye Kuw no b\u025by\u025b ahwehw\u025b amansuon nyina enyiedzi ama adasa ndzinoa na awose fahodzi ntsi.\nKUW NO BAGUA K\u0190SE NO\nPaa mu k\u00e3 d\u025b:\nAfei,\nNHYIAMU K\u0190SE NO YI ADASA NDZINOA HO DAWURB\u0186 no kyer\u025b d\u025b: \u0254no nye nhwh\u025bdodze tsitsir a \u0254w\u0254 h\u0254 ma nyimpa na aman nyina, ama ankorankor biara na nyimpa kuw biara, s\u025b w\u0254dze d\u025bm\ndawurb\u0254 yi si h\u0254n enyim a, w\u0254aab\u0254 mb\u0254dzen edua nkyer\u025b na adzesua do ama nkor\u0254fo eedzi ndzinoa na fahoazi ahorow no nyi; na w\u0254aat\u0254a do afa h\u0254nara h\u0254n man na amanaman nhyehy\u025b\u025b do w\u0254ama\nw\u0254aagye dawurb\u0254 yi ato mu na woeedzi do w\u0254 Aman a w\u0254d\u0254m Nkab\u0254mu Kuw no mu biara mu nye asaase biara a w\u0254hy\u025b h\u0254n ase no so do.\nAs\u025bmp\u0254w 1\nW\u0254wo adasa nyina to fahodzi mu, na h\u0254n nyina y\u025b p\u025br w\u0254 enyimnyam na ndzinoa mu. W\u0254maa h\u0254n nyina adwen na tsibowa, na \u0254w\u0254 d\u025b h\u0254n nkitahodzi mu ndzey\u025b\u025b da no edzi d\u025b w\u0254y\u025b enuanom.\nAs\u025bmp\u0254w 2\nObiara w\u0254 ndizona na fahodzi a w\u0254ada no edzi w\u0254 Dawurb\u0254 yi mu no ho kwan a nyiyimu biara nnyi mu a \u0254fa no obi n'awosu anaa no honamenyi ngyegyee mbr\u025b \u0254tse, d\u025b \u0254y\u025b banyin anaa \u0254y\u025b basia, ne kasaa\na \u0254k\u00e3, ne nyamesom mbr\u025b \u0254tse, amany\u025b ho adwen a \u0254w\u0254, ne man anaa asetsena mu gyinabew a ofi mu, egyapadze a \u0254w\u0254, n'awofo h\u0254n gyinabew anaa gyinabew fofor biara so a \u0254w\u0254 ho.\nBio, onnyi d\u025b wogyina \u0254man a obi fi mu no n'amany\u025b kwan, ne mbra anaa n'amanandze gyinabew do-d\u025b \u0254man no dzi ne mansin, d\u025b \u0254hy\u025b \u0254man bi no nhw\u025bdo ase, anaad\u025b onnyi fahodzi, y\u025b nyiyimu tsia\nnyimpa no.\nAs\u025bmp\u0254w 3\nNyimpadua no nkwa, ne fahodzi, na no t\u0254tr\u0254t\u0254 y\u025b obiara ne ndzinoa.\nAs\u025bmp\u0254w 4\nOnnyi d\u025b w\u0254dze obiara to nkowaasom mu anaad\u025b w\u0254ma \u0254som \u0254somhun; \u0254w\u0254 d\u025b wogu nkowaasom na nd\u0254nk\u0254gua korakora.\nAs\u025bmp\u0254w 5\nOnnyi d\u025b w\u0254y\u025b obiara ayakayakadze, etsi\u0254dzendze anaa enyinyandze anaa w\u0254tsea no anaa w\u0254ma no asotwe biara a \u0254s\u025b\u025b dasanyi n'enyimnyam.\nAs\u025bmp\u0254w 6\n\u0186y\u025b obiara ne ndzinoa d\u025b, mbra mu, wobu no d\u025b nyimpa w\u0254 beebiara.\nAs\u025bmp\u0254w 7\nNyimpa nyina y\u025b p\u025br w\u0254 mbra no enyim, na h\u0254n nyina fata mbra no ne ntwitwagye a nyiyimu nnyi mu. Obiara w\u0254 ho kwan d\u025b mbra no b\u0254 no ho ban tsia nyiyimu a obu Dawurb\u0254 yi mu ns\u025bmp\u0254w no mu biara\ndo no, nye nunu biara a wonunu nyimpa ma \u0254y\u025b ma \u0254y\u025b nyiyimu no.\nAs\u025bmp\u0254w 8\nObiara a w\u0254ay\u025b b\u0254n etsia ne ndzinoa a mbra na amambu ho mbra ma no ho kwan no, w\u0254 ho kwan d\u025b odua as\u025bndzi baguafo do gye nsiesie anaa mpata a \u0254fata.",
            "Image": "e8593ecdce9c33b7d12ebfa3ee28032d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "As\u025bmp\u0254w 9\nOnnyi d\u025b ab\u0254tsirmu ara w\u0254kyer obi, w\u0254dze no sie, anaa wotwa no esu.\nAs\u025bmp\u0254w 10\nObiara w\u0254 ho kwan d\u025b bagua as\u025bndzifo a w\u0254nnt\u0254n h\u0254n asowa nndzi tsena hwehw\u025b n'as\u025bm mu pefee w\u0254 ne ndzinoa, n'asadze anaa ewudzis\u025bm ho sombo bi a w\u0254dze ab\u0254 no ho.\nAs\u025bmp\u0254w 11\nObiara a w\u0254ab\u0254 no sombo bi a \u0254dze ntsea nam no w\u0254 ndzinoa d\u025b wobu no d\u025b odzi bem kesi d\u025b, woedzi n'as\u025bm ama no kwan biara a ohia d\u025b \u0254dze tstsew no ho, na woebu no f\u0254 d\u025b mbr\u025b mbra kyer\u025b.\nOnnyi d\u025b wobu obiara f\u0254 na w\u0254tsea no w\u0254 ndzey\u025b\u025b bi a \u0254nnye ntsea nam ase. Na eso onnyi d\u025b w\u0254ma obi ntsea a \u0254bor no mfomdo a \u0254ay\u025b no ho ntsea do.\nAs\u025bmp\u0254w 12\nOnnyi d\u025b ab\u0254tsirmu ara w\u0254dze \u0254ho hyehy\u025b obi no k\u0254koamuns\u025bm, n'ebusuas\u025bm anaa n'efis\u025bm mu; anaad\u025b wogu n'enyimnyam na ne dzin ho fi. \u0186y\u025b obiara ne ndzinoa d\u025b mbra b\u0254 no ho ban tsia ndzey\u025b\u025b a\n\u0254tsetse d\u025bm yi.\nAs\u025bmp\u0254w 13\n\u0186y\u025b obiara ne ndzinoa d\u025b okyinkyin na \u0254tsena \u0254man bi n'asaase do bea biara a \u0254p\u025b.\n\u0186y\u025b obiara ne ndzinoa d\u025b ofi \u0254man biara mu (noara ne man k\u00e3 ho) na \u0254san ba ne man mu bio.\nAs\u025bmp\u0254w 14\nObiara w\u0254 ndzinoa d\u025b \u0254hwehw\u025b na onya guansuma w\u0254 \u0254man bi do fi atseetsee ho.\nOnnyi d\u025b d\u025bm ndzinoa yi wobisa w\u0254 b\u0254n bi a \u0254mmfa many\u025b ho anaa otsia Amanaman Nkab\u0254mu Kuw no ne nhyehy\u025b\u025b a onyia no ay\u025b ma woridzi n'as\u025bm w\u0254 ho biara ho.\nAs\u025bmp\u0254w 15\nObiara w\u0254 ndzinoa d\u025b \u0254y\u025b \u0254man bi ba.\nOnnyi d\u025b ab\u0254tsirmu ara w\u0254ma obi hwer n'amambay\u025b, anaad\u025b w\u0254mma no kwan mma \u0254nnsesa n'amambay\u025b.\nAs\u025bmp\u0254w 16\n\u0186y\u025b mbanyin na mbaa a h\u0254n enyi efifir h\u0254n ndzinoa d\u025b w\u0254war na w\u0254wo mba, na awosu, amambay\u025b anaa nyamesom nnsiw iyi ho kwan. Mbanyin na mbaa nyina h\u0254n ndzinoa a w\u0254w\u0254 no awar ho no y\u025b p\u025br\nw\u0254 awar ber no mu nye awar no ngui no mu so.\nAdze ara a \u0254w\u0254 d\u025b awar no gyina do nye asakuw ebien a w\u0254rowar no h\u0254n p\u025b a nhy\u025b nnyi mu.\nOkun, \u0254yer na mba b\u0254 mu kor d\u025b ab\u0254asee kuw a nyimpa kuw biara ne farbaa fi mu w\u0254 adasa mu, na \u0254y\u025b h\u0254n ndzinoa d\u025b nyimpakuw no na \u0254man no b\u0254 h\u0254n ho ban.\nAs\u025bmp\u0254w 17\nObiara w\u0254 ndzinoa d\u025b onya egyapadze a \u0254y\u025b no nko nedze, anaad\u025b \u0254nye nkor\u0254fo bi b\u0254 mu nya d\u025bm egyapadze no.\nOnnyi d\u025b ab\u0254tsirmu ara w\u0254gye obi n'egyapadze fi ne nsamu.\nAs\u025bmp\u0254w 18\nObiara w\u0254 ndzinoa d\u025b \u0254y\u025b n'adwen, \u0254soa noara ne tsibowa, \u0254fa nyamesom biara a \u0254p\u025b. D\u025bm ndzinoa yi ne f\u00e3 bi nye kwan a obiara w\u0254 d\u025b \u0254sesa ne nyamesom anaa ne gyedzi na kwan so a \u0254fa do dze ma ne\ngyedzi no da edzi w\u0254 bagua mu anaa nsumaa mu, d\u025b \u0254no nko anaad\u025b nyimpa binom k\u00e3 ho w\u0254 iyi mu.\nAs\u025bmp\u0254w 19\nObiara w\u0254 ho kwan d\u025b \u0254kyer\u025b n'adwen w\u0254 biribi ho. Dza \u0254k\u00e3 d\u025bm ndzinoa yi ho nye d\u025b obiara botum ay\u025b n'adwen w\u0254 biribi ho a ntotoananmu biara nnyi mu. Dza \u0254k\u00e3 ho bio so nye d\u025b otum anaa otsie as\u025bm\nnye nsusui biara a \u0254nam kwan biara do na efi mbea nyina, na \u0254ma nyimpa binom so tse.\nAs\u025bmp\u0254w 20\nObiara w\u0254 kwan d\u025b \u0254k\u0254 nhyiamu a \u0254y\u025b asomdwee ase, na \u0254d\u0254m f\u025bkuw biara.",
            "Image": "8ef52b9415c8eda85dae28fe3ceac810"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Onnyi d\u025b w\u0254hy\u025b obiara ma \u0254d\u0254m f\u025bkuw bi.\nAs\u025bmp\u0254w 21\n\u0186y\u025b obiara ne ndzinoa d\u025b osuo mu ma wobu ne man d\u025b \u0254noara dzi bano w\u0254 mu, anaad\u025b obosuo mu ma woeeyi ananmusifo.\n\u0186y\u025b obiara ne ndzinoa d\u025b onya ky\u025bfa w\u0254 \u0254man ad\u0254d\u0254dze biara a \u0254w\u0254 ne man mu no mu.\n\u0186w\u0254 d\u025b aban no tum gyina \u0254mamfo h\u0254n p\u025b do. D\u025bm p\u025b yi w\u0254nam ambatow a no mu da h\u0254 a w\u0254tow no ne ber ano do da no edzi, akor\u0254fo a w\u0254as\u00f5 ambatow no w\u0254 d\u025b w\u0254ma w\u0254tow amba w\u0254 nsumaa mu a\nnhy\u025b biara nnyi mu.\nAs\u025bmp\u0254w 22\nAnkorankor biara, d\u025b \u0254y\u025b \u0254mamba bo, w\u0254 ndzinoa d\u025b \u0254man no b\u0254 n'eyiedzi ho ban. \u0186w\u0254 d\u025b w\u0254fa \u0254man no no mb\u0254dzen do, anaa bataboa bi a d\u025bm \u0254man no nye \u0254man fofor bi y\u025b do ma \u0254mamba biara\nn'eyiedzi ba mu d\u025b mbr\u025b \u0254man kor no ne sikas\u025bm, n'asetsena na n'amambra no tum a \u0254ma n'enyimnyam dzi mu no tse.\nAs\u025bmp\u0254w 23\nObiara w\u0254 ndzinoa d\u025b \u0254y\u025b edwuma. \u0254y\u025b ne ndzinoa d\u025b \u0254fa edwuma a \u0254p\u025b d\u025b \u0254y\u025b, na \u0254y\u025b ne ndzinoa d\u025b w\u0254ma no edwumay\u025b mu nhyehy\u025b\u025b pa, na w\u0254b\u0254 noho ban fi fietsena ho.\n\u0186y\u025b obiara ne ndzinoa d\u025b w\u0254ma no akatua a \u0254fata n'edwuma a \u0254y\u025b a, nyimpa nyiyimu biarannyi mu.\nObiara a \u0254y\u025b edwuma no w\u0254 ndzinoa d\u025b onya akatua a \u0254s\u025b na \u0254tsen a \u0254b\u025bma \u0254nye n'ebusuafo enya asetsena a \u0254fata nyimpa n'enyimnyam, na s\u025b ohia mpo a, \u0254w\u0254 d\u025b w\u0254dze asetsena mu nhyehy\u025b\u025b ho\nekyigyina bi foa akatua no do.\n\u0186y\u025b obiara ne ndzinoa d\u025b \u0254tsew anaa \u0254d\u0254m edwumay\u025bfo kuw bi dua do dze b\u0254 n'eyiedzi ho ban.\nAs\u025bmp\u0254w 24\nObiara w\u0254 ahomgye na b\u0254nd\u0254dziber ho ky\u025bfa; mber a w\u0254ahyehy\u025b a \u0254mma edwumay\u025b mmbor do, na akwanma ber a wotua odwumay\u025bnyi no kaw so k\u00e3 iyi ho.\nAs\u025bmp\u0254w 25\nObiara w\u0254 ndzinoa d\u025b \u0254nye n'ebusuafo nya asetsena yi mu eyiedzi a \u0254b\u025bma woeenya aho\u0254dzen nye asetsena pa, edziban, akataho, tsenabew, eduy\u025b na asetsena mu nhyehy\u025b\u025b pa.\n\u0186y\u025b obiara ne ndzinoa so d\u025b, z\u025b \u0254hwer n'edwuma, \u0254yar, onya dz\u025bmdzi bi, no hokafo wu, mpanyiny\u025b ma \u0254y\u025b mber\u025bw, anaad\u025b biribi ama ma onntum nnhw\u025b noho a, onya asetsena mu ekyigyina. \u0186w\u0254 d\u025b\nmbasiafo a wotur mba na mbofra nyina w\u0254ma h\u0254n mboa soronko. Mbofra nyina, d\u025b w\u0254woo h\u0254n w\u0254 awar ase, anaad\u025b w\u0254woo h\u0254n w\u0254 s\u0254nmu, w\u0254 d\u025b w\u0254ma h\u0254n asetsena mu bamb\u0254 p\u025br.\nAs\u025bmp\u0254w 26\n\u0186y\u025b obiara ne ndzinoa d\u025b ohu nwoma. Mbofraber mu nwomasua na ahy\u025bse nwomasua a \u0254tse d\u025bm no nnyi d\u025b w\u0254gye ho sika. \u0186y\u025b nhy\u025b d\u025b abofra biara nya mbofraber mu nwomasua. \u0186w\u0254 d\u025b w\u0254ma\nmfirdwuma, na nsaanodwuma ho adzesua nye dwumadzi horow ho nwomasua y\u025b beberee. Suap\u0254n mu nwomasua so w\u0254 d\u025b \u0254y\u025b beberee na obiara a no mb\u0254dzemb\u0254 fata no w\u0254ma no ho kwan.\n\u0186w\u0254 d\u025b nwomasua nyina no botae y\u025b d\u025b \u0254hwehw\u025b nyimpa dasanyi no mu nyina no mpontu nye enyidzi k\u025bse a \u0254b\u025bba nyimpa mu w\u0254 adasa h\u0254n ndzinoa ahorow a w\u0254w\u0254 no ho. \u0186w\u0254 d\u025b otu ntsease, gyaamu-\nma-\u0254nka na any\u025bnkoy\u025b mpon w\u0254 aman, nyimpakuw na nyamesom ho ekuw nyina mu; na \u0254b\u0254boa atow Amanaman Nkab\u0254mu Kuw no dwumadzi ak\u0254 kan dze ama asomdwee eetsim.\nAwofo w\u0254 ndzinoa d\u025b w\u0254b\u025bkyer\u025b nwomasua kor a \u0254w\u0254 d\u025b h\u0254n mba nya.\nAs\u025bmp\u0254w 27\nObiara w\u0254 ndzinoa d\u025b \u0254dze noho fora ne man m'amambra mu na onya enyigye fi \u0254man no n'amandze nsaanodwuma mu na onya ky\u025bfa w\u0254 ab\u0254dze nyansap\u025b na mfaso a \u0254dze ba no mu so.\nObiara w\u0254 ndzinoa a ofi ab\u0254dzenyansap\u025b, nwomasua anaa amandze, nsaanodwuma adzey\u025b bi a noara dze b\u0254b\u0254\u0254 adze no mu ba no ne bamb\u0254 no mu.\nAs\u025bmp\u0254w 28\nObiara w\u0254 ho kwan d\u025b onya ky\u025bfa w\u0254 asetsena anaa amanaman nhyehy\u025b\u025b a okitsa ndzinoa na fahodzi horow a w\u0254ada no edzi w\u0254 d\u025bm Dawurb\u0254 w\u0254 Mpaamuk\u00e3 yi mu no mu.\nAs\u025bmp\u0254w 29\nObiara w\u0254 asodzi w\u0254 nyimpa kuw a \u0254tse h\u0254n mu no mu; h\u0254 nko ara nye bea a no mpontu a odzi mu botum aba a akwansiwdze bi nnyi ho.\nBer a obi dze ne ndzinoa na ne fahodzi ridzi dwuma no, \u0254w\u0254 d\u025b \u0254y\u025b dza mbra hwehw\u025b w\u0254 no h\u0254 ama binom so eenya h\u0254n ky\u025bfa nye h\u0254n fahodzi. \u0186w\u0254 d\u025b onya no b\u0254 bra tsenenee na \u0254y\u025b guadoadzey\u025b d\u025b\nmbr\u025b \u0254dodow amambu mu eyiedzi adzey\u025b ho ntsetsee tse.",
            "Image": "7fe56de2ee8da962693f37344a331f2b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Onnyi d\u025b w\u0254fa kwan biara a otsia Amanaman Nkab\u0254mu Kuw no ne nhyehy\u025b\u025b do dze hwehw\u025b ndzinoa na fahodzi ahorow yi.\nAs\u025bmp\u0254w 30\nOnnyi d\u025b nyimpa biara ma nkyer\u025base w\u0254 Dawurb\u0254 yi mu ns\u025bm yi ho a \u0254b\u025bma \u0254man, nyimpakuw anaa ankorankor bi tum ma \u0254aay\u025b biribi a \u0254b\u025bs\u025b\u025b ndzinoa na fahodzi ahorow a w\u0254ada no edzi w\u0254 nwoma yi\nmu no.",
            "Image": "6b08f16550aedd4eba637e5d352f49b4"
        }
    }
}

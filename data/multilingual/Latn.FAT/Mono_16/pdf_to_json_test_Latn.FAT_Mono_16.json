{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466847,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ADASA NDZINOA HO DAWURBƆ\nNYIENYIM\nƆnam dɛ adasa hɔn enyimnyam yɛ pɛr na ndzinoa a obi nngye mmfi hɔn nsamu\na wɔwɔ no ngyetomu nye wiadze yi mu fahodzi, pɛrpɛrdzi, ntsɛntsenenee na\nasomdwee ne fapem;\nƆnam dɛ tsia a yetsiatsia nyimpa ne ndzinoa do no dze ewurkadze nwenwen\na obiara tsia aba, na afei so wɔabɔ wiadze a ɔreba a no mu nyimpa benya\nfahodzi wɔ kasa, gyedzi, suro na ohia ho dawur dɛ nyimpapem nyina hɔn\nahwehwɛdze tsitsir,\nƆnam dɛ ohia pɛpɛɛpɛ dɛ yɛmmpɛ dɛ yɛyɛ adasa ndzinoa ho mbra,\nƆnam dɛ ohia dɛ wotu aman na aman ntamu anyɛnkoyɛ nkitahodzi mpon,\nƆnam dɛ Amanaman Nkabɔmu Kuw mu nyimpa nyina edua Farbaa Nwoma no do\nagye hɔn gyedzi a ɔwɔ adasa awose ndzinoa, nyimpa n'enyimnyam na nyimpa\nno bo a ɔsom, na mbanyin na mbaa hɔn ndzinoa a ɔyɛ pɛr ato mu na wɔabɔ\nhɔn enyim biriw dɛ wobotu asetsena mu kankɔ na atseyie mpon,\nƆnam dɛ aman a wɔdɔm Amanaman Nkabɔmu Kuw no abɔ ɔdabaa dɛ wɔnye Kuw no\nbɛyɛ ahwehwɛ amansuon nyina enyiedzi ama adasa ndzinoa na awose fahodzi\nntsi.\nKUW NO BAGUA KƐSE NO\nPaa mu kã dɛ:\nAfei,\nNHYIAMU KƐSE NO YI ADASA NDZINOA HO DAWURBƆ no kyerɛ dɛ: ɔno nye\nnhwhɛdodze tsitsir a ɔwɔ hɔ ma nyimpa na aman nyina, ama ankorankor\nbiara na nyimpa kuw biara, sɛ wɔdze dɛm dawurbɔ yi si hɔn enyim a,\nwɔaabɔ mbɔdzen edua nkyerɛ na adzesua do ama nkorɔfo eedzi ndzinoa na\nfahoazi ahorow no nyi; na wɔaatɔa do afa hɔnara hɔn man na amanaman\nnhyehyɛɛ do wɔama wɔaagye dawurbɔ yi ato mu na woeedzi do wɔ Aman a\nwɔdɔm Nkabɔmu Kuw no mu biara mu nye asaase biara a wɔhyɛ hɔn ase no so\ndo.\nAsɛmpɔw 1\nWɔwo adasa nyina to fahodzi mu, na hɔn nyina yɛ pɛr wɔ enyimnyam na\nndzinoa mu. Wɔmaa hɔn nyina adwen na tsibowa, na ɔwɔ dɛ hɔn nkitahodzi\nmu ndzeyɛɛ da no edzi dɛ wɔyɛ enuanom.\nAsɛmpɔw 2\nObiara wɔ ndizona na fahodzi a wɔada no edzi wɔ Dawurbɔ yi mu no ho kwan\na nyiyimu biara nnyi mu a ɔfa no obi n'awosu anaa no honamenyi ngyegyee\nmbrɛ ɔtse, dɛ ɔyɛ banyin anaa ɔyɛ basia, ne kasaa a ɔkã, ne nyamesom\nmbrɛ ɔtse, amanyɛ ho adwen a ɔwɔ, ne man anaa asetsena mu gyinabew a ofi\nmu, egyapadze a ɔwɔ, n'awofo hɔn gyinabew anaa gyinabew fofor biara so a\nɔwɔ ho.",
            "Image": "9da6e1378c5f6c26d38dbadec5a2f794"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Bio, onnyi dɛ wogyina ɔman a obi fi mu no n'amanyɛ kwan, ne mbra anaa\nn'amanandze gyinabew do-dɛ ɔman no dzi ne mansin, dɛ ɔhyɛ ɔman bi no\nnhwɛdo ase, anaadɛ onnyi fahodzi, yɛ nyiyimu tsia nyimpa no.\nAsɛmpɔw 3\nNyimpadua no nkwa, ne fahodzi, na no tɔtrɔtɔ yɛ obiara ne ndzinoa.\nAsɛmpɔw 4\nOnnyi dɛ wɔdze obiara to nkowaasom mu anaadɛ wɔma ɔsom ɔsomhun; ɔwɔ dɛ\nwogu nkowaasom na ndɔnkɔgua korakora.\nAsɛmpɔw 5\nOnnyi dɛ wɔyɛ obiara ayakayakadze, etsiɔdzendze anaa enyinyandze anaa\nwɔtsea no anaa wɔma no asotwe biara a ɔsɛɛ dasanyi n'enyimnyam.\nAsɛmpɔw 6\nƆyɛ obiara ne ndzinoa dɛ, mbra mu, wobu no dɛ nyimpa wɔ beebiara.\nAsɛmpɔw 7\nNyimpa nyina yɛ pɛr wɔ mbra no enyim, na hɔn nyina fata mbra no ne\nntwitwagye a nyiyimu nnyi mu. Obiara wɔ ho kwan dɛ mbra no bɔ no ho ban\ntsia nyiyimu a obu Dawurbɔ yi mu nsɛmpɔw no mu biara do no, nye nunu\nbiara a wonunu nyimpa ma ɔyɛ ma ɔyɛ nyiyimu no.\nAsɛmpɔw 8\nObiara a wɔayɛ bɔn etsia ne ndzinoa a mbra na amambu ho mbra ma no ho\nkwan no, wɔ ho kwan dɛ odua asɛndzi baguafo do gye nsiesie anaa mpata a\nɔfata.\nAsɛmpɔw 9\nOnnyi dɛ abɔtsirmu ara wɔkyer obi, wɔdze no sie, anaa wotwa no esu.\nAsɛmpɔw 10\nObiara wɔ ho kwan dɛ bagua asɛndzifo a wɔnntɔn hɔn asowa nndzi tsena\nhwehwɛ n'asɛm mu pefee wɔ ne ndzinoa, n'asadze anaa ewudzisɛm ho sombo\nbi a wɔdze abɔ no ho.\nAsɛmpɔw 11\nObiara a wɔabɔ no sombo bi a ɔdze ntsea nam no wɔ ndzinoa dɛ wobu no dɛ\nodzi bem kesi dɛ, woedzi n'asɛm ama no kwan biara a ohia dɛ ɔdze tstsew\nno ho, na woebu no fɔ dɛ mbrɛ mbra kyerɛ.\nOnnyi dɛ wobu obiara fɔ na wɔtsea no wɔ ndzeyɛɛ bi a ɔnnye ntsea nam\nase. Na eso onnyi dɛ wɔma obi ntsea a ɔbor no mfomdo a ɔayɛ no ho ntsea\ndo.\nAsɛmpɔw 12",
            "Image": "ba6d84d0d1a9b2bcf3a5f74f3a783f98"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Onnyi dɛ abɔtsirmu ara wɔdze ɔho hyehyɛ obi no kɔkoamunsɛm, n'ebusuasɛm\nanaa n'efisɛm mu; anaadɛ wogu n'enyimnyam na ne dzin ho fi. Ɔyɛ obiara\nne ndzinoa dɛ mbra bɔ no ho ban tsia ndzeyɛɛ a ɔtsetse dɛm yi.\nAsɛmpɔw 13\nƆyɛ obiara ne ndzinoa dɛ okyinkyin na ɔtsena ɔman bi n'asaase do bea\nbiara a ɔpɛ.\nƆyɛ obiara ne ndzinoa dɛ ofi ɔman biara mu (noara ne man kã ho) na ɔsan\nba ne man mu bio.\nAsɛmpɔw 14\nObiara wɔ ndzinoa dɛ ɔhwehwɛ na onya guansuma wɔ ɔman bi do fi atseetsee\nho.\nOnnyi dɛ dɛm ndzinoa yi wobisa wɔ bɔn bi a ɔmmfa manyɛ ho anaa otsia\nAmanaman Nkabɔmu Kuw no ne nhyehyɛɛ a onyia no ayɛ ma woridzi n'asɛm wɔ\nho biara ho.\nAsɛmpɔw 15\nObiara wɔ ndzinoa dɛ ɔyɛ ɔman bi ba.\nOnnyi dɛ abɔtsirmu ara wɔma obi hwer n'amambayɛ, anaadɛ wɔmma no kwan\nmma ɔnnsesa n'amambayɛ.\nAsɛmpɔw 16\nƆyɛ mbanyin na mbaa a hɔn enyi efifir hɔn ndzinoa dɛ wɔwar na wɔwo mba,\nna awosu, amambayɛ anaa nyamesom nnsiw iyi ho kwan. Mbanyin na mbaa\nnyina hɔn ndzinoa a wɔwɔ no awar ho no yɛ pɛr wɔ awar ber no mu nye awar\nno ngui no mu so.\nAdze ara a ɔwɔ dɛ awar no gyina do nye asakuw ebien a wɔrowar no hɔn pɛ\na nhyɛ nnyi mu.\nOkun, ɔyer na mba bɔ mu kor dɛ abɔasee kuw a nyimpa kuw biara ne farbaa\nfi mu wɔ adasa mu, na ɔyɛ hɔn ndzinoa dɛ nyimpakuw no na ɔman no bɔ hɔn\nho ban.\nAsɛmpɔw 17\nObiara wɔ ndzinoa dɛ onya egyapadze a ɔyɛ no nko nedze, anaadɛ ɔnye\nnkorɔfo bi bɔ mu nya dɛm egyapadze no.\nOnnyi dɛ abɔtsirmu ara wɔgye obi n'egyapadze fi ne nsamu.\nAsɛmpɔw 18\nObiara wɔ ndzinoa dɛ ɔyɛ n'adwen, ɔsoa noara ne tsibowa, ɔfa nyamesom\nbiara a ɔpɛ. Dɛm ndzinoa yi ne fã bi nye kwan a obiara wɔ dɛ ɔsesa ne\nnyamesom anaa ne gyedzi na kwan so a ɔfa do dze ma ne gyedzi no da edzi\nwɔ bagua mu anaa nsumaa mu, dɛ ɔno nko anaadɛ nyimpa binom kã ho wɔ iyi\nmu.",
            "Image": "83b352f8f640b7b93ab20dfdaab52716"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Asɛmpɔw 19\nObiara wɔ ho kwan dɛ ɔkyerɛ n'adwen wɔ biribi ho. Dza ɔkã dɛm ndzinoa yi\nho nye dɛ obiara botum ayɛ n'adwen wɔ biribi ho a ntotoananmu biara nnyi\nmu. Dza ɔkã ho bio so nye dɛ otum anaa otsie asɛm nye nsusui biara a\nɔnam kwan biara do na efi mbea nyina, na ɔma nyimpa binom so tse.\nAsɛmpɔw 20\nObiara wɔ kwan dɛ ɔkɔ nhyiamu a ɔyɛ asomdwee ase, na ɔdɔm fɛkuw biara.\nOnnyi dɛ wɔhyɛ obiara ma ɔdɔm fɛkuw bi.\nAsɛmpɔw 21\nƆyɛ obiara ne ndzinoa dɛ osuo mu ma wobu ne man dɛ ɔnoara dzi bano wɔ\nmu, anaadɛ obosuo mu ma woeeyi ananmusifo.\nƆyɛ obiara ne ndzinoa dɛ onya kyɛfa wɔ ɔman adɔdɔdze biara a ɔwɔ ne man\nmu no mu.\nƆwɔ dɛ aban no tum gyina ɔmamfo hɔn pɛ do. Dɛm pɛ yi wɔnam ambatow a no\nmu da hɔ a wɔtow no ne ber ano do da no edzi, akorɔfo a wɔasõ ambatow no\nwɔ dɛ wɔma wɔtow amba wɔ nsumaa mu a nhyɛ biara nnyi mu.\nAsɛmpɔw 22\nAnkorankor biara, dɛ ɔyɛ ɔmamba bo, wɔ ndzinoa dɛ ɔman no bɔ n'eyiedzi\nho ban. Ɔwɔ dɛ wɔfa ɔman no no mbɔdzen do, anaa bataboa bi a dɛm ɔman no\nnye ɔman fofor bi yɛ do ma ɔmamba biara n'eyiedzi ba mu dɛ mbrɛ ɔman kor\nno ne sikasɛm, n'asetsena na n'amambra no tum a ɔma n'enyimnyam dzi mu\nno tse.\nAsɛmpɔw 23\nObiara wɔ ndzinoa dɛ ɔyɛ edwuma. ɔyɛ ne ndzinoa dɛ ɔfa edwuma a ɔpɛ dɛ\nɔyɛ, na ɔyɛ ne ndzinoa dɛ wɔma no edwumayɛ mu nhyehyɛɛ pa, na wɔbɔ noho\nban fi fietsena ho.\nƆyɛ obiara ne ndzinoa dɛ wɔma no akatua a ɔfata n'edwuma a ɔyɛ a, nyimpa\nnyiyimu biarannyi mu.\nObiara a ɔyɛ edwuma no wɔ ndzinoa dɛ onya akatua a ɔsɛ na ɔtsen a ɔbɛma\nɔnye n'ebusuafo enya asetsena a ɔfata nyimpa n'enyimnyam, na sɛ ohia mpo\na, ɔwɔ dɛ wɔdze asetsena mu nhyehyɛɛ ho ekyigyina bi foa akatua no do.\nƆyɛ obiara ne ndzinoa dɛ ɔtsew anaa ɔdɔm edwumayɛfo kuw bi dua do dze bɔ\nn'eyiedzi ho ban.\nAsɛmpɔw 24\nObiara wɔ ahomgye na bɔndɔdziber ho kyɛfa; mber a wɔahyehyɛ a ɔmma\nedwumayɛ mmbor do, na akwanma ber a wotua odwumayɛnyi no kaw so kã iyi\nho.\nAsɛmpɔw 25",
            "Image": "6db5b58610f7d3ec61b199342e1eb50a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Obiara wɔ ndzinoa dɛ ɔnye n'ebusuafo nya asetsena yi mu eyiedzi a ɔbɛma\nwoeenya ahoɔdzen nye asetsena pa, edziban, akataho, tsenabew, eduyɛ na\nasetsena mu nhyehyɛɛ pa.\nƆyɛ obiara ne ndzinoa so dɛ, zɛ ɔhwer n'edwuma, ɔyar, onya dzɛmdzi bi,\nno hokafo wu, mpanyinyɛ ma ɔyɛ mberɛw, anaadɛ biribi ama ma onntum nnhwɛ\nnoho a, onya asetsena mu ekyigyina. Ɔwɔ dɛ mbasiafo a wotur mba na\nmbofra nyina wɔma hɔn mboa soronko. Mbofra nyina, dɛ wɔwoo hɔn wɔ awar\nase, anaadɛ wɔwoo hɔn wɔ sɔnmu, wɔ dɛ wɔma hɔn asetsena mu bambɔ pɛr.\nAsɛmpɔw 26\nƆyɛ obiara ne ndzinoa dɛ ohu nwoma. Mbofraber mu nwomasua na ahyɛse\nnwomasua a ɔtse dɛm no nnyi dɛ wɔgye ho sika. Ɔyɛ nhyɛ dɛ abofra biara\nnya mbofraber mu nwomasua. Ɔwɔ dɛ wɔma mfirdwuma, na nsaanodwuma ho\nadzesua nye dwumadzi horow ho nwomasua yɛ beberee. Suapɔn mu nwomasua so\nwɔ dɛ ɔyɛ beberee na obiara a no mbɔdzembɔ fata no wɔma no ho kwan.\nƆwɔ dɛ nwomasua nyina no botae yɛ dɛ ɔhwehwɛ nyimpa dasanyi no mu nyina\nno mpontu nye enyidzi kɛse a ɔbɛba nyimpa mu wɔ adasa hɔn ndzinoa ahorow\na wɔwɔ no ho. Ɔwɔ dɛ otu ntsease, gyaamu-ma-ɔnka na anyɛnkoyɛ mpon wɔ\naman, nyimpakuw na nyamesom ho ekuw nyina mu; na ɔbɔboa atow Amanaman\nNkabɔmu Kuw no dwumadzi akɔ kan dze ama asomdwee eetsim.\nAwofo wɔ ndzinoa dɛ wɔbɛkyerɛ nwomasua kor a ɔwɔ dɛ hɔn mba nya.\nAsɛmpɔw 27\nObiara wɔ ndzinoa dɛ ɔdze noho fora ne man m'amambra mu na onya enyigye\nfi ɔman no n'amandze nsaanodwuma mu na onya kyɛfa wɔ abɔdze nyansapɛ na\nmfaso a ɔdze ba no mu so.\nObiara wɔ ndzinoa a ofi abɔdzenyansapɛ, nwomasua anaa amandze,\nnsaanodwuma adzeyɛ bi a noara dze bɔbɔɔ adze no mu ba no ne bambɔ no mu.\nAsɛmpɔw 28\nObiara wɔ ho kwan dɛ onya kyɛfa wɔ asetsena anaa amanaman nhyehyɛɛ a\nokitsa ndzinoa na fahodzi horow a wɔada no edzi wɔ dɛm Dawurbɔ wɔ\nMpaamukã yi mu no mu.\nAsɛmpɔw 29\nObiara wɔ asodzi wɔ nyimpa kuw a ɔtse hɔn mu no mu; hɔ nko ara nye bea a\nno mpontu a odzi mu botum aba a akwansiwdze bi nnyi ho.\nBer a obi dze ne ndzinoa na ne fahodzi ridzi dwuma no, ɔwɔ dɛ ɔyɛ dza\nmbra hwehwɛ wɔ no hɔ ama binom so eenya hɔn kyɛfa nye hɔn fahodzi. Ɔwɔ\ndɛ onya no bɔ bra tsenenee na ɔyɛ guadoadzeyɛ dɛ mbrɛ ɔdodow amambu mu\neyiedzi adzeyɛ ho ntsetsee tse.\nOnnyi dɛ wɔfa kwan biara a otsia Amanaman Nkabɔmu Kuw no ne nhyehyɛɛ do\ndze hwehwɛ ndzinoa na fahodzi ahorow yi.\nAsɛmpɔw 30",
            "Image": "ce19cd89c0e59f1914941fb79aa2cc64"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Onnyi dɛ nyimpa biara ma nkyerɛase wɔ Dawurbɔ yi mu nsɛm yi ho a ɔbɛma\nɔman, nyimpakuw anaa ankorankor bi tum ma ɔaayɛ biribi a ɔbɛsɛɛ ndzinoa\nna fahodzi ahorow a wɔada no edzi wɔ nwoma yi mu no.",
            "Image": "8939010f253c722a458b793ebbc8d166"
        }
    }
}

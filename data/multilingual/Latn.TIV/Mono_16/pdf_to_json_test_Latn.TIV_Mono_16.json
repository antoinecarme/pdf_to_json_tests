{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471007,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "MYEE U GBAR-GBAR U AKAA A I DOO SHA CI U A ER A HANMAOR UMACE KENG KENG\nMAN A LU VOUGH Y\u00f4\nMZOUGH U ITYAR SHA WON CII GBAATOM U SAMBER A ABAVER\nMhii\nORNGEREN U VESEN\nIor cii i mar ve mba kwagh mom man maor va a va ga, shi maor ngu kpan\nga. Mzough u Ityar sha won cii bum er, una er tom taveraa sha u hanmaor\numace cii nana zua a mkpeiyol, nana de luun ken kpan ga. Tindi u vesen u\nmkohol u ityar sha won cii ne ka un a vande tesen er, ior mba sha tar\ncii soo er, orumace a de luun ken uikyangen ga man shi i t\u00f4\u00f4 un gede\ngede kpaa.\nKen Myee u tar sha won cii, kwagh u i lu u a er a orumace ve a lu vough\nne, Mzough u Ityar sha won cii \u00f4r ken igbar man sha gbenda u wanger\nwanger er, ior cii mba kwagh m\u00f4m.\nAkaa a i doo u a er a orumace ne nga sha ci wou.\nAkaa ne ka a ough je.\nFa a dedoo, i hoo we iyol a min. Wase u taver a min man kuran a sha ci\nwou man sha ci u orumace ugen kpaa.\nMYEE U MLU U A DOO SHA A CI U U UMACE CII LA\nMnder\nEr i fe er, icivir man mkpeiyol u ior mba ken tsombor u umace ka imaagh\nki mlu u kpan ga man mer u ijir sha mimi man bem u tar cii,\nEr se fe ser, mban u iko-iwan, man u nengen er, akaa a i doo u a er a\norumace ve a lu vough la gba kwagh ga y\u00f4, ka i er a or caveraa je i kera\nbee orumace ga, sha nahan y\u00f4, isharen i vesen shin tar hegen y\u00f4, ka u\numace cii ma ve lu a ian u \u00f4ron kwagh ken igbar, pasen jighjigh ve u\nnan, lun ken mlu u cian suluwa suluwa ga, shin ken ibanave kpaa ga,\nEr i doo u a nzughul a ma kweior zan zan\nugenegh u vea er ga, saa u moughun num a\ny\u00f4, hemba kan a inja u hanma tar u lu aa\nkuran ior mba ve lu isheer y\u00f4, sha hanma\nje a hingir u vea kera fa kwagh\nmba ve lu nan ve ican yum la\natindi aa a lu a iwasen sha u\ngbenda u bo cii,\nEr i lu semakwagh u kenden a mzehemen u mtem u bem bem u ityar sha won\ncii,\nEr ior mba ken Mzough u Ityar sha won cii atindi a ve a seer taver\njighjigh man mkepeiyol u umace man civir man ulum u hanmaor, nomsoor kua\nkwase cii ve lu kwaghm\u00f4m y\u00f4, ve wa ishima u taver mzehemen u ior man shi\nkenden a mlu u dedoo u uma vev cii gbar gbar,\nEr ityar ii i lu ken Mzough u Ityar sha won cii ne, i tende zwa ayol a\nve u eren tom ken mzough u dedoo, sha u taver a iko i wan man u kuran\nakaa a i doo u a er a orumace ve a lu vough la, man mlu u gbar gbar kpee",
            "Image": "de0595f28ced9f6c2e9786702e70db78"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "y\u00f4,\nEr mkav u mbamkpeiyol mban man mbamlu mba ken kpan shio i lu kwagh u\ninjaa u vesen sha cii u mfe u ityendezwa y\u00f4,\nSha a ci u nahan y\u00f4,\nMkohol u Vesen u Ityar sha won cii\nngu pasen ken igbar,\nAkaa aa i doo sha ci u a er a orumace\nkeng keng man a lu vough y\u00f4.\ndoo u ior sha won cii kua ityar i ve lu ker ia nongo tsung u umbur kwagh\nu vesen u i har sha mi ne, sha u tesen ken makeranta man shi u pasen ior\ner, doo u vea wa iko a mlu gbar gbar u umace shi vea n\u00f4ngo tsung er,\nhanma tar sha tseeneke u u, shin ua zua ave vea ityar igen, u kuran\nityendezwa i eren a umace dedoo ne a hanmaor cii.\nIshember kwagh 1\nI mar maor ken kpan ga, nan ngu a icivir man mbamkpeiyol cii. I na nan\nmhen man ishima i kaven kwagh; nahan gba keng u nana tema a orgen ken\nmtem u angbian a angbian.\nIshember kwagh i sha 2\nHanmaor cii doo u a er a nan sha inja sha awaishima u dedoo, cii je y\u00f4,\ni soo er, i de nzughul a orumace er nan ngu kwase, shin nomsor, shin zwa\nu nan kaha, shin kwagha\u00f4ndo u nan civir ngu kposo, shin mer pati u nan\nman imo i nan i nan sha kwagh kaha ga, shi i de t\u00f4\u00f4n ape i mar nan shin\nmlu a kwagh shin ibanave shin tsombor, shin indi shin isheer i nan hen\nity\u00f4 i nzughul a nan ga.\nU zan hemen y\u00f4, a faity\u00f4 u van a mpav sha ity\u00f4kyaa i pati, mkor u tar,\nshin mlu u tar la a ityar igen u or la nan lu ker ga, aluer tar la ua lu\nsha tseeneke u u, shin sha ikyev i ugen, shin ua lu a tahav u hemen iyol\ni u ga shin sha hanma myina u lun a tahav iyol i u cii.\nIshember kwagh i sha 3\nHanmaor nan ngu a ian u lun uma, eren kwagh a mkighir shio man mkor u\nsha iyol i nan kpaa.\nIshember kwagh i sha 4\nI venda kpan u k\u00f4ron, shi u kighir or er, nana shile orgen tom; kpan-\nk\u00f4ron man kpan-teen cii i yange gbindigh gbindigh.\nIshember kwagh i sha 5\nI venda u eren or ican tsung, shin k\u00f4ron nan ihom. Hanmakwagh u a er a\norumace er, nan hingir ish\u00f4so cii i yange, aluer nan er kwaghbo u tsahan\nnan je kpaa, i tsaha nan er, nana hee ga y\u00f4.",
            "Image": "c086d55c49229f868f2a7fa3fdaaea72"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ishember kwagh i sha 6\nHanmaor nan ngu a ian u hanma ijiir cii y\u00f4, i er kwagh a nan sha er\ntindi a tese er i eren a orumace la vough.\nIshember kwagh i sha 7\nTindi ver ishigh er, ior cii ve lu kwagh m\u00f4m man shi ve lu a ian u a\nkura ve er tindi a tese nahan, a msange u sha dooshima shio, ior cii mba\na ian u kuran ve aluer ma msange u sha dooshima u i per un er Myee ne a\ntese shin u kenden ior asema sha imba i msange u sha dooshima la nahn\ny\u00f4, ka sha mi ga.\nIshember kwagh i sha 8\nHanmaor cii a lu i er a nan vough ga y\u00f4, ka hange hange u atejir u hen\ntar u nan lu her la, kua atindi a tar la, a \u00f4r ijir nahan a wam nan er\ntindi u tamen u tar la a tese y\u00f4.\nIshember kwagh i sha 9\nI de gbe k\u00f4ron maor sha apera, shin wuhen nan a u \u00f4ron nan ijir shio ga,\nshin u kighir nan er nana za shir ken tar ugen ga.\nIshember kwagh i sha 10\nHanmaor y\u00f4, gba u a \u00f4r nan ijir vough er orgen nahan, sha mimi, ken\nigbar, hen atejir u sha tseeneke na, ua tesen mpav ga, sha u tesen ibo\nshin ish\u00f4 i nan, zum u i lu \u00f4ron nan ijir la.\nIshember kwagh i sha 11\nHanmaor u i ker nan er, nan er kwaghbo ua kom mtsaha y\u00f4, a t\u00f4\u00f4 er nan\nngu a ish\u00f4 zan zan saa a va tese ibo i nan sha mlu u atindi, sha mtev u\nken igbar pe nan kpaa nana faity\u00f4 u paregh iyol i nan a kwagh u yangen\nnan shio y\u00f4.\nMaor m\u00f4m i de er nan ijir ne nan ibo sha makwagh u iyange nan er kpa\ntindi lu sha min hen shie la ga ze. Shi i de ne or mtsaha hemban u\niyange ma i na nan shie u iyange nan er kwaghbo la ga.\nIshember kwagh i sha 12\nI de gbe wan uwegh sha kwagh u or u ken iuv ga, shin sha kwagh u kwase u\nnan kua mbayev, shin ya u nan, shin uwasika mba nan, shin u lamen dang\nsha icivir man gwa u dedoo u nan ga. Hanmaor nan ngu a ian i a kura nan\nsha imbazwa i wan man lamen dang la er tindi a tese nahan.\nIshember kwagh i sha 13\nHanmaor ngu a ian i zan hanpe nan soo cii, man teman ya pe nan soo ken\ntar u nan.\nI yange or shir u zan ga, shi aluer za kuma nan y\u00f4, a faity\u00f4 u yangen\nnan u hiden hen tar u nan ga.\nIshember kwagh i sha 14",
            "Image": "5627f4fb2ad9bb67ce365125ba427b6d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Hanmaor nan ngu a ian u yemen shir ken tar ugen za keren mwar, man ka\nhange hange u tar u nan yem shir ker la ua kura nan.\nKpa or u nan er ifer man nan lu yevese tindi y\u00f4, a rumun nan u zan imba\nshir la ga.\nIshember kwagh i sha 15\nHanmaor umace y\u00f4, ka kpee u nana lu a tar u nana faity\u00f4 u yilan er, ka\ntar u nan y\u00f4.\nI de kighir maor sha apera u lun hen tar u nan shin yangen nan u geman\nhingir or u tar ugen ga.\nIshember kwagh i sha 16\nNomso man kasev mba ve hie cii mba a ian u eren ivese, maren \u00f4nov, lun a\nya ve, shin aluer kwaviyolough man tar man kwagha\u00f4ndo vev vea kaha kpaa.\nShie u ivese ne doo u vea lu lianaa or a hemba orgen ga, aluer ivese pav\ny\u00f4, gba u a kar kwar vough.\nIvaa-kangen ia lu sha mkighir ga, kpa a lu sha isharen i ve mba uhar mba\nve soo ayol ave la.\nKa tsombor u lu mhii u ikyuior ye, nahan gba kpee u ior cii man gomenti\nvea kura u.\nIshember kwagh i sha 17\nHanmaor ngu a ian u lun a kwagh sha tseeneke u nan, shin zuan ave a ior\nmbagenev.\nI yange u gban yan or ishar ts\u00f4.\nIshember kwagh i sha 18\nHanmaor nan ngu a ian u lun a mbamhen mba nan, shi ka ishima i nan u\neren kwagh u mhen u nan a tese nan y\u00f4, kua shi u civir a\u00f4ndo u nan shin\njighjighnan u nan man u lun gbar gbar sha ishima i nan shin nana lu\ntswen shin nana lu ken ikyumior a mbagenev man ken igbar shin ken iuv\nkpaa nana tese ikyav i kwagha\u00f4ndo u nan shin u tesen jighjighnan u nan\nhen mbagenev man nana civir shi nana kura atindi a kwagh u nan civir y\u00f4.\nIshember kwagh i sha 19\nHanmaor ngu a ian gbar gbar i lun a mhen u nan man \u00f4ron kwagh u nan soo\ny\u00f4, ian ne i kua mba-mnenge mba nan a ikighir shio, shi i tagher nan ga\nu keren shin ngohol kwagh u nan soo man mhen u nana zua a mi sha hanma\ngbenda cii ken igbar.\nIshember kwagh i sha 20\nHanmaor nan ngu aa ian i eren mkohol man mzough aa ior mbagenev ken bem.\nMaor m\u00f4m i de kighir nan u ny\u00f4ron ma mzough ga.\nIshember kwagh i sha 21",
            "Image": "3cfbc7ce27ea8a685079284a59d05e03"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Hanmaor nan ngu a ian u lun ken gomenti u tar u nan iyol i nan shin\ntsuan or u sha ishima i nan u tilen sha ityou ki nan.\nHanmaor nan ngu a ian u zuan a akaa vough er orgen nahan sha ikyev i\ngomenti u tar u nan.\nTahav ka ity\u00f4. Tahav mbun i tese mbu sha ashie ashie sha u haan asangen,\nsha gbenda u vough, sha u nan mba ve kom u haan asangen cii ian u za\nkenden a nyighaa, shin sha ma imba gbenda ne igen i tsuan ior sha ashie\nashie.\nIshember kwagh i sha 22\nHanmaor nan ngu a ity\u00f4, nahan gba kpee u tar u nan sha tseeneke u u,\nshin ken mzough vea ityar igen, er u feity\u00f4 la, ua sue nan ken ijime,\nsha er nana kure ugbaiyol mba nan sha kasua u eren, mtem u dedoo a ior\nman u eren aeren a ity\u00f4\u00f4, er i lu hange hange sha ci u kuran ulum man\nkumashe u nan la.\nIshember kwagh i sha 23\nHanmaor nan ngu a ian u eren tom, u tsuwan tom u nan kom sha mi y\u00f4, u\nzuan a injar i vough sha tom, man i de deen er, nana lu a tom shio ga.\nOrtom kuma injar i nan, nan ngu a ian u ngohol injar kwagh m\u00f4m a orgen,\nsha tom u ve er inja im\u00f4m y\u00f4.\nDoo u a kimbi injar i vough ia na or nana er tom ijen a ya u nan ga y\u00f4,\nman aluer a nenge a doo y\u00f4, a seer nan kwagh sha igbinda igenegh kpaa\nsha er, nana lu zel\u00f4\u00f4 ga y\u00f4.\nHanmaor nan ngu a ian i hiin man shi ny\u00f4ron mbamzough mba mbatomov sha u\nnengen er, i er a nan tsembelee hen ijiir tom i nan.\nIshember kwagh i sha 24\nHanmaor ngu a ian u zuan a shie u memen tsembelee, danen ishima sha tom,\nu zan memiyol sha ashie ashie, kpa ngohol injar i tom i nan hen ashie la\nkpaa.\nIshember kwagh i sha 25.\nHanmaor y\u00f4, gba u i nenge er, mlu u nan lu sha mi la kuma u nana k\u00f4rcio\nu nengen sha iyol i nan kua tsombor u nan sha gbenda u nan ve kwaghyan,\nikondo, ya man s\u00f4ron ve shie u ve gbe angev, shi eren akaa agen kpaa sha\nci u mkpeiyol ve y\u00f4, shi gba u i nenge er, or ngu a kwagh u waren uma a\nmi zum u nan lu a tom ga, nan gbe angev, nan gbe iwan, shin kwase u nom\nu nan a saa, shin nan bee iyol, shin nana ny\u00f4r ken ma mlu u ibanave u\nnan feity\u00f4 u n\u00f4ngon a mi iyol i nan tseegh ga y\u00f4.\nNg\u00f4 man wan ka hange hange u nengen sha ve tsembelee. Mbayev cii, mba\nmar-am\u00f4ndo kpaa, gba u a nenge sha ve dedoo a mpav shio.\nIshember kwagh i sha 26.\nHanmaor ngu a ian u ny\u00f4ron makeranta. Doo u henen un gbilin, hemban je",
            "Image": "98680a4bd4f42376d155897a00a67f35"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "y\u00f4, ken anyom a hiin la. Doo u makeranta sha iaven i hii hii la hanmaor\nnana hen nana soo shin nana soo ga kpaa. Imakeranta i henen tom aveegh\nkua u fantom kpaa doo u ia lu wuee, shi makeranta u henen sha aaven a\nvesen kpaa hanmaor nana lu a ian u henen sha ishima i nan er mfe u nan\nuna za a nan la.\nMakeranta ngu sha ci u wasen or nana vese nan iv ulum u nan, shi sha u\nwasen or nana fa er i doo u nana er a orumace y\u00f4. Makeranta una wase\nmtem u akuraior sha won cii, ken bem man mcivir-a\u00f4ndo vev. Shi makeranta\nuna taver tom u Mzough u Ityar cii a lu eren sha u keren bem sha won y\u00f4.\nMbamaren mba a ian u tsuwan inja ityesen i a na \u00f4nov vev ken makeranta\ny\u00f4\nIshember kwagh i sha 27.\nHanmaor ngu a ian gbar gbar u eren aeren a ity\u00f4\u00f4 a hen ity\u00f4 i nan, zuan\na msaaniyol ken aeren ne, shi eren tom sha mzehemen u ahir a gbaa\u00f4ndo\nman zuan a mtsera sha min kpaa.\nKwagh u or nan hen ken ityo man nan er sha ave a nan y\u00f4, i de tsuwen\nmtsera u a dugh sha mi la hen a nan ga.\nIshember kwagh I sha 28.\nGba u ior man ityar sha won cii vea dondo gbenda u eren kwagh sha inja\nsha inja keng ve a faity\u00f4 u eren a hanmaor umace er i nger ken Myee u\nken igbar ne ye.\nIshember kwagh i sha 29.\nHanmaor nan ngu a tom u eren hen ity\u00f4 i nan, gadia ka ity\u00f4 ia wase nan\nnana vese nana iv or ye.\nHanmaor u nan lu eren kwagh sha ishima i nan a ikyangenev shio y\u00f4, nana\nfa er nana er a kar ikyaa inya ga, nan ngu a mkighir u eren er tindi\ntseegh a tese nahan, doo u nan di kpaa nana fa er, ior mbagenev kpaa mba\na ian u eren kwagh ve a ikyangenev shio sha er, nana na ve icivir man\nnana zua a mbamverishima mba mimi mba ieren i dedoo, man tindi u ior cii\nman shi mkpeiyol u ior wuee er i lu ken mkortar u ior u sha asema a ve\nnahan.\nMa shie m\u00f4m i de eren tom aa mbaawaishima mba ve lu sha ci u i due umace\ni doo ne kahan a ishimaveren i Mzough u Ityar sha won cii ne ga.\nIshember kwagh i sha 30.\nMakwagh m\u00f4m ken asemberakaa ne, na matar m\u00f4m, shin kweior, shin or sha\ntseeneke u nan ian ii eren makwagh u vihin awaishima u Mzough u Ityar\nsha won cii a tese sha ci u mkpeiyol u umace ne ga.",
            "Image": "7e9f48e0d9de3e57dbaacee6e8151e55"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470990,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "MYEE U GBAR-GBAR U AKAA A I DOO SHA CI U A ER A HANMAOR UMACE KENG KENG MAN A LU VOUGH Yô\nMZOUGH U ITYAR SHA WON CII GBAATOM U SAMBER A ABAVER\nMhii\nORNGEREN U VESEN\nIor\nwon\nken\ntar\ncii i mar ve mba kwagh mom man maor va a va ga, shi maor ngu kpan ga. Mzough u Ityar sha\ncii bum er, una er tom taveraa sha u hanmaor umace cii nana zua a mkpeiyol, nana de luun\nkpan ga. Tindi u vesen u mkohol u ityar sha won cii ne ka un a vande tesen er, ior mba sha\ncii soo er, orumace a de luun ken uikyangen ga man shi i tôô un gede gede kpaa.\nKen Myee u tar sha won cii, kwagh u i lu u a er a orumace ve a lu vough ne, Mzough u Ityar sha\nwon cii ôr ken igbar man sha gbenda u wanger wanger er, ior cii mba kwagh môm.\nAkaa a i doo u a er a orumace ne nga sha ci wou.\nAkaa ne ka a ough je.\nFa a dedoo, i hoo we iyol a min. Wase u taver a min man kuran a sha ci wou man sha ci u orumace\nugen kpaa.\nMYEE U MLU U A DOO SHA A CI U U UMACE CII LA\nMnder\nEr i fe er, icivir man mkpeiyol u ior mba ken tsombor u umace ka imaagh ki mlu u kpan ga man\nmer u ijir sha mimi man bem u tar cii,\nEr se fe ser, mban u iko-iwan, man u nengen er, akaa a i doo u a er a orumace ve a lu vough la\ngba kwagh ga yô, ka i er a or caveraa je i kera bee orumace ga, sha nahan yô, isharen i vesen\nshin tar hegen yô, ka u umace cii ma ve lu a ian u ôron kwagh ken igbar, pasen jighjigh ve u\nnan, lun ken mlu u cian suluwa suluwa ga, shin ken ibanave kpaa ga,\nEr i doo u a nzughul a ma kweior zan zan je a hingir u vea kera fa kwagh ugenegh u vea er ga,\nsaa u moughun num a mba ve lu nan ve ican yum la yô, hemba kan a inja u hanma tar u lu aa\natindi aa a lu a iwasen sha u kuran ior mba ve lu isheer yô, sha hanma gbenda u bo cii,\nEr i lu semakwagh u kenden a mzehemen u mtem u bem bem u ityar sha won cii,\nEr ior mba ken Mzough u Ityar sha won cii atindi a ve a seer taver jighjigh man mkepeiyol u\numace man civir man ulum u hanmaor, nomsoor kua kwase cii ve lu kwaghmôm yô, ve wa ishima u\ntaver mzehemen u ior man shi kenden a mlu u dedoo u uma vev cii gbar gbar,\nEr ityar ii i lu ken Mzough u Ityar sha won cii ne, i tende zwa ayol a ve u eren tom ken mzough\nu dedoo, sha u taver a iko i wan man u kuran akaa a i doo u a er a orumace ve a lu vough la,\nman mlu u gbar gbar kpee yô,\nEr mkav u mbamkpeiyol mban man mbamlu mba ken kpan shio i lu kwagh u injaa u vesen sha cii u\nmfe u ityendezwa yô,\nSha a ci u nahan yô,\nMkohol u Vesen u Ityar sha won cii\nngu pasen ken igbar,\nAkaa aa i doo sha ci u a er a orumace\nkeng keng man a lu vough yô.\ndoo u ior sha won cii kua ityar i ve lu ker ia nongo tsung u umbur kwagh u vesen u i har sha mi\nne, sha u tesen ken makeranta man shi u pasen ior er, doo u vea wa iko a mlu gbar gbar u umace\nshi vea nôngo tsung er, hanma tar sha tseeneke u u, shin ua zua ave vea ityar igen, u kuran\nityendezwa i eren a umace dedoo ne a hanmaor cii.\nIshember kwagh 1\nI mar maor ken kpan ga, nan ngu a icivir man mbamkpeiyol cii. I na nan mhen man ishima i kaven\nkwagh; nahan gba keng u nana tema a orgen ken mtem u angbian a angbian.\nIshember kwagh i sha 2\nHanmaor cii doo u a er a nan sha inja sha awaishima u dedoo, cii je yô, i soo er, i de nzughul",
            "Image": "b40ffc96d24e90e21b92ff0c6302db16"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "a orumace er nan ngu kwase, shin nomsor, shin zwa u nan kaha, shin kwaghaôndo u nan civir ngu\nkposo, shin mer pati u nan man imo i nan i nan sha kwagh kaha ga, shi i de tôôn ape i mar nan\nshin mlu a kwagh shin ibanave shin tsombor, shin indi shin isheer i nan hen ityô i nzughul a\nnan ga.\nU zan hemen yô, a faityô u van a mpav sha ityôkyaa i pati, mkor u tar, shin mlu u tar la a\nityar igen u or la nan lu ker ga, aluer tar la ua lu sha tseeneke u u, shin sha ikyev i ugen,\nshin ua lu a tahav u hemen iyol i u ga shin sha hanma myina u lun a tahav iyol i u cii.\nIshember kwagh i sha 3\nHanmaor nan ngu a ian u lun uma, eren kwagh a mkighir shio man mkor u sha iyol i nan kpaa.\nIshember kwagh i sha 4\nI venda kpan u kôron, shi u kighir or er, nana shile orgen tom; kpan-kôron man kpan-teen cii i\nyange gbindigh gbindigh.\nIshember kwagh i sha 5\nI venda u eren or ican tsung, shin kôron nan ihom. Hanmakwagh u a er a orumace er, nan hingir\nishôso cii i yange, aluer nan er kwaghbo u tsahan nan je kpaa, i tsaha nan er, nana hee ga yô.\nIshember kwagh i sha 6\nHanmaor nan ngu a ian u hanma ijiir cii yô, i er kwagh a nan sha er tindi a tese er i eren a\norumace la vough.\nIshember kwagh i sha 7\nTindi ver ishigh er, ior cii ve lu kwagh môm man shi ve lu a ian u a kura ve er tindi a tese\nnahan, a msange u sha dooshima shio, ior cii mba a ian u kuran ve aluer ma msange u sha\ndooshima u i per un er Myee ne a tese shin u kenden ior asema sha imba i msange u sha dooshima\nla nahn yô, ka sha mi ga.\nIshember kwagh i sha 8\nHanmaor cii a lu i er a nan vough ga yô, ka hange hange u atejir u hen tar u nan lu her la, kua\natindi a tar la, a ôr ijir nahan a wam nan er tindi u tamen u tar la a tese yô.\nIshember kwagh i sha 9\nI de gbe kôron maor sha apera, shin wuhen nan a u ôron nan ijir shio ga, shin u kighir nan er\nnana za shir ken tar ugen ga.\nIshember kwagh i sha 10\nHanmaor yô, gba u a ôr nan ijir vough er orgen nahan, sha mimi, ken igbar, hen atejir u sha\ntseeneke na, ua tesen mpav ga, sha u tesen ibo shin ishô i nan, zum u i lu ôron nan ijir la.\nIshember kwagh i sha 11\nHanmaor u i ker nan er, nan er kwaghbo ua kom mtsaha yô, a tôô er nan ngu a ishô zan zan saa a\nva tese ibo i nan sha mlu u atindi, sha mtev u ken igbar pe nan kpaa nana faityô u paregh iyol\ni nan a kwagh u yangen nan shio yô.\nMaor môm i de er nan ijir ne nan ibo sha makwagh u iyange nan er kpa tindi lu sha min hen shie\nla ga ze. Shi i de ne or mtsaha hemban u iyange ma i na nan shie u iyange nan er kwaghbo la ga.\nIshember kwagh i sha 12\nI de gbe wan uwegh sha kwagh u or u ken iuv ga, shin sha kwagh u kwase u nan kua mbayev, shin\nya u nan, shin uwasika mba nan, shin u lamen dang sha icivir man gwa u dedoo u nan ga. Hanmaor\nnan ngu a ian i a kura nan sha imbazwa i wan man lamen dang la er tindi a tese nahan.\nIshember kwagh i sha 13\nHanmaor ngu a ian i zan hanpe nan soo cii, man teman ya pe nan soo ken tar u nan.\nI yange or shir u zan ga, shi aluer za kuma nan yô, a faityô u yangen nan u hiden hen tar u nan\nga.\nIshember kwagh i sha 14\nHanmaor nan ngu a ian u yemen shir ken tar ugen za keren mwar, man ka hange hange u tar u nan\nyem shir ker la ua kura nan.",
            "Image": "262606e9f275c9b427680082a85469e0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kpa or u nan er ifer man nan lu yevese tindi yô, a rumun nan u zan imba shir la ga.\nIshember kwagh i sha 15\nHanmaor umace yô, ka kpee u nana lu a tar u nana faityô u yilan er, ka tar u nan yô.\nI de kighir maor sha apera u lun hen tar u nan shin yangen nan u geman hingir or u tar ugen ga.\nIshember kwagh i sha 16\nNomso man kasev mba ve hie cii mba a ian u eren ivese, maren ônov, lun a ya ve, shin aluer\nkwaviyolough man tar man kwaghaôndo vev vea kaha kpaa. Shie u ivese ne doo u vea lu lianaa or a\nhemba orgen ga, aluer ivese pav yô, gba u a kar kwar vough.\nIvaa-kangen ia lu sha mkighir ga, kpa a lu sha isharen i ve mba uhar mba ve soo ayol ave la.\nKa tsombor u lu mhii u ikyuior ye, nahan gba kpee u ior cii man gomenti vea kura u.\nIshember kwagh i sha 17\nHanmaor ngu a ian u lun a kwagh sha tseeneke u nan, shin zuan ave a ior mbagenev.\nI yange u gban yan or ishar tsô.\nIshember kwagh i sha 18\nHanmaor nan ngu a ian u lun a mbamhen mba nan, shi ka ishima i nan u eren kwagh u mhen u nan a\ntese nan yô, kua shi u civir aôndo u nan shin jighjighnan u nan man u lun gbar gbar sha ishima\ni nan shin nana lu tswen shin nana lu ken ikyumior a mbagenev man ken igbar shin ken iuv kpaa\nnana tese ikyav i kwaghaôndo u nan shin u tesen jighjighnan u nan hen mbagenev man nana civir\nshi nana kura atindi a kwagh u nan civir yô.\nIshember kwagh i sha 19\nHanmaor ngu a ian gbar gbar i lun a mhen u nan man ôron kwagh u nan soo yô, ian ne i kua mba-\nmnenge mba nan a ikighir shio, shi i tagher nan ga u keren shin ngohol kwagh u nan soo man mhen\nu nana zua a mi sha hanma gbenda cii ken igbar.\nIshember kwagh i sha 20\nHanmaor nan ngu aa ian i eren mkohol man mzough aa ior mbagenev ken bem.\nMaor môm i de kighir nan u nyôron ma mzough ga.\nIshember kwagh i sha 21\nHanmaor nan ngu a ian u lun ken gomenti u tar u nan iyol i nan shin tsuan or u sha ishima i nan\nu tilen sha ityou ki nan.\nHanmaor nan ngu a ian u zuan a akaa vough er orgen nahan sha ikyev i gomenti u tar u nan.\nTahav ka ityô. Tahav mbun i tese mbu sha ashie ashie sha u haan asangen, sha gbenda u vough,\nsha u nan mba ve kom u haan asangen cii ian u za kenden a nyighaa, shin sha ma imba gbenda ne\nigen i tsuan ior sha ashie ashie.\nIshember kwagh i sha 22\nHanmaor nan ngu a ityô, nahan gba kpee u tar u nan sha tseeneke u u, shin ken mzough vea ityar\nigen, er u feityô la, ua sue nan ken ijime, sha er nana kure ugbaiyol mba nan sha kasua u eren,\nmtem u dedoo a ior man u eren aeren a ityôô, er i lu hange hange sha ci u kuran ulum man\nkumashe u nan la.\nIshember kwagh i sha 23\nHanmaor nan ngu a ian u eren tom, u tsuwan tom u nan kom sha mi yô, u zuan a injar i vough sha\ntom, man i de deen er, nana lu a tom shio ga.\nOrtom kuma injar i nan, nan ngu a ian u ngohol injar kwagh môm a orgen, sha tom u ve er inja\nimôm yô.\nDoo u a kimbi injar i vough ia na or nana er tom ijen a ya u nan ga yô, man aluer a nenge a doo\nyô, a seer nan kwagh sha igbinda igenegh kpaa sha er, nana lu zelôô ga yô.\nHanmaor nan ngu a ian i hiin man shi nyôron mbamzough mba mbatomov sha u nengen er, i er a nan\ntsembelee hen ijiir tom i nan.",
            "Image": "469e16691b4f2b4d65c309e98c512a68"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ishember kwagh i sha 24\nHanmaor ngu a ian u zuan a shie u memen tsembelee, danen ishima sha tom, u zan memiyol sha\nashie ashie, kpa ngohol injar i tom i nan hen ashie la kpaa.\nIshember kwagh i sha 25.\nHanmaor yô, gba u i nenge er, mlu u nan lu sha mi la kuma u nana kôrcio u nengen sha iyol i nan\nkua tsombor u nan sha gbenda u nan ve kwaghyan, ikondo, ya man sôron ve shie u ve gbe angev,\nshi eren akaa agen kpaa sha ci u mkpeiyol ve yô, shi gba u i nenge er, or ngu a kwagh u waren\numa a mi zum u nan lu a tom ga, nan gbe angev, nan gbe iwan, shin kwase u nom u nan a saa, shin\nnan bee iyol, shin nana nyôr ken ma mlu u ibanave u nan feityô u nôngon a mi iyol i nan tseegh\nga yô.\nNgô man wan ka hange hange u nengen sha ve tsembelee. Mbayev cii, mba mar-amôndo kpaa, gba u a\nnenge sha ve dedoo a mpav shio.\nIshember kwagh i sha 26.\nHanmaor ngu a ian u nyôron makeranta. Doo u henen un gbilin, hemban je yô, ken anyom a hiin la.\nDoo u makeranta sha iaven i hii hii la hanmaor nana hen nana soo shin nana soo ga kpaa.\nImakeranta i henen tom aveegh kua u fantom kpaa doo u ia lu wuee, shi makeranta u henen sha\naaven a vesen kpaa hanmaor nana lu a ian u henen sha ishima i nan er mfe u nan una za a nan la.\nMakeranta ngu sha ci u wasen or nana vese nan iv ulum u nan, shi sha u wasen or nana fa er i\ndoo u nana er a orumace yô. Makeranta una wase mtem u akuraior sha won cii, ken bem man mcivir-\naôndo vev. Shi makeranta una taver tom u Mzough u Ityar cii a lu eren sha u keren bem sha won\nyô.\nMbamaren mba a ian u tsuwan inja ityesen i a na ônov vev ken makeranta yô\nIshember kwagh i sha 27.\nHanmaor ngu a ian gbar gbar u eren aeren a ityôô a hen ityô i nan, zuan a msaaniyol ken aeren\nne, shi eren tom sha mzehemen u ahir a gbaaôndo man zuan a mtsera sha min kpaa.\nKwagh u or nan hen ken ityo man nan er sha ave a nan yô, i de tsuwen mtsera u a dugh sha mi la\nhen a nan ga.\nIshember kwagh I sha 28.\nGba u ior man ityar sha won cii vea dondo gbenda u eren kwagh sha inja sha inja keng ve a\nfaityô u eren a hanmaor umace er i nger ken Myee u ken igbar ne ye.\nIshember kwagh i sha 29.\nHanmaor nan ngu a tom u eren hen ityô i nan, gadia ka ityô ia wase nan nana vese nana iv or ye.\nHanmaor u nan lu eren kwagh sha ishima i nan a ikyangenev shio yô, nana fa er nana er a kar\nikyaa inya ga, nan ngu a mkighir u eren er tindi tseegh a tese nahan, doo u nan di kpaa nana fa\ner, ior mbagenev kpaa mba a ian u eren kwagh ve a ikyangenev shio sha er, nana na ve icivir man\nnana zua a mbamverishima mba mimi mba ieren i dedoo, man tindi u ior cii man shi mkpeiyol u ior\nwuee er i lu ken mkortar u ior u sha asema a ve nahan.\nMa shie môm i de eren tom aa mbaawaishima mba ve lu sha ci u i due umace i doo ne kahan a\nishimaveren i Mzough u Ityar sha won cii ne ga.\nIshember kwagh i sha 30.\nMakwagh môm ken asemberakaa ne, na matar môm, shin kweior, shin or sha tseeneke u nan ian ii\neren makwagh u vihin awaishima u Mzough u Ityar sha won cii a tese sha ci u mkpeiyol u umace ne\nga.",
            "Image": "db61cbf4bb2426469e12f0090e1e1124"
        }
    }
}

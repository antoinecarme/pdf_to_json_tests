{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471041,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "MYEE U GBAR-GBAR U AKAA A I DOO SHA CI U A ER A HANMAOR UMACE KENG KENG MAN A LU VOUGH\nY\u00f4\nMZOUGH U ITYAR SHA WON CII GBAATOM U SAMBER A ABAVER\nMhii\nORNGEREN U VESEN\nIor cii i mar ve mba kwagh mom man maor va a va ga, shi maor ngu kpan ga. Mzough u Ityar sha won cii bum\ner, una er tom taveraa sha u hanmaor umace cii nana zua a mkpeiyol, nana de luun ken kpan ga. Tindi u vesen u\nmkohol u ityar sha won cii ne ka un a vande tesen er, ior mba sha tar cii soo er, orumace a de luun ken\nuikyangen ga man shi i t\u00f4\u00f4 un gede gede kpaa.\nKen Myee u tar sha won cii, kwagh u i lu u a er a orumace ve a lu vough ne, Mzough u Ityar sha won cii \u00f4r ken\nigbar man sha gbenda u wanger wanger er, ior cii mba kwagh m\u00f4m.\nAkaa a i doo u a er a orumace ne nga sha ci wou.\nAkaa ne ka a ough je.\nFa a dedoo, i hoo we iyol a min. Wase u taver a min man kuran a sha ci wou man sha ci u orumace ugen kpaa.\nMYEE U MLU U A DOO SHA A CI U U UMACE CII LA\nMnder\nEr i fe er, icivir man mkpeiyol u ior mba ken tsombor u umace ka imaagh ki mlu u kpan ga man mer u ijir sha\nmimi man bem u tar cii,\nEr se fe ser, mban u iko-iwan, man u nengen er, akaa a i doo u a er a orumace ve a lu vough la gba kwagh ga y\u00f4,\nka i er a or caveraa je i kera bee orumace ga, sha nahan y\u00f4, isharen i vesen shin tar hegen y\u00f4, ka u umace cii ma\nve lu a ian u \u00f4ron kwagh ken igbar, pasen jighjigh ve u nan, lun ken mlu u cian suluwa suluwa ga, shin ken\nibanave kpaa ga,\nEr i doo u a nzughul a ma kweior zan zan je a hingir u vea kera fa kwagh ugenegh u vea er ga, saa u moughun\nnum a mba ve lu nan ve ican yum la y\u00f4, hemba kan a inja u hanma tar u lu aa atindi aa a lu a iwasen sha u kuran\nior mba ve lu isheer y\u00f4, sha hanma gbenda u bo cii,\nEr i lu semakwagh u kenden a mzehemen u mtem u bem bem u ityar sha won cii,\nEr ior mba ken Mzough u Ityar sha won cii atindi a ve a seer taver jighjigh man mkepeiyol u umace man civir\nman ulum u hanmaor, nomsoor kua kwase cii ve lu kwaghm\u00f4m y\u00f4, ve wa ishima u taver mzehemen u ior man shi\nkenden a mlu u dedoo u uma vev cii gbar gbar,\nEr ityar ii i lu ken Mzough u Ityar sha won cii ne, i tende zwa ayol a ve u eren tom ken mzough u dedoo, sha u\ntaver a iko i wan man u kuran akaa a i doo u a er a orumace ve a lu vough la, man mlu u gbar gbar kpee y\u00f4,\nEr mkav u mbamkpeiyol mban man mbamlu mba ken kpan shio i lu kwagh u injaa u vesen sha cii u mfe u\nityendezwa y\u00f4,\nSha a ci u nahan y\u00f4,\nMkohol u Vesen u Ityar sha won cii\nngu pasen ken igbar,\nAkaa aa i doo sha ci u a er a orumace\nkeng keng man a lu vough y\u00f4.\ndoo u ior sha won cii kua ityar i ve lu ker ia nongo tsung u umbur kwagh u vesen u i har sha mi ne, sha u tesen\nken makeranta man shi u pasen ior er, doo u vea wa iko a mlu gbar gbar u umace shi vea n\u00f4ngo tsung er, hanma\ntar sha tseeneke u u, shin ua zua ave vea ityar igen, u kuran ityendezwa i eren a umace dedoo ne a hanmaor cii.\nIshember kwagh 1\nI mar maor ken kpan ga, nan ngu a icivir man mbamkpeiyol cii. I na nan mhen man ishima i kaven kwagh; nahan\ngba keng u nana tema a orgen ken mtem u angbian a angbian.\nIshember kwagh i sha 2\nHanmaor cii doo u a er a nan sha inja sha awaishima u dedoo, cii je y\u00f4, i soo er, i de nzughul a orumace er nan\nngu kwase, shin nomsor, shin zwa u nan kaha, shin kwagha\u00f4ndo u nan civir ngu kposo, shin mer pati u nan man\nimo i nan i nan sha kwagh kaha ga, shi i de t\u00f4\u00f4n ape i mar nan shin mlu a kwagh shin ibanave shin tsombor, shin",
            "Image": "5ad9262ffd1336b639a9012879aa4521"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "indi shin isheer i nan hen ity\u00f4 i nzughul a nan ga.\nU zan hemen y\u00f4, a faity\u00f4 u van a mpav sha ity\u00f4kyaa i pati, mkor u tar, shin mlu u tar la a ityar igen u or la nan lu\nker ga, aluer tar la ua lu sha tseeneke u u, shin sha ikyev i ugen, shin ua lu a tahav u hemen iyol i u ga shin sha\nhanma myina u lun a tahav iyol i u cii.\nIshember kwagh i sha 3\nHanmaor nan ngu a ian u lun uma, eren kwagh a mkighir shio man mkor u sha iyol i nan kpaa.\nIshember kwagh i sha 4\nI venda kpan u k\u00f4ron, shi u kighir or er, nana shile orgen tom; kpan-k\u00f4ron man kpan-teen cii i yange gbindigh\ngbindigh.\nIshember kwagh i sha 5\nI venda u eren or ican tsung, shin k\u00f4ron nan ihom. Hanmakwagh u a er a orumace er, nan hingir ish\u00f4so cii i\nyange, aluer nan er kwaghbo u tsahan nan je kpaa, i tsaha nan er, nana hee ga y\u00f4.\nIshember kwagh i sha 6\nHanmaor nan ngu a ian u hanma ijiir cii y\u00f4, i er kwagh a nan sha er tindi a tese er i eren a orumace la vough.\nIshember kwagh i sha 7\nTindi ver ishigh er, ior cii ve lu kwagh m\u00f4m man shi ve lu a ian u a kura ve er tindi a tese nahan, a msange u sha\ndooshima shio, ior cii mba a ian u kuran ve aluer ma msange u sha dooshima u i per un er Myee ne a tese shin u\nkenden ior asema sha imba i msange u sha dooshima la nahn y\u00f4, ka sha mi ga.\nIshember kwagh i sha 8\nHanmaor cii a lu i er a nan vough ga y\u00f4, ka hange hange u atejir u hen tar u nan lu her la, kua atindi a tar la, a\n\u00f4r ijir nahan a wam nan er tindi u tamen u tar la a tese y\u00f4.\nIshember kwagh i sha 9\nI de gbe k\u00f4ron maor sha apera, shin wuhen nan a u \u00f4ron nan ijir shio ga, shin u kighir nan er nana za shir ken\ntar ugen ga.\nIshember kwagh i sha 10\nHanmaor y\u00f4, gba u a \u00f4r nan ijir vough er orgen nahan, sha mimi, ken igbar, hen atejir u sha tseeneke na, ua\ntesen mpav ga, sha u tesen ibo shin ish\u00f4 i nan, zum u i lu \u00f4ron nan ijir la.\nIshember kwagh i sha 11\nHanmaor u i ker nan er, nan er kwaghbo ua kom mtsaha y\u00f4, a t\u00f4\u00f4 er nan ngu a ish\u00f4 zan zan saa a va tese ibo i\nnan sha mlu u atindi, sha mtev u ken igbar pe nan kpaa nana faity\u00f4 u paregh iyol i nan a kwagh u yangen nan\nshio y\u00f4.\nMaor m\u00f4m i de er nan ijir ne nan ibo sha makwagh u iyange nan er kpa tindi lu sha min hen shie la ga ze. Shi i\nde ne or mtsaha hemban u iyange ma i na nan shie u iyange nan er kwaghbo la ga.\nIshember kwagh i sha 12\nI de gbe wan uwegh sha kwagh u or u ken iuv ga, shin sha kwagh u kwase u nan kua mbayev, shin ya u nan,\nshin uwasika mba nan, shin u lamen dang sha icivir man gwa u dedoo u nan ga. Hanmaor nan ngu a ian i a kura\nnan sha imbazwa i wan man lamen dang la er tindi a tese nahan.\nIshember kwagh i sha 13\nHanmaor ngu a ian i zan hanpe nan soo cii, man teman ya pe nan soo ken tar u nan.\nI yange or shir u zan ga, shi aluer za kuma nan y\u00f4, a faity\u00f4 u yangen nan u hiden hen tar u nan ga.\nIshember kwagh i sha 14\nHanmaor nan ngu a ian u yemen shir ken tar ugen za keren mwar, man ka hange hange u tar u nan yem shir ker\nla ua kura nan.\nKpa or u nan er ifer man nan lu yevese tindi y\u00f4, a rumun nan u zan imba shir la ga.\nIshember kwagh i sha 15\nHanmaor umace y\u00f4, ka kpee u nana lu a tar u nana faity\u00f4 u yilan er, ka tar u nan y\u00f4.",
            "Image": "f1e0638f2f53e3ab02de8ce4d21d4ea0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "I de kighir maor sha apera u lun hen tar u nan shin yangen nan u geman hingir or u tar ugen ga.\nIshember kwagh i sha 16\nNomso man kasev mba ve hie cii mba a ian u eren ivese, maren \u00f4nov, lun a ya ve, shin aluer kwaviyolough man\ntar man kwagha\u00f4ndo vev vea kaha kpaa. Shie u ivese ne doo u vea lu lianaa or a hemba orgen ga, aluer ivese\npav y\u00f4, gba u a kar kwar vough.\nIvaa-kangen ia lu sha mkighir ga, kpa a lu sha isharen i ve mba uhar mba ve soo ayol ave la.\nKa tsombor u lu mhii u ikyuior ye, nahan gba kpee u ior cii man gomenti vea kura u.\nIshember kwagh i sha 17\nHanmaor ngu a ian u lun a kwagh sha tseeneke u nan, shin zuan ave a ior mbagenev.\nI yange u gban yan or ishar ts\u00f4.\nIshember kwagh i sha 18\nHanmaor nan ngu a ian u lun a mbamhen mba nan, shi ka ishima i nan u eren kwagh u mhen u nan a tese nan\ny\u00f4, kua shi u civir a\u00f4ndo u nan shin jighjighnan u nan man u lun gbar gbar sha ishima i nan shin nana lu tswen\nshin nana lu ken ikyumior a mbagenev man ken igbar shin ken iuv kpaa nana tese ikyav i kwagha\u00f4ndo u nan\nshin u tesen jighjighnan u nan hen mbagenev man nana civir shi nana kura atindi a kwagh u nan civir y\u00f4.\nIshember kwagh i sha 19\nHanmaor ngu a ian gbar gbar i lun a mhen u nan man \u00f4ron kwagh u nan soo y\u00f4, ian ne i kua mba-mnenge mba\nnan a ikighir shio, shi i tagher nan ga u keren shin ngohol kwagh u nan soo man mhen u nana zua a mi sha\nhanma gbenda cii ken igbar.\nIshember kwagh i sha 20\nHanmaor nan ngu aa ian i eren mkohol man mzough aa ior mbagenev ken bem.\nMaor m\u00f4m i de kighir nan u ny\u00f4ron ma mzough ga.\nIshember kwagh i sha 21\nHanmaor nan ngu a ian u lun ken gomenti u tar u nan iyol i nan shin tsuan or u sha ishima i nan u tilen sha ityou\nki nan.\nHanmaor nan ngu a ian u zuan a akaa vough er orgen nahan sha ikyev i gomenti u tar u nan.\nTahav ka ity\u00f4. Tahav mbun i tese mbu sha ashie ashie sha u haan asangen, sha gbenda u vough, sha u nan mba\nve kom u haan asangen cii ian u za kenden a nyighaa, shin sha ma imba gbenda ne igen i tsuan ior sha ashie\nashie.\nIshember kwagh i sha 22\nHanmaor nan ngu a ity\u00f4, nahan gba kpee u tar u nan sha tseeneke u u, shin ken mzough vea ityar igen, er u\nfeity\u00f4 la, ua sue nan ken ijime, sha er nana kure ugbaiyol mba nan sha kasua u eren, mtem u dedoo a ior man u\neren aeren a ity\u00f4\u00f4, er i lu hange hange sha ci u kuran ulum man kumashe u nan la.\nIshember kwagh i sha 23\nHanmaor nan ngu a ian u eren tom, u tsuwan tom u nan kom sha mi y\u00f4, u zuan a injar i vough sha tom, man i de\ndeen er, nana lu a tom shio ga.\nOrtom kuma injar i nan, nan ngu a ian u ngohol injar kwagh m\u00f4m a orgen, sha tom u ve er inja im\u00f4m y\u00f4.\nDoo u a kimbi injar i vough ia na or nana er tom ijen a ya u nan ga y\u00f4, man aluer a nenge a doo y\u00f4, a seer nan\nkwagh sha igbinda igenegh kpaa sha er, nana lu zel\u00f4\u00f4 ga y\u00f4.\nHanmaor nan ngu a ian i hiin man shi ny\u00f4ron mbamzough mba mbatomov sha u nengen er, i er a nan tsembelee\nhen ijiir tom i nan.\nIshember kwagh i sha 24\nHanmaor ngu a ian u zuan a shie u memen tsembelee, danen ishima sha tom, u zan memiyol sha ashie ashie,\nkpa ngohol injar i tom i nan hen ashie la kpaa.\nIshember kwagh i sha 25.\nHanmaor y\u00f4, gba u i nenge er, mlu u nan lu sha mi la kuma u nana k\u00f4rcio u nengen sha iyol i nan kua tsombor u\nnan sha gbenda u nan ve kwaghyan, ikondo, ya man s\u00f4ron ve shie u ve gbe angev, shi eren akaa agen kpaa sha",
            "Image": "08667ba604547af6c8a7e9078cdec2a5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ci u mkpeiyol ve y\u00f4, shi gba u i nenge er, or ngu a kwagh u waren uma a mi zum u nan lu a tom ga, nan gbe\nangev, nan gbe iwan, shin kwase u nom u nan a saa, shin nan bee iyol, shin nana ny\u00f4r ken ma mlu u ibanave u\nnan feity\u00f4 u n\u00f4ngon a mi iyol i nan tseegh ga y\u00f4.\nNg\u00f4 man wan ka hange hange u nengen sha ve tsembelee. Mbayev cii, mba mar-am\u00f4ndo kpaa, gba u a nenge\nsha ve dedoo a mpav shio.\nIshember kwagh i sha 26.\nHanmaor ngu a ian u ny\u00f4ron makeranta. Doo u henen un gbilin, hemban je y\u00f4, ken anyom a hiin la. Doo u\nmakeranta sha iaven i hii hii la hanmaor nana hen nana soo shin nana soo ga kpaa. Imakeranta i henen tom\naveegh kua u fantom kpaa doo u ia lu wuee, shi makeranta u henen sha aaven a vesen kpaa hanmaor nana lu a\nian u henen sha ishima i nan er mfe u nan una za a nan la.\nMakeranta ngu sha ci u wasen or nana vese nan iv ulum u nan, shi sha u wasen or nana fa er i doo u nana er a\norumace y\u00f4. Makeranta una wase mtem u akuraior sha won cii, ken bem man mcivir-a\u00f4ndo vev. Shi makeranta\nuna taver tom u Mzough u Ityar cii a lu eren sha u keren bem sha won y\u00f4.\nMbamaren mba a ian u tsuwan inja ityesen i a na \u00f4nov vev ken makeranta y\u00f4\nIshember kwagh i sha 27.\nHanmaor ngu a ian gbar gbar u eren aeren a ity\u00f4\u00f4 a hen ity\u00f4 i nan, zuan a msaaniyol ken aeren ne, shi eren tom\nsha mzehemen u ahir a gbaa\u00f4ndo man zuan a mtsera sha min kpaa.\nKwagh u or nan hen ken ityo man nan er sha ave a nan y\u00f4, i de tsuwen mtsera u a dugh sha mi la hen a nan ga.\nIshember kwagh I sha 28.\nGba u ior man ityar sha won cii vea dondo gbenda u eren kwagh sha inja sha inja keng ve a faity\u00f4 u eren a\nhanmaor umace er i nger ken Myee u ken igbar ne ye.\nIshember kwagh i sha 29.\nHanmaor nan ngu a tom u eren hen ity\u00f4 i nan, gadia ka ity\u00f4 ia wase nan nana vese nana iv or ye.\nHanmaor u nan lu eren kwagh sha ishima i nan a ikyangenev shio y\u00f4, nana fa er nana er a kar ikyaa inya ga, nan\nngu a mkighir u eren er tindi tseegh a tese nahan, doo u nan di kpaa nana fa er, ior mbagenev kpaa mba a ian u\neren kwagh ve a ikyangenev shio sha er, nana na ve icivir man nana zua a mbamverishima mba mimi mba ieren\ni dedoo, man tindi u ior cii man shi mkpeiyol u ior wuee er i lu ken mkortar u ior u sha asema a ve nahan.\nMa shie m\u00f4m i de eren tom aa mbaawaishima mba ve lu sha ci u i due umace i doo ne kahan a ishimaveren i\nMzough u Ityar sha won cii ne ga.\nIshember kwagh i sha 30.\nMakwagh m\u00f4m ken asemberakaa ne, na matar m\u00f4m, shin kweior, shin or sha tseeneke u nan ian ii eren\nmakwagh u vihin awaishima u Mzough u Ityar sha won cii a tese sha ci u mkpeiyol u umace ne ga.",
            "Image": "80441e895e0eda0127703fd4d3db5e37"
        }
    }
}

{
    "MetaData": {
        "Author": null,
        "Creation_Date": 1581471210,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "18f78dcb3c934ee45ba816a6bba51c88",
            "Index": 0,
            "Label": "1",
            "Size": [
                595.0,
                842.0
            ],
            "Text": "Адам хукукларының əхлиумумы Декларациясы\nГириш\nБаш ассемблея əхлиумумы парахатчылыгың, адалатлылыгың ве азатлыгың эсасы болуп дурян\nадамзат машгаласының агзаларының хеммесине махсус болан мертебесини, дең дереҗели ве\nайрылмаян хукукларыны гөз өңүнде тутуп,\nадам хукукларына болан əсгермезлик этмегиң ве йигренҗиң адамзадың выҗданыны гахар‐газаба\nмүндүрйəн вагшычылыклы херекете гетирмеклигини ве адамларың бейик ниетиниң ыглан эдиши ялы\nадамлар сөз ве пикир азатлыгына эе болуп, горкудан ве мəтəчликден азат болуп яшар ялы дүнйəни\nгурмаклыгы гөз өңүнде тутуп,\nадам өзүниң иң соңкы серишдеси хөкмүнде залымлыга ве эзъет бермə гаршы сөвеше галмага меҗбур\nболмазлыгыны үпҗүн эдер ялы адам хукукларыны кануның гүйҗүниң горамалыдыгыны гөз өңүнде тутуп,\nБирлешен Миллетлер Гурамасы өз Уставында адамың эсасы хукукларына, адамзат шахсыетиниң\nгымматына ве мертебесине, ве эркеклер билен аялларың дең хукугына болан ынамыны ыкрар\nэтмегини ве гиңишлейин азатлыкда дурмуш шертлериниң говуланмагына ве социал өсүше ярдам\nэтмек барадакы карарыны гөз өңүнде тутуп,\nБирлешен Миллетлер Гурамасының агзалары‐дөвлетлериң адам хукукларыны ве эсасы\nазатлыклары берҗай этмəге ве əхлиумумы хормат этмəге өз үстлерине алан борчларыны гөз өңүнде\nтутуп,\nшол өзлерине алан борчлары долы ерине етирмекде шу хукукларың ве азатлыкларың хəсиетини\nəхлиумумы дүшүнмеклигиң улы əхмиетиниң бардыгыны гөз өңүнде тутуп,\nхер бир адам җемгыетиң хер бир гурамасы хемише шу Декларация эсасланып, билим хем‐де ылым\nүсти билен шу хукуклара ве азатлыклара хормат гоймаклыга ярдам этмəге чалышмаклары үчин, ве\nмилли хем‐де халкара прогрессив чəрелериң үсти билен, ве олары дөвлетлериң – Гураманың\nагзаларының халкларың арасында‐да, оларың юрисдикциясының астындакы халкларың чəгинде‐де\nəхлиумумы ве нетиҗели ыкрар этмеклери ве амала ашырмаклары үчин шу Адам хукукларының\nəхлиумумы Декларациясыны хемме халкларың ве дөвлетлериң ерине етирмəге чалышмалы везипеси\nхөкмүнде ыглан эдйəр.\n1‐нҗи МАДДА\nХемме адамлар өз мертебеси ве хукуклары боюнча дең ягдайда дүнйə инйəрлер. Олара аң хем выҗдан\nберлендир ве олар бир‐бирлери билен доганлык рухундакы гарайышда болмалыдырлар.\n2‐нҗи МАДДА\nХер бир адам шу Декларацияның ыглан эдйəн хемме хукукларында ве азатлыкларындан җынсына,\nреңкине, аял‐эркеклигине, дилине, сыясы я‐да башга гарайышларына, милли я‐да социал гелип\nчыкышына, байлыгына, гатлагына я‐да башга ягдайына серетмезден дең дереҗеде пейдаланмалы.\nОнданам башга адамың дегишли юрдуның я‐да ериниң гарашсыз, гөзегчилик астында, өзүни өзбашдак\nдоландырмаян я‐да өзбашдаклыгың башга бир чəклендирилмек ягдайында болмагына серетмезден\nсыясы, хукук я‐да халкара статус эсасында тапавут гоюлмалы дəл.\n3‐нҗи МАДДА\nХер бир адам яшамага, азатлыга ве шахсы элдегрилмесизлиге хукуклыдыр.\n4‐нҗи МАДДА\nХич ким гулчулыкда я‐да табынлыкда сакланмалы дəлдир: гулчулык ве гул сөвдасы əхли\nгөрнүшинде гадаган эдилйəр.\n5‐нҗи МАДДА\nХич ким гыналмага я‐да мертебесини кемсидйəн рехимсиз, ынсаныетсиз гатнашыга ве җеза\nсезевар эдилмели дəлдир.\n6‐нҗы МАДДА\nХер бир адам, хайсы ердедигине серетмезден, онуң шахсыетиниң хукугылыгының ыкрар\nэдилмегине хаклыдыр.\n7‐нҗи МАДДА\nХемме адам канун өңүнде деңдир ве хич бир тапавутсыз кануны горага хаклыдыр.\n8‐нҗи МАДДА\nХер бир адам Конституция я‐да канун тарапындан оңа берлен эсасы хукукларың бозулан\nягдайында долы ыгтыярлы милли судлар тарапындан өз хукукларының дикелдилмегине хаклыдыр.\n9‐нҗы МАДДА\nХич ким эсассыз туссаг эдилип, сакланылып я‐да ковулып билинмез.\n10‐нҗы МАДДА\nХер бир адам өзүниң хукукларының ве борчларының аныкланылмагы үчин ве оңа гөркезилйəн җенаят\nайыпламаның догрулыгыны аныкламак үчин гарашсыз, битарап суд тарапындан адалатлылыгың\nхемме талапларына лайыклыкда долы деңлик эсасында өз ишине серетдирмəге хаклыдыр.\n11‐нҗи МАДДА\nҖенаят эденлиги барада айыпланян хер бир адам, тə оңа горанмага əхли мүмкинчиликлериң\nдөредилен ачык судуң серетмегинде онуң гүнəси канун эсасында аныкланянча, ол гүнəкəр дəл\nдийлип хасапланылмага хаклыдыр.\nХайсыдыр бир херекет эденлиги я‐да херекетсизлик эденлиги үчин шонуң эдилен дөврүнде милли\nканунлар боюнча я‐да халкара канунлар боюнча җенаят хасапланылмаян болса, хич ким соңра ол\nбоюнча гүнəкəрчилиге чекилип билинмез. Шейле хем җенаятың эдилен дөврүндəкиден артыкмач җеза\nчəреси белленилип билинмез.\n12‐нҗи МАДДА\nХич кимиң шахсы ве машгала дурмушына эсассыз аралашылып, онуң яшайыш җайының\nэлдегрилмесизлигине, онуң хабар серишделериниң сырына я‐да онуң намысына ве абрайына\nэсассыз каст эдилип билинмез. Хер бир адам шейле аралашылмакдан ве каст эдилмекден канун\nтарапындан горага хаклыдыр.\n13‐нҗи МАДДА\nХер бир адам хер бир дөвлетиң чəгинде бир ерден башга ере əркин эркин гитмəге ве өзүне яшамага"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "55e9a754f8b58efbce9519d3c143ca06",
            "Index": 1,
            "Label": "2",
            "Size": [
                595.0,
                842.0
            ],
            "Text": "ер сайлап тутмага хаклыдыр.\nХер бир адам ислендик юрды, шол санда өз юрдуны хем ташлап гитмəге ве өз юрдуна доланып\nгелмəге хаклыдыр.\n14‐нҗи МАДДА\nХер бир адам ызарланылмакдан гачып, башга юртлардан гачыбаталга гөзлемəге ве шол\nгачыбаталгадан пейдаланмага хаклыдыр.\nСыясы дəл җенаят эдиленлиги үчин, я‐да Бирлешен Миллетлер Гурамасының максатларына ве\nпринциплерине терс гелйəн иш эденлиги үчин ызарланылян махалында бейле хак‐хукук уланылып\nбилинмез.\n15‐нҗи МАДДА\nХер бир адамың гражданлыга хакы бардыр.\nХич бир адам гражданлыкдан я‐да гражданлыгыны үйтгедип билмек хукугындан эсассыз махрум\nэдилип билинмез.\n16‐нҗы МАДДА\nХер бир кəмиллик яшына етен эркек ве аял, җынс аламатларына, миллетине ве динине\nсеретмезден хич бир пəсгелчиликсиз ягдайда никалашмага ве машгала гурмага хаклыдыр. Олар\nникалашян махалында‐да, никада дуран махалында‐да, никаны бозян махалын‐да дең дереҗели\nхукукдан пейдаланярлар.\nНика диңе никалашян тарапларың эркин ве долы ылалашмаклары эсасында гыйылып билинер.\nМашгала җемгыетиң тебигы ве эсасы өйҗүги болуп, ол җемгыет ве дөвлет тарапындан горалмага\nхаклыдыр.\n17‐нҗи МАДДА\nХер бир адам эмлəге еке өзи‐де, башгалар билен билеликде‐де эечилик эдип билер.\nХич ким эсассыз ягдайда эмлəгинден махрум эдилип билинмез.\n18‐нҗи МАДДА\nХич бир адам пикир, выҗдан ве дин азатлыгына хаклыдыр, бу хак өз диниңи я‐да гарайшыңы эркин\nүйтгедип билмеклиги, эркинликде өз диниңе я‐да гарайышларыңа өзбашдак я‐да көпчүликлейин уюп\nбилмеклиги, көпчүликлейин я‐да еке‐тəк ягдайда өвренмеклиги, худая гуллук этмеклиги хем‐де\nритуал дəплери ерине етирмеклиги өз ичине аляр.\n19‐нҗы МАДДА\nХер бир адам эркин дүнйəгарайыша ве оны эркин аян этмəге хаклыдыр. Бу хак хич бир\nпəсгелчиликсиз өз дүнйəгарайшыңың тарапыны тутмак эркинлигини ве информацияны ве идеялары\nдөвлет арачəклеринден баглы дəл ягдайда дүрли серишделер аркалы гөзлемек, алмак ве яйратмак\nэркинлигини өз ичине аляр.\n20‐нҗи МАДДА\nХер бир адам парахатчылыклы йыгнанышыклар ве ассоциациялар эркинлигине хаклыдыр.\nХич бир адам хайсыдыр бир ассоциация меҗбуры ягдайда гиризилип билинмез.\n21‐нҗи МАДДА\nХер бир адам гөс‐гөни я‐да эркин сайланан векиллериң үсти билен өз юрдуны доландырмага\nгатнашмага хаклыдыр.\nХер бир адам өз юрдунда дөвлет гуллугына дең ыгтыярлы гирмəге хаклыдыр.\nХалкың эрк‐ислеги хөкүметиң хөкмүрованлыгының эсасыны дүзмелидир. Бу эрк‐ислег вагтал‐\nвагтал ве галп дəл ягдайда гечирилйəн, сес азатлыгыны үпҗүн эдйəн, гизлин ягдайда я‐да оңа дең\nдереҗедəки башга гөрнүшде гечирилйəн, əхлиумумы дең сайламак хукугы боюнча гечирилйəн\nсайлавларда йүзе чыкмалыдыр.\n22‐нҗи МАДДА\nХер бир адам, җемгыетиң агзасы хөкмүнде, социал үпҗүнчилиге, ве хер бир дөвлетиң дүзүмине ве\nмүмкинчиликлерине лайыклыкда милли тагаллаларың ве халкара хызматдашлыгың үсти билен өз\nмертебесини ве ыкдысадыетдəки, социал ве медени угурлардакы хукугыны өз шахсыетини эркин\nөсдүрмəге уланмага хаклыдыр.\n23‐нҗи МАДДА\nХер бир адам зəхмете, иши эркин сайламага, адалатлы ве оңайлы иш шертлерине ве ишсизликден\nгоралмага хаклыдыр.\nХер бир адам, хич хили хукугы кемсидилмезден, дең зəхмете дең хак алмага хаклыдыр.\nХер бир ишлейəн адам, өзүни ве машгаласыны яшамага долы үпҗүн эдйəн, герек болса башга социал\nүпҗүнчиликлер билен үсти етирилйəн, адалатлы ве канагатланарлы төлеге хаклыдыр.\nХер бир адам өз бəхбидини горамак үчин професионал союзларыдөретмəге ве профессионал\nсоюзлара гирмəге хаклыдыр.\n24‐нҗи МАДДА\nХер бир адам етерликли чəклендирилен иш гүнүни ве вагтал‐вагтал берилйəн төлегли зəхмет\nругсатлары өз ичине алян дынч алыша ве бош вагта хаклыдыр.\n25‐нҗи МАДДА\nХер бир адам, иймити, гейими, яшайыш җайыны, онуң өзүниң ве машгаласының абаданчылыгыны ве\nсаглыгыны сакламак үчин зерур болан социал гуллугы ве герек болан медицина хызматыны шейле\nхем ишсиз галан ягдайдакы, нəсаг боландакы, инвалид боландакы, дул галандакы, гарран\nвагтындакы я‐да онуң өзүне баглы дəл ягдайда эмеле гелен яшайыш серишделеринден кесилендəки\nүпҗүн эдилмəге болан хукуклары өз ичине алян дурмуш дереҗесине хаклыдыр.\nЭнелик ве чагалык айратын хоссарлыга ве көмеге хукук берйəр. Хемме чага, никалы я‐да никасыз\nдогланлыгына серетмезден, бирмеңзеш социал горагдан пейдаланмалыдыр.\n26‐нҗы МАДДА\nХер бир адам билим алмага хаклыдыр. Билим, иң болманда башлангыч веумумы билим, мугт\nболмалы. Башлангыч билим хөкманы болмалы. Техники ве профессионал билим хеммə элъетерли"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "df5eb805457fdbf5f16d4041ef88b2d6",
            "Index": 2,
            "Label": "3",
            "Size": [
                595.0,
                842.0
            ],
            "Text": "болмалы ве ёкары билим хеммелер үчин, хер кимиң башарныгына гөрə, дең дереҗеде элъетерли\nболмалы.\nБилим адамзат шахсыетиниң долы өсмегини ве адам хукукларына ве эсасы азатлыклара болан\nхорматы өсдүрмəге гөнүкдирилен болмалы. Билим əхли халклар арасындакы, җынсы ве дини топарлар\nарасындакы өзара дүшүнишмеклиге, чыдамлылыга ве достлуга көмек этмели ве Бирлешен Миллетлер\nГурамасының парахатчылыгы голдамак боюнча эдйəн ишине ярдам этмели.\nАта‐энелериң өз кичи чагалары үчин билимиң гөрнүшлерини сайламакда артыкмач хукуклары\nбардыр.\n27‐нҗи МАДДА\nХер бир адам җемгыетиң медени дурмушына эркин гатнашмага, сунгатдан леззет алмага, ылмы\nпрогрессе гатнашмага ве онуң мивелеринден пейдаланмага хаклыдыр.\nХер бир адамың ылмы, эдеби ве чеперчилик зəхмети эсасында дөредилен ахлак ве мадды\nбəхбитлери горалмалыдыр.\n28‐нҗи МАДДА\nХер бир адам шу Декларацияда беян эдилен хукуклар ве азатлыклар долы амала ашырып билер\nялы социал хем‐де халкара тертип‐дүзгүне хаклыдыр.\n29‐нҗы МАДДА\nХер бир адамың шахсыетиниң эркин ве долы өсмеги мүмкин болар ялы җемгыетиң өңүнде борчлары\nбардыр.\nХер бир адам өз хукукларыны ве азатлыкларыны амала ашырян махалында диңе башгаларың\nхукукларыны ве азатлыкларыны долы ыкрар этмеклиги, ахлагың адалатлы талапларыны\nканагатландырмагы, җемгыетчилик тертип дүзгүни ве демократик җемгыетде умумы абаданчылыгы\nүпҗүн этмек максады билен канун тарапындан кесгитленен чəклендирилмелере сезевар эдилип\nбилинер.\nШу хукуклары ве азатлыклары амала ашырмак Бирлешен Миллетлер Гурамасының максатларына\nхем‐де принциплерине хич хили ягдайда гапма‐гаршы гелмели дəлдир.\n30‐нҗы МАДДА\nШу Декларациядакы хич бир зат хайсыдыр бир дөвлете, адамларың топарына я‐да айры‐айры\nшахсыетлере шу Декларациядакы беян эдилен хукуклары ве азатлыклары ёк этмəге гөнүкдирилен\nхайсыдыр бир иш билен мешгул болмага я‐да херекет этмəге берилен хукук хөкмүнде дүшүнилмели\nдəлдир."
        }
    }
}

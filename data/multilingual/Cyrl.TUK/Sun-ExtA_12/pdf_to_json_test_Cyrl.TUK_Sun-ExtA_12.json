{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471223,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Адам хукукларының əхлиумумы Декларациясы\nГириш\nБаш ассемблея əхлиумумы парахатчылыгың, адалатлылыгың ве\nазатлыгың эсасы болуп дурян адамзат машгаласының агзаларының\nхеммесине махсус болан мертебесини, дең дереҗели ве айрылмаян\nхукукларыны гөз өңүнде тутуп,\nадам хукукларына болан əсгермезлик этмегиң ве йигренҗиң\nадамзадың выҗданыны гахар‐газаба мүндүрйəн вагшычылыклы\nхерекете гетирмеклигини ве адамларың бейик ниетиниң ыглан\nэдиши ялы адамлар сөз ве пикир азатлыгына эе болуп, горкудан ве\nмəтəчликден азат болуп яшар ялы дүнйəни гурмаклыгы гөз өңүнде\nтутуп,\nадам өзүниң иң соңкы серишдеси хөкмүнде залымлыга ве эзъет бермə\nгаршы сөвеше галмага меҗбур болмазлыгыны үпҗүн эдер ялы адам\nхукукларыны кануның гүйҗүниң горамалыдыгыны гөз өңүнде тутуп,\nБирлешен Миллетлер Гурамасы өз Уставында адамың эсасы\nхукукларына, адамзат шахсыетиниң гымматына ве мертебесине, ве\nэркеклер билен аялларың дең хукугына болан ынамыны ыкрар\nэтмегини ве гиңишлейин азатлыкда дурмуш шертлериниң\nговуланмагына ве социал өсүше ярдам этмек барадакы карарыны\nгөз өңүнде тутуп,\nБирлешен Миллетлер Гурамасының агзалары‐дөвлетлериң адам\nхукукларыны ве эсасы азатлыклары берҗай этмəге ве əхлиумумы\nхормат этмəге өз үстлерине алан борчларыны гөз өңүнде тутуп,\nшол өзлерине алан борчлары долы ерине етирмекде шу хукукларың\nве азатлыкларың хəсиетини əхлиумумы дүшүнмеклигиң улы əхмиетиниң\nбардыгыны гөз өңүнде тутуп,\nхер бир адам җемгыетиң хер бир гурамасы хемише шу Декларация\nэсасланып, билим хем‐де ылым үсти билен шу хукуклара ве\nазатлыклара хормат гоймаклыга ярдам этмəге чалышмаклары үчин,\nве милли хем‐де халкара прогрессив чəрелериң үсти билен, ве\nолары дөвлетлериң – Гураманың агзаларының халкларың арасында‐\nда, оларың юрисдикциясының астындакы халкларың чəгинде‐де\nəхлиумумы ве нетиҗели ыкрар этмеклери ве амала ашырмаклары\nүчин шу Адам хукукларының əхлиумумы Декларациясыны хемме\nхалкларың ве дөвлетлериң ерине етирмəге чалышмалы везипеси\nхөкмүнде ыглан эдйəр.\n1‐нҗи МАДДА\nХемме адамлар өз мертебеси ве хукуклары боюнча дең ягдайда\nдүнйə инйəрлер. Олара аң хем выҗдан берлендир ве олар бир‐\nбирлери билен доганлык рухундакы гарайышда болмалыдырлар.\n2‐нҗи МАДДА\nХер бир адам шу Декларацияның ыглан эдйəн хемме хукукларында\nве азатлыкларындан җынсына, реңкине, аял‐эркеклигине, дилине,\nсыясы я‐да башга гарайышларына, милли я‐да социал гелип\nчыкышына, байлыгына, гатлагына я‐да башга ягдайына\nсеретмезден дең дереҗеде пейдаланмалы.\nОнданам башга адамың дегишли юрдуның я‐да ериниң гарашсыз,\nгөзегчилик астында, өзүни өзбашдак доландырмаян я‐да\nөзбашдаклыгың башга бир чəклендирилмек ягдайында болмагына\nсеретмезден сыясы, хукук я‐да халкара статус эсасында тапавут\nгоюлмалы дəл.\n3‐нҗи МАДДА\nХер бир адам яшамага, азатлыга ве шахсы элдегрилмесизлиге\nхукуклыдыр.\n4‐нҗи МАДДА\nХич ким гулчулыкда я‐да табынлыкда сакланмалы дəлдир:\nгулчулык ве гул сөвдасы əхли гөрнүшинде гадаган эдилйəр.\n5‐нҗи МАДДА\nХич ким гыналмага я‐да мертебесини кемсидйəн рехимсиз,\nынсаныетсиз гатнашыга ве җеза сезевар эдилмели дəлдир.",
            "Image": "6dc4239119930a0077eae57a2b20ab94"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "6‐нҗы МАДДА\nХер бир адам, хайсы ердедигине серетмезден, онуң шахсыетиниң\nхукугылыгының ыкрар эдилмегине хаклыдыр.\n7‐нҗи МАДДА\nХемме адам канун өңүнде деңдир ве хич бир тапавутсыз кануны\nгорага хаклыдыр.\n8‐нҗи МАДДА\nХер бир адам Конституция я‐да канун тарапындан оңа берлен\nэсасы хукукларың бозулан ягдайында долы ыгтыярлы милли судлар\nтарапындан өз хукукларының дикелдилмегине хаклыдыр.\n9‐нҗы МАДДА\nХич ким эсассыз туссаг эдилип, сакланылып я‐да ковулып\nбилинмез.\n10‐нҗы МАДДА\nХер бир адам өзүниң хукукларының ве борчларының аныкланылмагы\nүчин ве оңа гөркезилйəн җенаят айыпламаның догрулыгыны\nаныкламак үчин гарашсыз, битарап суд тарапындан адалатлылыгың\nхемме талапларына лайыклыкда долы деңлик эсасында өз ишине\nсеретдирмəге хаклыдыр.\n11‐нҗи МАДДА\nҖенаят эденлиги барада айыпланян хер бир адам, тə оңа горанмага\nəхли мүмкинчиликлериң дөредилен ачык судуң серетмегинде онуң\nгүнəси канун эсасында аныкланянча, ол гүнəкəр дəл дийлип\nхасапланылмага хаклыдыр.\nХайсыдыр бир херекет эденлиги я‐да херекетсизлик эденлиги\nүчин шонуң эдилен дөврүнде милли канунлар боюнча я‐да халкара\nканунлар боюнча җенаят хасапланылмаян болса, хич ким соңра ол\nбоюнча гүнəкəрчилиге чекилип билинмез. Шейле хем җенаятың\nэдилен дөврүндəкиден артыкмач җеза чəреси белленилип билинмез.\n12‐нҗи МАДДА\nХич кимиң шахсы ве машгала дурмушына эсассыз аралашылып, онуң\nяшайыш җайының элдегрилмесизлигине, онуң хабар серишделериниң\nсырына я‐да онуң намысына ве абрайына эсассыз каст эдилип\nбилинмез. Хер бир адам шейле аралашылмакдан ве каст\nэдилмекден канун тарапындан горага хаклыдыр.\n13‐нҗи МАДДА\nХер бир адам хер бир дөвлетиң чəгинде бир ерден башга ере əркин\nэркин гитмəге ве өзүне яшамага ер сайлап тутмага хаклыдыр.\nХер бир адам ислендик юрды, шол санда өз юрдуны хем ташлап\nгитмəге ве өз юрдуна доланып гелмəге хаклыдыр.\n14‐нҗи МАДДА\nХер бир адам ызарланылмакдан гачып, башга юртлардан\nгачыбаталга гөзлемəге ве шол гачыбаталгадан пейдаланмага\nхаклыдыр.\nСыясы дəл җенаят эдиленлиги үчин, я‐да Бирлешен Миллетлер\nГурамасының максатларына ве принциплерине терс гелйəн иш\nэденлиги үчин ызарланылян махалында бейле хак‐хукук уланылып\nбилинмез.\n15‐нҗи МАДДА\nХер бир адамың гражданлыга хакы бардыр.\nХич бир адам гражданлыкдан я‐да гражданлыгыны үйтгедип билмек\nхукугындан эсассыз махрум эдилип билинмез.\n16‐нҗы МАДДА\nХер бир кəмиллик яшына етен эркек ве аял, җынс аламатларына,\nмиллетине ве динине серетмезден хич бир пəсгелчиликсиз\nягдайда никалашмага ве машгала гурмага хаклыдыр. Олар",
            "Image": "3a97f71bbaa6495abe23c24d2a0d2fd9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "никалашян махалында‐да, никада дуран махалында‐да, никаны\nбозян махалын‐да дең дереҗели хукукдан пейдаланярлар.\nНика диңе никалашян тарапларың эркин ве долы ылалашмаклары\nэсасында гыйылып билинер.\nМашгала җемгыетиң тебигы ве эсасы өйҗүги болуп, ол җемгыет ве\nдөвлет тарапындан горалмага хаклыдыр.\n17‐нҗи МАДДА\nХер бир адам эмлəге еке өзи‐де, башгалар билен билеликде‐де\nэечилик эдип билер.\nХич ким эсассыз ягдайда эмлəгинден махрум эдилип билинмез.\n18‐нҗи МАДДА\nХич бир адам пикир, выҗдан ве дин азатлыгына хаклыдыр, бу хак өз\nдиниңи я‐да гарайшыңы эркин үйтгедип билмеклиги, эркинликде өз\nдиниңе я‐да гарайышларыңа өзбашдак я‐да көпчүликлейин уюп\nбилмеклиги, көпчүликлейин я‐да еке‐тəк ягдайда өвренмеклиги,\nхудая гуллук этмеклиги хем‐де ритуал дəплери ерине\nетирмеклиги өз ичине аляр.\n19‐нҗы МАДДА\nХер бир адам эркин дүнйəгарайыша ве оны эркин аян этмəге\nхаклыдыр. Бу хак хич бир пəсгелчиликсиз өз дүнйəгарайшыңың\nтарапыны тутмак эркинлигини ве информацияны ве идеялары\nдөвлет арачəклеринден баглы дəл ягдайда дүрли серишделер аркалы\nгөзлемек, алмак ве яйратмак эркинлигини өз ичине аляр.\n20‐нҗи МАДДА\nХер бир адам парахатчылыклы йыгнанышыклар ве ассоциациялар\nэркинлигине хаклыдыр.\nХич бир адам хайсыдыр бир ассоциация меҗбуры ягдайда\nгиризилип билинмез.\n21‐нҗи МАДДА\nХер бир адам гөс‐гөни я‐да эркин сайланан векиллериң үсти билен\nөз юрдуны доландырмага гатнашмага хаклыдыр.\nХер бир адам өз юрдунда дөвлет гуллугына дең ыгтыярлы гирмəге\nхаклыдыр.\nХалкың эрк‐ислеги хөкүметиң хөкмүрованлыгының эсасыны\nдүзмелидир. Бу эрк‐ислег вагтал‐вагтал ве галп дəл ягдайда\nгечирилйəн, сес азатлыгыны үпҗүн эдйəн, гизлин ягдайда я‐да оңа\nдең дереҗедəки башга гөрнүшде гечирилйəн, əхлиумумы дең сайламак\nхукугы боюнча гечирилйəн сайлавларда йүзе чыкмалыдыр.\n22‐нҗи МАДДА\nХер бир адам, җемгыетиң агзасы хөкмүнде, социал үпҗүнчилиге, ве\nхер бир дөвлетиң дүзүмине ве мүмкинчиликлерине лайыклыкда милли\nтагаллаларың ве халкара хызматдашлыгың үсти билен өз\nмертебесини ве ыкдысадыетдəки, социал ве медени угурлардакы\nхукугыны өз шахсыетини эркин өсдүрмəге уланмага хаклыдыр.\n23‐нҗи МАДДА\nХер бир адам зəхмете, иши эркин сайламага, адалатлы ве оңайлы иш\nшертлерине ве ишсизликден горалмага хаклыдыр.\nХер бир адам, хич хили хукугы кемсидилмезден, дең зəхмете дең\nхак алмага хаклыдыр.\nХер бир ишлейəн адам, өзүни ве машгаласыны яшамага долы үпҗүн\nэдйəн, герек болса башга социал үпҗүнчиликлер билен үсти\nетирилйəн, адалатлы ве канагатланарлы төлеге хаклыдыр.\nХер бир адам өз бəхбидини горамак үчин професионал\nсоюзларыдөретмəге ве профессионал союзлара гирмəге хаклыдыр.\n24‐нҗи МАДДА\nХер бир адам етерликли чəклендирилен иш гүнүни ве вагтал‐",
            "Image": "c731faa58f735d68c7e04fd9defdc28f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "вагтал берилйəн төлегли зəхмет ругсатлары өз ичине алян дынч\nалыша ве бош вагта хаклыдыр.\n25‐нҗи МАДДА\nХер бир адам, иймити, гейими, яшайыш җайыны, онуң өзүниң ве\nмашгаласының абаданчылыгыны ве саглыгыны сакламак үчин зерур\nболан социал гуллугы ве герек болан медицина хызматыны шейле\nхем ишсиз галан ягдайдакы, нəсаг боландакы, инвалид боландакы,\nдул галандакы, гарран вагтындакы я‐да онуң өзүне баглы дəл\nягдайда эмеле гелен яшайыш серишделеринден кесилендəки үпҗүн\nэдилмəге болан хукуклары өз ичине алян дурмуш дереҗесине\nхаклыдыр.\nЭнелик ве чагалык айратын хоссарлыга ве көмеге хукук берйəр.\nХемме чага, никалы я‐да никасыз догланлыгына серетмезден,\nбирмеңзеш социал горагдан пейдаланмалыдыр.\n26‐нҗы МАДДА\nХер бир адам билим алмага хаклыдыр. Билим, иң болманда\nбашлангыч веумумы билим, мугт болмалы. Башлангыч билим хөкманы\nболмалы. Техники ве профессионал билим хеммə элъетерли\nболмалы ве ёкары билим хеммелер үчин, хер кимиң башарныгына\nгөрə, дең дереҗеде элъетерли болмалы.\nБилим адамзат шахсыетиниң долы өсмегини ве адам хукукларына ве\nэсасы азатлыклара болан хорматы өсдүрмəге гөнүкдирилен болмалы.\nБилим əхли халклар арасындакы, җынсы ве дини топарлар\nарасындакы өзара дүшүнишмеклиге, чыдамлылыга ве достлуга көмек\nэтмели ве Бирлешен Миллетлер Гурамасының парахатчылыгы\nголдамак боюнча эдйəн ишине ярдам этмели.\nАта‐энелериң өз кичи чагалары үчин билимиң гөрнүшлерини\nсайламакда артыкмач хукуклары бардыр.\n27‐нҗи МАДДА\nХер бир адам җемгыетиң медени дурмушына эркин гатнашмага,\nсунгатдан леззет алмага, ылмы прогрессе гатнашмага ве онуң\nмивелеринден пейдаланмага хаклыдыр.\nХер бир адамың ылмы, эдеби ве чеперчилик зəхмети эсасында\nдөредилен ахлак ве мадды бəхбитлери горалмалыдыр.\n28‐нҗи МАДДА\nХер бир адам шу Декларацияда беян эдилен хукуклар ве\nазатлыклар долы амала ашырып билер ялы социал хем‐де халкара\nтертип‐дүзгүне хаклыдыр.\n29‐нҗы МАДДА\nХер бир адамың шахсыетиниң эркин ве долы өсмеги мүмкин болар ялы\nҗемгыетиң өңүнде борчлары бардыр.\nХер бир адам өз хукукларыны ве азатлыкларыны амала ашырян\nмахалында диңе башгаларың хукукларыны ве азатлыкларыны долы\nыкрар этмеклиги, ахлагың адалатлы талапларыны\nканагатландырмагы, җемгыетчилик тертип дүзгүни ве демократик\nҗемгыетде умумы абаданчылыгы үпҗүн этмек максады билен канун\nтарапындан кесгитленен чəклендирилмелере сезевар эдилип\nбилинер.\nШу хукуклары ве азатлыклары амала ашырмак Бирлешен Миллетлер\nГурамасының максатларына хем‐де принциплерине хич хили\nягдайда гапма‐гаршы гелмели дəлдир.\n30‐нҗы МАДДА\nШу Декларациядакы хич бир зат хайсыдыр бир дөвлете, адамларың\nтопарына я‐да айры‐айры шахсыетлере шу Декларациядакы беян\nэдилен хукуклары ве азатлыклары ёк этмəге гөнүкдирилен\nхайсыдыр бир иш билен мешгул болмага я‐да херекет этмəге\nберилен хукук хөкмүнде дүшүнилмели дəлдир.",
            "Image": "9724d2aa43a5d75e19c9746fc111a48a"
        }
    }
}

{
    "MetaData": {
        "Author": null,
        "Creation_Date": 1581471240,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "356c79325153c704c9f9b1a02606262a",
            "Index": 0,
            "Label": "1",
            "Size": [
                595.0,
                842.0
            ],
            "Text": "Адам хукукларының əхлиумумы Декларациясы\nГириш\nБаш ассемблея əхлиумумы парахатчылыгың,\nадалатлылыгың ве азатлыгың эсасы болуп дурян\nадамзат машгаласының агзаларының хеммесине\nмахсус болан мертебесини, дең дереҗели ве\nайрылмаян хукукларыны гөз өңүнде тутуп,\nадам хукукларына болан əсгермезлик этмегиң ве\nйигренҗиң адамзадың выҗданыны гахар‐газаба\nмүндүрйəн вагшычылыклы херекете гетирмеклигини\nве адамларың бейик ниетиниң ыглан эдиши ялы\nадамлар сөз ве пикир азатлыгына эе болуп,\nгоркудан ве мəтəчликден азат болуп яшар ялы\nдүнйəни гурмаклыгы гөз өңүнде тутуп,\nадам өзүниң иң соңкы серишдеси хөкмүнде залымлыга\nве эзъет бермə гаршы сөвеше галмага меҗбур\nболмазлыгыны үпҗүн эдер ялы адам хукукларыны\nкануның гүйҗүниң горамалыдыгыны гөз өңүнде тутуп,\nБирлешен Миллетлер Гурамасы өз Уставында адамың\nэсасы хукукларына, адамзат шахсыетиниң\nгымматына ве мертебесине, ве эркеклер билен\nаялларың дең хукугына болан ынамыны ыкрар\nэтмегини ве гиңишлейин азатлыкда дурмуш\nшертлериниң говуланмагына ве социал өсүше ярдам\nэтмек барадакы карарыны гөз өңүнде тутуп,\nБирлешен Миллетлер Гурамасының агзалары‐\nдөвлетлериң адам хукукларыны ве эсасы\nазатлыклары берҗай этмəге ве əхлиумумы хормат\nэтмəге өз үстлерине алан борчларыны гөз өңүнде\nтутуп,\nшол өзлерине алан борчлары долы ерине етирмекде\nшу хукукларың ве азатлыкларың хəсиетини\nəхлиумумы дүшүнмеклигиң улы əхмиетиниң бардыгыны\nгөз өңүнде тутуп,\nхер бир адам җемгыетиң хер бир гурамасы хемише\nшу Декларация эсасланып, билим хем‐де ылым үсти\nбилен шу хукуклара ве азатлыклара хормат\nгоймаклыга ярдам этмəге чалышмаклары үчин, ве\nмилли хем‐де халкара прогрессив чəрелериң үсти\nбилен, ве олары дөвлетлериң – Гураманың\nагзаларының халкларың арасында‐да, оларың\nюрисдикциясының астындакы халкларың чəгинде‐де\nəхлиумумы ве нетиҗели ыкрар этмеклери ве амала\nашырмаклары үчин шу Адам хукукларының əхлиумумы\nДекларациясыны хемме халкларың ве дөвлетлериң\nерине етирмəге чалышмалы везипеси хөкмүнде"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a63bdfbc8483640ffd5fd3451f3a6b35",
            "Index": 1,
            "Label": "2",
            "Size": [
                595.0,
                842.0
            ],
            "Text": "ыглан эдйəр.\n1‐нҗи МАДДА\nХемме адамлар өз мертебеси ве хукуклары боюнча\nдең ягдайда дүнйə инйəрлер. Олара аң хем выҗдан\nберлендир ве олар бир‐бирлери билен доганлык\nрухундакы гарайышда болмалыдырлар.\n2‐нҗи МАДДА\nХер бир адам шу Декларацияның ыглан эдйəн хемме\nхукукларында ве азатлыкларындан җынсына,\nреңкине, аял‐эркеклигине, дилине, сыясы я‐да\nбашга гарайышларына, милли я‐да социал гелип\nчыкышына, байлыгына, гатлагына я‐да башга\nягдайына серетмезден дең дереҗеде пейдаланмалы.\nОнданам башга адамың дегишли юрдуның я‐да ериниң\nгарашсыз, гөзегчилик астында, өзүни өзбашдак\nдоландырмаян я‐да өзбашдаклыгың башга бир\nчəклендирилмек ягдайында болмагына\nсеретмезден сыясы, хукук я‐да халкара статус\nэсасында тапавут гоюлмалы дəл.\n3‐нҗи МАДДА\nХер бир адам яшамага, азатлыга ве шахсы\nэлдегрилмесизлиге хукуклыдыр.\n4‐нҗи МАДДА\nХич ким гулчулыкда я‐да табынлыкда сакланмалы\nдəлдир: гулчулык ве гул сөвдасы əхли гөрнүшинде\nгадаган эдилйəр.\n5‐нҗи МАДДА\nХич ким гыналмага я‐да мертебесини кемсидйəн\nрехимсиз, ынсаныетсиз гатнашыга ве җеза сезевар\nэдилмели дəлдир.\n6‐нҗы МАДДА\nХер бир адам, хайсы ердедигине серетмезден, онуң\nшахсыетиниң хукугылыгының ыкрар эдилмегине\nхаклыдыр.\n7‐нҗи МАДДА\nХемме адам канун өңүнде деңдир ве хич бир\nтапавутсыз кануны горага хаклыдыр.\n8‐нҗи МАДДА\nХер бир адам Конституция я‐да канун тарапындан\nоңа берлен эсасы хукукларың бозулан ягдайында"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4469a32261e21cec903ed3160a062fc0",
            "Index": 2,
            "Label": "3",
            "Size": [
                595.0,
                842.0
            ],
            "Text": "долы ыгтыярлы милли судлар тарапындан өз\nхукукларының дикелдилмегине хаклыдыр.\n9‐нҗы МАДДА\nХич ким эсассыз туссаг эдилип, сакланылып я‐да\nковулып билинмез.\n10‐нҗы МАДДА\nХер бир адам өзүниң хукукларының ве борчларының\nаныкланылмагы үчин ве оңа гөркезилйəн җенаят\nайыпламаның догрулыгыны аныкламак үчин\nгарашсыз, битарап суд тарапындан адалатлылыгың\nхемме талапларына лайыклыкда долы деңлик\nэсасында өз ишине серетдирмəге хаклыдыр.\n11‐нҗи МАДДА\nҖенаят эденлиги барада айыпланян хер бир адам,\nтə оңа горанмага əхли мүмкинчиликлериң дөредилен\nачык судуң серетмегинде онуң гүнəси канун\nэсасында аныкланянча, ол гүнəкəр дəл дийлип\nхасапланылмага хаклыдыр.\nХайсыдыр бир херекет эденлиги я‐да\nхерекетсизлик эденлиги үчин шонуң эдилен\nдөврүнде милли канунлар боюнча я‐да халкара\nканунлар боюнча җенаят хасапланылмаян болса,\nхич ким соңра ол боюнча гүнəкəрчилиге чекилип\nбилинмез. Шейле хем җенаятың эдилен дөврүндəкиден\nартыкмач җеза чəреси белленилип билинмез.\n12‐нҗи МАДДА\nХич кимиң шахсы ве машгала дурмушына эсассыз\nаралашылып, онуң яшайыш җайының\nэлдегрилмесизлигине, онуң хабар серишделериниң\nсырына я‐да онуң намысына ве абрайына эсассыз\nкаст эдилип билинмез. Хер бир адам шейле\nаралашылмакдан ве каст эдилмекден канун\nтарапындан горага хаклыдыр.\n13‐нҗи МАДДА\nХер бир адам хер бир дөвлетиң чəгинде бир ерден\nбашга ере əркин эркин гитмəге ве өзүне яшамага ер\nсайлап тутмага хаклыдыр.\nХер бир адам ислендик юрды, шол санда өз юрдуны\nхем ташлап гитмəге ве өз юрдуна доланып гелмəге\nхаклыдыр.\n14‐нҗи МАДДА\nХер бир адам ызарланылмакдан гачып, башга"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "304ad3191cc69f0687eef3efa22a7761",
            "Index": 3,
            "Label": "4",
            "Size": [
                595.0,
                842.0
            ],
            "Text": "юртлардан гачыбаталга гөзлемəге ве шол\nгачыбаталгадан пейдаланмага хаклыдыр.\nСыясы дəл җенаят эдиленлиги үчин, я‐да Бирлешен\nМиллетлер Гурамасының максатларына ве\nпринциплерине терс гелйəн иш эденлиги үчин\nызарланылян махалында бейле хак‐хукук\nуланылып билинмез.\n15‐нҗи МАДДА\nХер бир адамың гражданлыга хакы бардыр.\nХич бир адам гражданлыкдан я‐да гражданлыгыны\nүйтгедип билмек хукугындан эсассыз махрум\nэдилип билинмез.\n16‐нҗы МАДДА\nХер бир кəмиллик яшына етен эркек ве аял, җынс\nаламатларына, миллетине ве динине серетмезден\nхич бир пəсгелчиликсиз ягдайда никалашмага ве\nмашгала гурмага хаклыдыр. Олар никалашян\nмахалында‐да, никада дуран махалында‐да,\nниканы бозян махалын‐да дең дереҗели хукукдан\nпейдаланярлар.\nНика диңе никалашян тарапларың эркин ве долы\nылалашмаклары эсасында гыйылып билинер.\nМашгала җемгыетиң тебигы ве эсасы өйҗүги болуп,\nол җемгыет ве дөвлет тарапындан горалмага\nхаклыдыр.\n17‐нҗи МАДДА\nХер бир адам эмлəге еке өзи‐де, башгалар билен\nбилеликде‐де эечилик эдип билер.\nХич ким эсассыз ягдайда эмлəгинден махрум\nэдилип билинмез.\n18‐нҗи МАДДА\nХич бир адам пикир, выҗдан ве дин азатлыгына\nхаклыдыр, бу хак өз диниңи я‐да гарайшыңы эркин\nүйтгедип билмеклиги, эркинликде өз диниңе я‐да\nгарайышларыңа өзбашдак я‐да көпчүликлейин уюп\nбилмеклиги, көпчүликлейин я‐да еке‐тəк ягдайда\nөвренмеклиги, худая гуллук этмеклиги хем‐де\nритуал дəплери ерине етирмеклиги өз ичине аляр.\n19‐нҗы МАДДА\nХер бир адам эркин дүнйəгарайыша ве оны эркин\nаян этмəге хаклыдыр. Бу хак хич бир"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f0d5794e14d4b3db8cf442cfc1d5494d",
            "Index": 4,
            "Label": "5",
            "Size": [
                595.0,
                842.0
            ],
            "Text": "пəсгелчиликсиз өз дүнйəгарайшыңың тарапыны\nтутмак эркинлигини ве информацияны ве идеялары\nдөвлет арачəклеринден баглы дəл ягдайда дүрли\nсеришделер аркалы гөзлемек, алмак ве яйратмак\nэркинлигини өз ичине аляр.\n20‐нҗи МАДДА\nХер бир адам парахатчылыклы йыгнанышыклар ве\nассоциациялар эркинлигине хаклыдыр.\nХич бир адам хайсыдыр бир ассоциация меҗбуры\nягдайда гиризилип билинмез.\n21‐нҗи МАДДА\nХер бир адам гөс‐гөни я‐да эркин сайланан\nвекиллериң үсти билен өз юрдуны доландырмага\nгатнашмага хаклыдыр.\nХер бир адам өз юрдунда дөвлет гуллугына дең\nыгтыярлы гирмəге хаклыдыр.\nХалкың эрк‐ислеги хөкүметиң хөкмүрованлыгының\nэсасыны дүзмелидир. Бу эрк‐ислег вагтал‐вагтал\nве галп дəл ягдайда гечирилйəн, сес азатлыгыны\nүпҗүн эдйəн, гизлин ягдайда я‐да оңа дең дереҗедəки\nбашга гөрнүшде гечирилйəн, əхлиумумы дең сайламак\nхукугы боюнча гечирилйəн сайлавларда йүзе\nчыкмалыдыр.\n22‐нҗи МАДДА\nХер бир адам, җемгыетиң агзасы хөкмүнде, социал\nүпҗүнчилиге, ве хер бир дөвлетиң дүзүмине ве\nмүмкинчиликлерине лайыклыкда милли\nтагаллаларың ве халкара хызматдашлыгың үсти\nбилен өз мертебесини ве ыкдысадыетдəки, социал\nве медени угурлардакы хукугыны өз шахсыетини\nэркин өсдүрмəге уланмага хаклыдыр.\n23‐нҗи МАДДА\nХер бир адам зəхмете, иши эркин сайламага,\nадалатлы ве оңайлы иш шертлерине ве ишсизликден\nгоралмага хаклыдыр.\nХер бир адам, хич хили хукугы кемсидилмезден,\nдең зəхмете дең хак алмага хаклыдыр.\nХер бир ишлейəн адам, өзүни ве машгаласыны\nяшамага долы үпҗүн эдйəн, герек болса башга\nсоциал үпҗүнчиликлер билен үсти етирилйəн,\nадалатлы ве канагатланарлы төлеге хаклыдыр.\nХер бир адам өз бəхбидини горамак үчин"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7fd485d20c2a7e8154e9bb46900b6834",
            "Index": 5,
            "Label": "6",
            "Size": [
                595.0,
                842.0
            ],
            "Text": "професионал союзларыдөретмəге ве профессионал\nсоюзлара гирмəге хаклыдыр.\n24‐нҗи МАДДА\nХер бир адам етерликли чəклендирилен иш гүнүни\nве вагтал‐вагтал берилйəн төлегли зəхмет\nругсатлары өз ичине алян дынч алыша ве бош вагта\nхаклыдыр.\n25‐нҗи МАДДА\nХер бир адам, иймити, гейими, яшайыш җайыны, онуң\nөзүниң ве машгаласының абаданчылыгыны ве\nсаглыгыны сакламак үчин зерур болан социал\nгуллугы ве герек болан медицина хызматыны\nшейле хем ишсиз галан ягдайдакы, нəсаг\nболандакы, инвалид боландакы, дул галандакы,\nгарран вагтындакы я‐да онуң өзүне баглы дəл\nягдайда эмеле гелен яшайыш серишделеринден\nкесилендəки үпҗүн эдилмəге болан хукуклары өз\nичине алян дурмуш дереҗесине хаклыдыр.\nЭнелик ве чагалык айратын хоссарлыга ве көмеге\nхукук берйəр. Хемме чага, никалы я‐да никасыз\nдогланлыгына серетмезден, бирмеңзеш социал\nгорагдан пейдаланмалыдыр.\n26‐нҗы МАДДА\nХер бир адам билим алмага хаклыдыр. Билим, иң\nболманда башлангыч веумумы билим, мугт болмалы.\nБашлангыч билим хөкманы болмалы. Техники ве\nпрофессионал билим хеммə элъетерли болмалы ве\nёкары билим хеммелер үчин, хер кимиң башарныгына\nгөрə, дең дереҗеде элъетерли болмалы.\nБилим адамзат шахсыетиниң долы өсмегини ве адам\nхукукларына ве эсасы азатлыклара болан хорматы\nөсдүрмəге гөнүкдирилен болмалы. Билим əхли\nхалклар арасындакы, җынсы ве дини топарлар\nарасындакы өзара дүшүнишмеклиге, чыдамлылыга ве\nдостлуга көмек этмели ве Бирлешен Миллетлер\nГурамасының парахатчылыгы голдамак боюнча\nэдйəн ишине ярдам этмели.\nАта‐энелериң өз кичи чагалары үчин билимиң\nгөрнүшлерини сайламакда артыкмач хукуклары\nбардыр.\n27‐нҗи МАДДА\nХер бир адам җемгыетиң медени дурмушына эркин\nгатнашмага, сунгатдан леззет алмага, ылмы\nпрогрессе гатнашмага ве онуң мивелеринден\nпейдаланмага хаклыдыр."
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d18669d106d1a57c0637f304b7a41eeb",
            "Index": 6,
            "Label": "7",
            "Size": [
                595.0,
                842.0
            ],
            "Text": "Хер бир адамың ылмы, эдеби ве чеперчилик зəхмети\nэсасында дөредилен ахлак ве мадды бəхбитлери\nгоралмалыдыр.\n28‐нҗи МАДДА\nХер бир адам шу Декларацияда беян эдилен\nхукуклар ве азатлыклар долы амала ашырып билер\nялы социал хем‐де халкара тертип‐дүзгүне\nхаклыдыр.\n29‐нҗы МАДДА\nХер бир адамың шахсыетиниң эркин ве долы өсмеги\nмүмкин болар ялы җемгыетиң өңүнде борчлары бардыр.\nХер бир адам өз хукукларыны ве азатлыкларыны\nамала ашырян махалында диңе башгаларың\nхукукларыны ве азатлыкларыны долы ыкрар\nэтмеклиги, ахлагың адалатлы талапларыны\nканагатландырмагы, җемгыетчилик тертип дүзгүни\nве демократик җемгыетде умумы абаданчылыгы\nүпҗүн этмек максады билен канун тарапындан\nкесгитленен чəклендирилмелере сезевар эдилип\nбилинер.\nШу хукуклары ве азатлыклары амала ашырмак\nБирлешен Миллетлер Гурамасының максатларына\nхем‐де принциплерине хич хили ягдайда гапма‐\nгаршы гелмели дəлдир.\n30‐нҗы МАДДА\nШу Декларациядакы хич бир зат хайсыдыр бир\nдөвлете, адамларың топарына я‐да айры‐айры\nшахсыетлере шу Декларациядакы беян эдилен\nхукуклары ве азатлыклары ёк этмəге гөнүкдирилен\nхайсыдыр бир иш билен мешгул болмага я‐да\nхерекет этмəге берилен хукук хөкмүнде\nдүшүнилмели дəлдир."
        }
    }
}

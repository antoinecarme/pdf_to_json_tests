{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469803,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "BOIKANOKAKARETŠO BJA DITOKELO TŠA BOTHO\nTEMOGO\nLe ge re dutše re tseba gore seriti seo motho a belegilwego ka sona le tekatekanelo\ngammogo le ditokelo tšeo di sa tšeelwego kgang tša batho ka moka ke motheo wa tokologo\nya toka le khutšo lefseng ka bophara.\nLe ge re dutše re tseba gore go se elwe hloko le go phaelwa ka thoko ga ditokelo tša\nbotho go tlišitše dilešadihlong tšeo di rumutšego le go šišinya maikutlo le letswalo la\nbotho bathong, go tla ga pono le tebelelo ye mpsha mo lefaseng yeo e ikemišeditšego go\nela hloko gore batho ba swanetše go ipshina ka tokologo ya polelo, ya bodumedi gammogo\nle go se tšhoge selo goba gona go duma, go dirile gore se se boletšwego ka mo godimo e\nbe dinyakwa tša maemo a godimodimo tša batho ka moka.\nLe ge re dutše re tseba gore go bohlokwa, ntle le ge motho a gapeletšwa ke mabaka, go\nthibela ka gohlegohle pušo ya mmušakatshipi le kgatelelo gore ditokelo tša botho di\nswanetše go šireletšwa ke molao.\nLe ge re dutše re tseba gore go bohlokwa go godiša tšweletšopele ya segwera magareng a\nditšhaba.\nLe ge re dutše re tseba\nbona ba tiišetša tshepo\nbja motho le gona go ba\ngo godiša tšweletšopele\ntokologo ye kgolo.\ngore batho ba Ditšhaba Kopano ka gare ga Molao wa Ditokelo tša\nya bona motheong wa ditokelo tša botho, ka seriti le bohlokwa\ngona ga tekatekanelo gare ga banna le basadi, ba ikemišeditše\nya setho gammogo le kaonafatšo ya maemo a bophelo ka gare ga\nLe ge re dutše re tseba gore Maloko a Ditšhaba Kopano a ikanne go fihlelela, ka thušo\nya Ditšhaba Kopano, kgodišo ya tšweletšo ya tlhompho le kelohloko ya ditokelo tša botho\ngammogo le theo ya ditokologo.\nLe ge re dutše re tseba gore kwešišo yeo e kopanetšwego ya ditokelo le ditokologo tše\nke taba ye bohlokwa gore go tle go kgonwe go fihlelela boikano bjo bo dirilwego.\nKA FAO, GE\nLekgotla Kopanokakaretšo\nLe tšea sephetho sa gore Boikanokakaretšo bjo bja Ditokelo tša Botho ke kelo ya batho\nka moka ya go ela bokgoni bja batho gammogo le ditšhaba ka moka go fihla, mafelelong,\nfao mang le mang yo e lego setho sa setšhaba, ba na le Boikano bjo dikgopolong tša bona\nmme ba leka ka mešogofela, ka go ruta le mo thutong, go godiša tlhompho ya ditokelo le\nditokologo tše ka mekgwa ya sebjalebjale ya go ela, setšhabeng le gare ga ditšhaba tše\ndingwe, go bona gore tsebego ya tšona lefaseng ka bophara di a tsebega e bile di elwa\nhloko ke batho ba Mebušomaloko ka bobona gammogo le batho ba nagadilete tšeo di lego ka\ntlase ga pušo ya bona.\nTemana 1\nBatho ka moka ba belegwe ba lokologile le gona ba na le seriti sa go lekana le\nditokelo. Ba filwe monagano le letswalo mme ba swanetše go swarana ka moya wa bana ba\nmpa.\nTemana 2",
            "Image": "a942e093dba5f1c4b0818b4d0b7fd1b5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mang le mang o swanetše ke ditokelo le ditokologo ka moka tše go boletšwego ka tšona ka\nmo Boikanong bjo, ntle le kgethollo ya mohuta wo mongwe le wo mongwe bjalo ka morafe,\nmmala, bong, polelo, bodumedi, dipolitiki goba ka kgopolo, botšo go ya ka setšhaba goba\nmaemo, diphahlo, matswalo goba maemo a mangwe le a mangwe.\nGo feta fao, ga go kgethollo yeo e swanetšego go dirwa go ya ka maemo a dipolitiki,\ntokelo ya boahlodi, goba maemo a ditšhabatšhaba goba lefelo leo motho a dulago go lona,\ngoba ke naga ye e ipušago, trasete, naga ya go se ipuše goba se sengwe le se sengwe seo\nse ka fokotšago maemo a go ikemela ga naga ya gabo.\nTemana 3\nMang le mang o na le tokelo ya bophelo, tokologo le tšhireletšo ya gagwe.\nTemana 4\nGa go motho ya a swanetšego go swarwa bjalo ka lekgoba goba mohlanka. Bokgoba le go\ngweba ka makgoba go tla thibelwa ka gohlegohle.\nTemana 5\nGa go motho yo a swanetšego go gobošwa goba a swarwa ka mokgwa wo mobe wa go nyefola\nseriti sa gagwe goba a otlwa gabohloko.\nTemana 6\nMang le mang o na le tokelo ya go tsebja lefelong le lengwe le le lengwe bjalo ka motho\npele ga molao.\nTemana 7\nBatho ka moka ba a lekana pele ga molao mme ba dumeletšwe ntle le kgethollo go\nšireletšwa ka go lekana pele ga molao. Ka moka ba swanetše go fiwa tšhireletšo ya go\nlekana maleba le kgethollo yeo e tshelago goba e robago Boikano bjo le maikemišetšo a\nmangwe le a mangwe ao a bonalago a rata go kgetholla.\nTemana 8\nMang le mang o na le tokelo ya go hwetša phošollo ya nnete yeo e tlago ka bao ba\ntsebago ditokelo tša botho maleba le ditiro tšeo di phaelago ditokelo tša batho ka\nthoko tšeo a di fiwago ke molaotheo goba molao.\nTemana 9\nGa go motho yo a swanetšego go no swarwa, go hlahlelwa goba go rakwa nageng ka mokgwa\nwo o sa kwešišegego.\nTemana 10\nMang le mang o dumeletšwe go fiwa tsebe ke lekgotla leo le sa kgethego mahlakore go\nbona ge eba ditokelo tša gagwe le dinyakwa tša setšhaba go yena gammogo le molato wo\nmongwe le wo mongwe wo a pharwago ka wona ga se tša maitirelo.\nTemana 11\nMang le mang yo a pharwago ka molato o na le tokelo ya go se bonwe molato go fihla ge\ngo laetšwa gore o na le molato go ya ka molao le gona mo kgorong ya phatlalatša yeo a",
            "Image": "6d9410fc195af97acba450b20d696854"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "nago le ditokelo ka moka tša tšhireletšo.\nGa\nya\nka\nka\ngo motho yo a tla bonwago molato go ya ka tiro goba tlogelo yeo e sa bopego karolo\nmolato wo a pharwago ka wona, ka tlase ga molao wa setšhaba goba wa ditšhabatšhaba\nnako yeo molato o dirwa. Goba a fiwa kotlo ye boima go feta yeo a bego a tla e fiwa\nnako ya ge molato o dirwa.\nTemana 12\nGa go motho yo a swanetšego go šalwašalwa morago fao e bilego a se sa\nboyena, ka lapeng, mangwalong a gagwe, goba fao go mo šalašala morago\nle maemo le go tsebega ga gagwe. Motho yo mongwe le yo mongwe o na le\nšireletšwa ke molao maleba le go šalašalwa morago ka tsela ye goba go\nna sephiri ka\ngo tshwenyanago\ntokelo ya go\nhlaselwa.\nTemana 13\nMang le mang o na le tokelo ya tokologo ya mosepelo le mo a dulago gona ka gare ga naga\nye nngwe le ye nngwe.\nMang le mang o na le tokelo ya go tlogela naga ye nngwe le ye nngwe, go akaretšwa le ya\ngabo, le go boela go yona naga yeo ya gabo ge a rata.\nTemana 14\nMang le mang o na le tokelo ya go nyaka le go ipshina ka tšhireletšo dinageng tše\ndingwe maleba le tshekišo.\nTokelo ye e ka se dirišwe ge tshekišo e tšwelela mo molatong wo o sa amanego le\ndipolitiki goba mo molatong wo o thulanago le melao le maikemišetšo a Ditšhaba Kopano.\nTemana 15\nMang le mang o na le tokelo ya go ba wa setšhaba seo se itšego.\nGa go yo a ka amogwago, ka go rata, mohlobo wa gagwe goba a ganetšwa ka tokelo ya go\nfetola mohlobo wa gagwe.\nTemana 16\nBasadi le banna ba ba godilego, ka ntle le go beelwa mellwane go ya ka mohlobo goba\nbodumedi, ba na le tokelo ya go nyala le go thea lapa. Ba loketšwe ke ditokelo tše di\nlekanego tša lenyalo, ka nako ya tšeano le ge lenyalo le fedišwa.\nLenyalo le tla diragatšwa fela ka tumelelo ye e lokologilego le gona ya go tlala go\ntšwa go banyalani.\nLapa ke tlhago le motheo wa sehlopha sa botee bja setšhaba gomme le loketše go\nšireletšwa ke setšhaba le mmušo.\nTemana 17\nMang le mang o na le tokelo ya go ba le phahlo a nnoši goba go di hlakanela le ba\nbangwe.\nGa go yo a ka amogwago phahlo ka mabaka a go se kwagale.\nTemana 18",
            "Image": "1403d9d03701b71bd1bcf2c4ae82f28a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mang le mang o na le tokelo ya kgopolo ye e se nago mellwane gammogo le letswalo le\nbodumedi, tokelo ye e akaretša tokologo ya go ka fetola borapedi goba tumelo, le\ntokologo, a nnoši goba ka kopano le ba bangwe phatlalatša goba sephiring, go tšweletša\npepeneneng bodumedi goba tumelo ya gagwe go ruteng, phethagatšong, borapeding le\nbohlokomeding.\nTemana 19\nMang le mang o na le tokelo ya tokologo ya kgopolo le tlhagišo ya kgopolo ye: tokelo ye\ne akaretša tokologo ya go ba le dikgopolo, ka ntle le thibelo le go nyakišiša, go\namogela le go tšwleletša dikgopolo le dikakanyo ka sephatlalatši se sengwe le se sengwe\nntle le mellwane.\nTemana 20\nMang le mang o na le tokelo ya go kgona go ka swara kopano ya khutšo le go tsenela\nmakgotla ao a a ratago.\nGa go yo a ka gapeletšwago go ba leloko la lekgotla ge yena mong a sa rate.\nTemana 21\nMang le mang o na le tokelo ya go tšea karolo mmušong wa naga ye, ka nnoši, goba ka\nboemedi bjo bo kgethilwego ka tokologo.\nMang le mang o na le tumelelo ye e tletšego ya go ipshina ka ditirelo tša mmušo wa naga\nya gabo.\nThato ya batho e tla ba motheo wa maatla a mmušo. Thato ye e tla tšweletšwa ka\ndikgetho tša kgonthe kgafetšakgafetša. Dikgetho tše di tla ba tša kakaretšo le\nmang le mang o tla ba le tokelo ya go bouta. Dikgetho tše di swanetše go dirwa\nkgetho ya sephiri goba ke mekgwa ye mengwe ya go bouta ye e swanetšego le gona\namogelegago.\ngo swara\ngore\nka\ne\nTemana 22\nMang le mang, yo e lego leloko la setšhaba, o na le tokelo ya tšhireletšo ya setšhaba e\nbile o lokela go fihlelela ditumo tša gagwe maitekong a setšhaba le ka go šomišana le\nditšhaba tše dingwe. Taba ye e ama gape le thulaganyo le dithušo tša lefase le lengwe\nle le lengwe, tša ekonomi, kgwerano le ditokelo tša setho. Dintlha tše ka moka di\nswanetše go godiša seriti le botho bja gagwe ka mokgwa wo o lokologilego.\nTemana 23\nMang le mang o na le tokelo ya go šoma, go kgetha mošomo ka tokologo, ditlamo tše di\nkaone tša mošomo, le tšhireletšo maleba le go hloka mošomo.\nMang le mang, ka ntle le kgethollo, o na le tokelo ya go amogela moputso wa go lekana\nle mošomo wo a o dirago.\nMang le mang yo a šomago o na le tokelo ya go amogela moputso wo o kgotsofatšago wa go\nmo kgoniša go phela ka tlhompho gammogo le lapa la gagwe. Tokelo ye e swanetše go\ntlaleletšwa, ge go kgonagala, ka dithušo tše dingwe tša tšhireletšo ya setšhaba.\nMang le mang o na le tokelo ya go thoma le go ba leloko la mokgatlo wa bašomi go\nšireletša dikgahlego tša gagwe.",
            "Image": "e23344b719aa75d5d1e0e4aa680e9ca7"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Temana 24\nMang le mang o na le tokelo ya go khutša le go itketla, go akaretšwa le nako ye e\nswanetšego ya diiri tša mošomo le matšatši a maikhutšo ao a lefelwago ka mehla ge a le\nboikhutšong.\nTemana 25\nMang le mang o na le tokelo ya maemo a bophelo a swanetšego bophelo le boiketlo bja\ngagwe gammogo le lapa la gagwe. Maemo a a bophelo a akaretša dijo, diaparo, kago ya\ndintlo le tlhokomelo ya kalafo le ditirelo tše dingwe tše bohlokwa tša setšhaba, tokelo\nya tšhireletšo maleba le tlhokego ya mošomo, bolwetši, bofokodi, bohlologadi, botšofadi\ngoba ditšhitišo tše dingwe tša bophelo tše di sa laolegego.\nBotswadi le bongwana di swanetše go fiwa tlhokomelo ya moswananoši le thušo. Bana ka\nmoka bao ba belegwago e ka ba ka lenyalong goba ka ntle ga lenyalo ba swanetše go\namogela tšhireletšo ya setšhaba ya go swana.\nTemana 26\nMang le mang o na le tokelo ya thuto. Thuto e tla ba e sa lefelwe mefatong ya ka fase\nle ya go thoma. Thuto ya mathomo e tla ba ya kgapeletšo. Thuto ya thekniki le thuto ya\nprofešene di tla hwetšwa gabonolo ka kakaretšo. Thuto ya godimo le yona e tla hwetšwa\nke bohle go ya ka bokgoni bja bona.\nThuto e tla lebantšhwa kgodišong ye e tletšego ya botho le tiišong ya tlhompho ya\nditokelo tša botho le motheo wa ditokologo. E tla tšweletša kwešišo, kgotlelelo le\nsegwera gare ga ditšhaba, dihlopha tša morafe goba tša bodumedi gomme e tla thuša go\ntšweletša gape le ditiro tša Ditšhaba Kopano mo phegelelong ya go lota khutšo.\nBatswadi ba na le tokelo ya pele ya go kgetha mohuta wa thuto ye e tla rutwago bana ba\nbona.\nTemana 27\nMang le mang o na le tokelo ya go tšea karolo meetlong ya setšhaba, go ipshina ka\nbokgabo, le go abelana ka tšwelopele ya thutamahlale le dithutišo tša yona.\nMang le mang o na le tokelo ya tšhireletšo ya setho le phišegelo ya didirišwa tše di\ntšwago thutamahlaleng, dingwalong goba dipoelong tša bokgabo tšeo a lego mongwadi wa\ntšona.\nTemana 28\nMang le mang o lokelwa ke bophelo bjo bo lokilego setšhabeng le lefaseng ka bophara moo\nditokelo le ditokologo tše di theilwego Boikanong bjo di kgonago go tšweletšwa.\nTemana 29\nMang le mang o na le ditshwanelo tšeo a di phethago setšhabeng fao go lego bonolo go\ntšweletša le go godiša ka botlalo botho bja gagwe.\nMo tšweletšong ya ditokelo tša gagwe\nmellwane ye e beilwego fela ke molao\nditokelo le ditokologo tša ba bangwe\ndi a swanela gape go tshela molao wa\nle ditokologo, mang le mang ga a swanela go tshela\nka mabaka a go boloka kwešišo le tlhompho ya\nle go amogela dinyakego tše lokilego tša setho. Ga\nbotho, polokego ya setšhaba le maemo a bophelo ka",
            "Image": "5f4164bfce052369fa40a1a610898050"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kakaretšo mmušong wa setšhaba wa demokrasi.\nDitokelo tše le ditokologo ga di a swanela go ka šomišwa thulanong le mehola le\nmaikemišetšo a Ditšhaba Kopano.\nTemana 30\nGa go selo mo Boikanong bjo se se ka kwešišwago bjalo ka seo se lebanego le mmušo ofe\nkapa ofe, sehlopha goba motho go dira mošomo ofe goba ofe wo o lebišitšwego\npšhatlaganyong ya ditokelo le ditokologo tše di beilwego mokhwi.",
            "Image": "13a641c4e80673cd264fb27186378b31"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469703,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "BOIKANOKAKARET\u0160O BJA DITOKELO T\u0160A BOTHO\nTEMOGO\nLe ge re dut\u0161e re tseba gore seriti seo motho a belegilwego ka sona le\ntekatekanelo gammogo le ditokelo t\u0161eo di sa t\u0161eelwego kgang t\u0161a batho ka\nmoka ke motheo wa tokologo ya toka le khut\u0161o lefseng ka bophara.\nLe ge re dut\u0161e re tseba gore go se elwe hloko le go phaelwa ka thoko ga\nditokelo t\u0161a botho go tli\u0161it\u0161e dile\u0161adihlong t\u0161eo di rumut\u0161ego le go\n\u0161i\u0161inya maikutlo le letswalo la botho bathong, go tla ga pono le\ntebelelo ye mpsha mo lefaseng yeo e ikemi\u0161edit\u0161ego go ela hloko gore\nbatho ba swanet\u0161e go ipshina ka tokologo ya polelo, ya bodumedi gammogo\nle go se t\u0161hoge selo goba gona go duma, go dirile gore se se bolet\u0161wego\nka mo godimo e be dinyakwa t\u0161a maemo a godimodimo t\u0161a batho ka moka.\nLe ge re dut\u0161e re tseba gore go bohlokwa, ntle le ge motho a gapelet\u0161wa\nke mabaka, go thibela ka gohlegohle pu\u0161o ya mmu\u0161akatshipi le kgatelelo\ngore ditokelo t\u0161a botho di swanet\u0161e go \u0161irelet\u0161wa ke molao.\nLe ge re dut\u0161e re tseba gore go bohlokwa go godi\u0161a t\u0161welet\u0161opele ya\nsegwera magareng a dit\u0161haba.\nLe ge re dut\u0161e re tseba gore batho ba Dit\u0161haba Kopano ka gare ga Molao\nwa Ditokelo t\u0161a bona ba tii\u0161et\u0161a tshepo ya bona motheong wa ditokelo t\u0161a\nbotho, ka seriti le bohlokwa bja motho le gona go ba gona ga\ntekatekanelo gare ga banna le basadi, ba ikemi\u0161edit\u0161e go godi\u0161a\nt\u0161welet\u0161opele ya setho gammogo le kaonafat\u0161o ya maemo a bophelo ka gare\nga tokologo ye kgolo.\nLe ge re dut\u0161e re tseba gore Maloko a Dit\u0161haba Kopano a ikanne go\nfihlelela, ka thu\u0161o ya Dit\u0161haba Kopano, kgodi\u0161o ya t\u0161welet\u0161o ya tlhompho\nle kelohloko ya ditokelo t\u0161a botho gammogo le theo ya ditokologo.\nLe ge re dut\u0161e re tseba gore kwe\u0161i\u0161o yeo e kopanet\u0161wego ya ditokelo le\nditokologo t\u0161e ke taba ye bohlokwa gore go tle go kgonwe go fihlelela\nboikano bjo bo dirilwego.\nKA FAO, GE\nLekgotla Kopanokakaret\u0161o\nLe t\u0161ea sephetho sa gore Boikanokakaret\u0161o bjo bja Ditokelo t\u0161a Botho ke\nkelo ya batho ka moka ya go ela bokgoni bja batho gammogo le dit\u0161haba ka\nmoka go fihla, mafelelong, fao mang le mang yo e lego setho sa set\u0161haba,\nba na le Boikano bjo dikgopolong t\u0161a bona mme ba leka ka me\u0161ogofela, ka\ngo ruta le mo thutong, go godi\u0161a tlhompho ya ditokelo le ditokologo t\u0161e\nka mekgwa ya sebjalebjale ya go ela, set\u0161habeng le gare ga dit\u0161haba t\u0161e\ndingwe, go bona gore tsebego ya t\u0161ona lefaseng ka bophara di a tsebega e\nbile di elwa hloko ke batho ba Mebu\u0161omaloko ka bobona gammogo le batho\nba nagadilete t\u0161eo di lego ka tlase ga pu\u0161o ya bona.\nTemana 1\nBatho ka moka ba belegwe ba lokologile le gona ba na le seriti sa go",
            "Image": "a1a425bf259f3b1f26392b129460a0ea"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "lekana le ditokelo. Ba filwe monagano le letswalo mme ba swanet\u0161e go\nswarana ka moya wa bana ba mpa.\nTemana 2\nMang le mang o swanet\u0161e ke ditokelo le ditokologo ka moka t\u0161e go\nbolet\u0161wego ka t\u0161ona ka mo Boikanong bjo, ntle le kgethollo ya mohuta wo\nmongwe le wo mongwe bjalo ka morafe, mmala, bong, polelo, bodumedi,\ndipolitiki goba ka kgopolo, bot\u0161o go ya ka set\u0161haba goba maemo,\ndiphahlo, matswalo goba maemo a mangwe le a mangwe.\nGo feta fao, ga go kgethollo yeo e swanet\u0161ego go dirwa go ya ka maemo a\ndipolitiki, tokelo ya boahlodi, goba maemo a dit\u0161habat\u0161haba goba lefelo\nleo motho a dulago go lona, goba ke naga ye e ipu\u0161ago, trasete, naga ya\ngo se ipu\u0161e goba se sengwe le se sengwe seo se ka fokot\u0161ago maemo a go\nikemela ga naga ya gabo.\nTemana 3\nMang le mang o na le tokelo ya bophelo, tokologo le t\u0161hirelet\u0161o ya\ngagwe.\nTemana 4\nGa go motho ya a swanet\u0161ego go swarwa bjalo ka lekgoba goba mohlanka.\nBokgoba le go gweba ka makgoba go tla thibelwa ka gohlegohle.\nTemana 5\nGa go motho yo a swanet\u0161ego go gobo\u0161wa goba a swarwa ka mokgwa wo mobe\nwa go nyefola seriti sa gagwe goba a otlwa gabohloko.\nTemana 6\nMang le mang o na le tokelo ya go tsebja lefelong le lengwe le le lengwe\nbjalo ka motho pele ga molao.\nTemana 7\nBatho ka moka ba a lekana pele ga molao mme ba dumelet\u0161we ntle le\nkgethollo go \u0161irelet\u0161wa ka go lekana pele ga molao. Ka moka ba swanet\u0161e\ngo fiwa t\u0161hirelet\u0161o ya go lekana maleba le kgethollo yeo e tshelago goba\ne robago Boikano bjo le maikemi\u0161et\u0161o a mangwe le a mangwe ao a bonalago\na rata go kgetholla.\nTemana 8\nMang le mang o na le tokelo ya go hwet\u0161a pho\u0161ollo ya nnete yeo e tlago\nka bao ba tsebago ditokelo t\u0161a botho maleba le ditiro t\u0161eo di phaelago\nditokelo t\u0161a batho ka thoko t\u0161eo a di fiwago ke molaotheo goba molao.\nTemana 9\nGa go motho yo a swanet\u0161ego go no swarwa, go hlahlelwa goba go rakwa\nnageng ka mokgwa wo o sa kwe\u0161i\u0161egego.\nTemana 10",
            "Image": "b79a508e6465feb97fc852e53b95617e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mang le mang o dumelet\u0161we go fiwa tsebe ke lekgotla leo le sa kgethego\nmahlakore go bona ge eba ditokelo t\u0161a gagwe le dinyakwa t\u0161a set\u0161haba go\nyena gammogo le molato wo mongwe le wo mongwe wo a pharwago ka wona ga\nse t\u0161a maitirelo.\nTemana 11\nMang le mang yo a pharwago ka molato o na le tokelo ya go se bonwe\nmolato go fihla ge go laet\u0161wa gore o na le molato go ya ka molao le gona\nmo kgorong ya phatlalat\u0161a yeo a nago le ditokelo ka moka t\u0161a\nt\u0161hirelet\u0161o.\nGa go motho yo a tla bonwago molato go ya ka tiro goba tlogelo yeo e sa\nbopego karolo ya molato wo a pharwago ka wona, ka tlase ga molao wa\nset\u0161haba goba wa dit\u0161habat\u0161haba ka nako yeo molato o dirwa. Goba a fiwa\nkotlo ye boima go feta yeo a bego a tla e fiwa ka nako ya ge molato o\ndirwa.\nTemana 12\nGa go motho yo a swanet\u0161ego go \u0161alwa\u0161alwa morago fao e\nsephiri ka boyena, ka lapeng, mangwalong a gagwe, goba\n\u0161ala\u0161ala morago go tshwenyanago le maemo le go tsebega\nyo mongwe le yo mongwe o na le tokelo ya go \u0161irelet\u0161wa\nle go \u0161ala\u0161alwa morago ka tsela ye goba go hlaselwa.\nbilego a se sa na\nfao go mo\nga gagwe. Motho\nke molao maleba\nTemana 13\nMang le mang o na le tokelo ya tokologo ya mosepelo le mo a dulago gona\nka gare ga naga ye nngwe le ye nngwe.\nMang le mang o na le tokelo ya go tlogela naga ye nngwe le ye nngwe, go\nakaret\u0161wa le ya gabo, le go boela go yona naga yeo ya gabo ge a rata.\nTemana 14\nMang le mang o na le tokelo ya go nyaka le go ipshina ka t\u0161hirelet\u0161o\ndinageng t\u0161e dingwe maleba le tsheki\u0161o.\nTokelo ye e ka se diri\u0161we ge tsheki\u0161o e t\u0161welela mo molatong wo o sa\namanego le dipolitiki goba mo molatong wo o thulanago le melao le\nmaikemi\u0161et\u0161o a Dit\u0161haba Kopano.\nTemana 15\nMang le mang o na le tokelo ya go ba wa set\u0161haba seo se it\u0161ego.\nGa go yo a ka amogwago, ka go rata, mohlobo wa gagwe goba a ganet\u0161wa ka\ntokelo ya go fetola mohlobo wa gagwe.\nTemana 16\nBasadi le banna ba ba godilego, ka ntle le go beelwa mellwane go ya ka\nmohlobo goba bodumedi, ba na le tokelo ya go nyala le go thea lapa. Ba\nloket\u0161we ke ditokelo t\u0161e di lekanego t\u0161a lenyalo, ka nako ya t\u0161eano le\nge lenyalo le fedi\u0161wa.",
            "Image": "735bb510c7063029d745a7b74b80f85a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lenyalo le tla diragat\u0161wa fela ka tumelelo ye e lokologilego le gona ya\ngo tlala go t\u0161wa go banyalani.\nLapa ke tlhago le motheo wa sehlopha sa botee bja set\u0161haba gomme le\nloket\u0161e go \u0161irelet\u0161wa ke set\u0161haba le mmu\u0161o.\nTemana 17\nMang le mang o na le tokelo ya go ba le phahlo a nno\u0161i goba go di\nhlakanela le ba bangwe.\nGa go yo a ka amogwago phahlo ka mabaka a go se kwagale.\nTemana 18\nMang le mang o na le tokelo ya kgopolo ye e se nago mellwane gammogo le\nletswalo le bodumedi, tokelo ye e akaret\u0161a tokologo ya go ka fetola\nborapedi goba tumelo, le tokologo, a nno\u0161i goba ka kopano le ba bangwe\nphatlalat\u0161a goba sephiring, go t\u0161welet\u0161a pepeneneng bodumedi goba tumelo\nya gagwe go ruteng, phethagat\u0161ong, borapeding le bohlokomeding.\nTemana 19\nMang le mang o na le tokelo ya tokologo ya kgopolo le tlhagi\u0161o ya\nkgopolo ye: tokelo ye e akaret\u0161a tokologo ya go ba le dikgopolo, ka ntle\nle thibelo le go nyaki\u0161i\u0161a, go amogela le go t\u0161wlelet\u0161a dikgopolo le\ndikakanyo ka sephatlalat\u0161i se sengwe le se sengwe ntle le mellwane.\nTemana 20\nMang le mang o na le tokelo ya go kgona go ka swara kopano ya khut\u0161o le\ngo tsenela makgotla ao a a ratago.\nGa go yo a ka gapelet\u0161wago go ba leloko la lekgotla ge yena mong a sa\nrate.\nTemana 21\nMang le mang o na le tokelo ya go t\u0161ea karolo mmu\u0161ong wa naga ye, ka\nnno\u0161i, goba ka boemedi bjo bo kgethilwego ka tokologo.\nMang le mang o na le tumelelo ye e tlet\u0161ego ya go ipshina ka ditirelo\nt\u0161a mmu\u0161o wa naga ya gabo.\nThato ya batho e tla ba motheo wa maatla a mmu\u0161o. Thato ye e tla\nt\u0161welet\u0161wa ka go swara dikgetho t\u0161a kgonthe kgafet\u0161akgafet\u0161a. Dikgetho\nt\u0161e di tla ba t\u0161a kakaret\u0161o le gore mang le mang o tla ba le tokelo ya\ngo bouta. Dikgetho t\u0161e di swanet\u0161e go dirwa ka kgetho ya sephiri goba ke\nmekgwa ye mengwe ya go bouta ye e swanet\u0161ego le gona e amogelegago.\nTemana 22\nMang le mang, yo e lego leloko la set\u0161haba, o na le tokelo ya\nt\u0161hirelet\u0161o ya set\u0161haba e bile o lokela go fihlelela ditumo t\u0161a gagwe\nmaitekong a set\u0161haba le ka go \u0161omi\u0161ana le dit\u0161haba t\u0161e dingwe. Taba ye e\nama gape le thulaganyo le dithu\u0161o t\u0161a lefase le lengwe le le lengwe, t\u0161a\nekonomi, kgwerano le ditokelo t\u0161a setho. Dintlha t\u0161e ka moka di swanet\u0161e",
            "Image": "15c1faa3006817801d741b66c0fef3b0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "go godi\u0161a seriti le botho bja gagwe ka mokgwa wo o lokologilego.\nTemana 23\nMang le mang o na le tokelo ya go \u0161oma, go kgetha mo\u0161omo ka tokologo,\nditlamo t\u0161e di kaone t\u0161a mo\u0161omo, le t\u0161hirelet\u0161o maleba le go hloka\nmo\u0161omo.\nMang le mang, ka ntle le kgethollo, o na le tokelo ya go amogela moputso\nwa go lekana le mo\u0161omo wo a o dirago.\nMang le mang yo a \u0161omago o na le tokelo ya go amogela moputso wo o\nkgotsofat\u0161ago wa go mo kgoni\u0161a go phela ka tlhompho gammogo le lapa la\ngagwe. Tokelo ye e swanet\u0161e go tlalelet\u0161wa, ge go kgonagala, ka dithu\u0161o\nt\u0161e dingwe t\u0161a t\u0161hirelet\u0161o ya set\u0161haba.\nMang le mang o na le tokelo ya go thoma le go ba leloko la mokgatlo wa\nba\u0161omi go \u0161irelet\u0161a dikgahlego t\u0161a gagwe.\nTemana 24\nMang le mang o na le tokelo ya go khut\u0161a le go itketla, go akaret\u0161wa le\nnako ye e swanet\u0161ego ya diiri t\u0161a mo\u0161omo le mat\u0161at\u0161i a maikhut\u0161o ao a\nlefelwago ka mehla ge a le boikhut\u0161ong.\nTemana 25\nMang le mang o na le tokelo ya maemo a bophelo a swanet\u0161ego bophelo le\nboiketlo bja gagwe gammogo le lapa la gagwe. Maemo a a bophelo a\nakaret\u0161a dijo, diaparo, kago ya dintlo le tlhokomelo ya kalafo le\nditirelo t\u0161e dingwe t\u0161e bohlokwa t\u0161a set\u0161haba, tokelo ya t\u0161hirelet\u0161o\nmaleba le tlhokego ya mo\u0161omo, bolwet\u0161i, bofokodi, bohlologadi, bot\u0161ofadi\ngoba dit\u0161hiti\u0161o t\u0161e dingwe t\u0161a bophelo t\u0161e di sa laolegego.\nBotswadi le bongwana di swanet\u0161e go fiwa tlhokomelo ya moswanano\u0161i le\nthu\u0161o. Bana ka moka bao ba belegwago e ka ba ka lenyalong goba ka ntle\nga lenyalo ba swanet\u0161e go amogela t\u0161hirelet\u0161o ya set\u0161haba ya go swana.\nTemana 26\nMang le mang o na le tokelo ya thuto. Thuto e tla ba e sa lefelwe\nmefatong ya ka fase le ya go thoma. Thuto ya mathomo e tla ba ya\nkgapelet\u0161o. Thuto ya thekniki le thuto ya profe\u0161ene di tla hwet\u0161wa\ngabonolo ka kakaret\u0161o. Thuto ya godimo le yona e tla hwet\u0161wa ke bohle go\nya ka bokgoni bja bona.\nThuto e tla lebant\u0161hwa kgodi\u0161ong ye e tlet\u0161ego ya botho le tii\u0161ong ya\ntlhompho ya ditokelo t\u0161a botho le motheo wa ditokologo. E tla t\u0161welet\u0161a\nkwe\u0161i\u0161o, kgotlelelo le segwera gare ga dit\u0161haba, dihlopha t\u0161a morafe\ngoba t\u0161a bodumedi gomme e tla thu\u0161a go t\u0161welet\u0161a gape le ditiro t\u0161a\nDit\u0161haba Kopano mo phegelelong ya go lota khut\u0161o.\nBatswadi ba na le tokelo ya pele ya go kgetha mohuta wa thuto ye e tla\nrutwago bana ba bona.\nTemana 27",
            "Image": "897e678b8cb2babf4fe1a9be9bc89d42"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mang le mang o na le tokelo ya go t\u0161ea karolo meetlong ya set\u0161haba, go\nipshina ka bokgabo, le go abelana ka t\u0161welopele ya thutamahlale le\ndithuti\u0161o t\u0161a yona.\nMang le mang o na le tokelo ya t\u0161hirelet\u0161o ya setho le phi\u0161egelo ya\ndidiri\u0161wa t\u0161e di t\u0161wago thutamahlaleng, dingwalong goba dipoelong t\u0161a\nbokgabo t\u0161eo a lego mongwadi wa t\u0161ona.\nTemana 28\nMang le mang o lokelwa ke bophelo bjo bo lokilego set\u0161habeng le lefaseng\nka bophara moo ditokelo le ditokologo t\u0161e di theilwego Boikanong bjo di\nkgonago go t\u0161welet\u0161wa.\nTemana 29\nMang le mang o na le ditshwanelo t\u0161eo a di phethago set\u0161habeng fao go\nlego bonolo go t\u0161welet\u0161a le go godi\u0161a ka botlalo botho bja gagwe.\nMo t\u0161welet\u0161ong ya ditokelo t\u0161a gagwe le ditokologo, mang le mang ga a\nswanela go tshela mellwane ye e beilwego fela ke molao ka mabaka a go\nboloka kwe\u0161i\u0161o le tlhompho ya ditokelo le ditokologo t\u0161a ba bangwe le go\namogela dinyakego t\u0161e lokilego t\u0161a setho. Ga di a swanela gape go tshela\nmolao wa botho, polokego ya set\u0161haba le maemo a bophelo ka kakaret\u0161o\nmmu\u0161ong wa set\u0161haba wa demokrasi.\nDitokelo t\u0161e le ditokologo ga di a swanela go ka \u0161omi\u0161wa thulanong le\nmehola le maikemi\u0161et\u0161o a Dit\u0161haba Kopano.\nTemana 30\nGa go selo mo Boikanong bjo se se ka kwe\u0161i\u0161wago bjalo ka seo se lebanego\nle mmu\u0161o ofe kapa ofe, sehlopha goba motho go dira mo\u0161omo ofe goba ofe\nwo o lebi\u0161it\u0161wego p\u0161hatlaganyong ya ditokelo le ditokologo t\u0161e di\nbeilwego mokhwi.",
            "Image": "fbd928371b69213974782b5ff80df117"
        }
    }
}

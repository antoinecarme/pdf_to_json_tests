{
    "MetaData": {
        "Author": null,
        "Creation_Date": 1581470279,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "9d2a51a86820d6f2c3568c35cd7c7991",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNIVERZALNO DEKLARACIJA BAŠO ČAČIPA E MANUŠESKERE\nAdoptirimi thaj proklamirini kotar o Generalno parlamenti e Unijakere nacije e rezolucijaja 217\nA(III), ko 10 decemvri 1948 berš, ano Generalno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale čačipa e sa dženengere ke\nmanušengiri familija si fundamenti e tromalipasko, čačipaskoro thaj e sansareskoro ko sumnal.\nSoske o bipaćape thaj o bidikhipe e čačipaskoro e manušesko legari sine ko varvarsko džaiba so\nladžarela sine i gnd e manušipeskoro, thaj sose o kheripe e sumnalesko kaj so e manušeskiri\nstruktura ka dživdini tromalipe ko vakeribe thaj religija thaj ka oven tromane kotar o daripa\nthaj o čororipa si proklamirimo sar emučo ideali sakone manušeske.\nSoske si barikano o čačipe e manušesko te oven preventirime kotar o čačipnalo sistemi te na bi\novela o manuš phaldino t ebuninipe kontra i tiranija thaj i exploatacija.\nSoske si trubutno te inicirinipe o progresi e dostengoro relacijengoro maškaro nacije.\nSoske o nacije e Unijakere nacijengoro ko Dokumenti palem zorjakeri plo učipe ko fundamentalno\nčačipe e manušesko, ko digniteti thaj molipe e manušeskere personakoro thaj jekhipe maškaro rom\nthaj romni thaj soske dingje lafi te inicirin o amalikano progresi thaj te šušjakeren o šartija\nbašo dživdipa ko pobaro tromalipe.\nSoske e raštrakere džene dena lafi kaj ka kheren kolaboracija e Unijakere nacijencar te bi\nrezervirinen o fundamentalno mothovipe thaj praktika e manušikane čačipaske thaj fundamentalno\ntromalipe.\nSoske o fundamentalno aljovipe akale čačipaskoro thaj tromalipasko si embaro barikanipe bašo\npherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija bašo čačipa e manušeskoro sar jekhanutno amalikano\nstandardi so valjani te resaren sa o manuša thaj sa o nacije koleja so sakona korkorutno thaj\nsakova orgni e amalipaskoro dikhindoj akaja Deklaracija, ka mangel sikljoibaja thaj edukacijaja\nte anel bašo mothoviba akale čačipaskoro thaj tromalipe thaj kerindoj e nacionalno thaj\nmaškarenacionalnengo mere te ovel sigurno lengoro fundamentalno thaj paćavutno mothovipe thaj\nšunipe sar maškaro nacije ko korkorune raštrake džene, adžaar thaj maškaro nacije ko okola\nteritorije so si teli lengiri direkcija.\nDženo 1\nSa e manušikane strukture bijandžona tromane thaj jekhutne ko digniteti thaj čapipa. Von si\nbaxtarde em barvale gndaja thaj godžaja thaj trubun jekh avereja te kherjakeren ko vodži\npralipaja.\nDženo 2\nO sa čačipa thaj tromalipa programirime ko akava Dokumenti preperena sakone dženeske bizo\nrazlika ko dhikhiba ki rasa, farba e mortikako, o pol i čhib, i religija, thaj o politikano ja\naver gndalipe, o nacionalno ja amalikano iklipe, i situacija e barvalipaski, o bijandipe ja\nbilo savo šarti.\nPoodori, nane te kherelpe nisavi razlika ki baza e politikakiri, e čačipaskiri ja o\nmaškarenacioalno satatusi e phuvjako ja e teritorijako kote so pherela nesavo manuš, bilo te\novel biatxinalo, telo phuriba, e biavtonomijako ja palem te arakipe ko bilo savo graničipe ko\nsuvereniteti.\nDženo 3\nSakone isile čačipa ko dživdipe thaj arakibasko ple personakoro.\nDženo 4\nKhonik na smiini te ovol ikerdo ko phanlipe ja teli exploatacija, phanlipe ja ko kinipe-\nbikinipe e phanlimacar ko sa o forme si phanle.\nDženo 5\nKhonik ni smiil te ovel teljardo ko pharipe ja ko dilini, thaj bimanušikano ja džungalo keripe"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "243373eacc2748189da11dd264ead615",
            "Index": 1,
            "Label": "2",
            "Size": [
                595.0,
                842.0
            ],
            "Text": "ja penali.\nDženo 6\nSakone isi čačipe kaj mangela te avel prindžardo sar čačikano subjekti.\nDženo 7\nSarine si jekhutne anglal o krisi thaj isiolen čačipe, bizo savi bilo diskriminacija, jekhutne\npreventive ko krisi.\nDženo 8\nSarinen isi čačipe ko nacionalno krisija efikasno te preventinen o phagiba o fundame čačipa so\nsi mothode e statueja ja e kriseja.\nDženo 9\nKhonik ni smiil te ovel proizvolno astardo, phanlo, pa ni phaldimo.\nDženo 10\nSakone isi pherdo jekhutno čačipe ko čačikano thaj pravdo krisalipe angle biatxinale thaj\nbišukar krisi so ka definirini bašo leskere čačipa thaj obligacije thaj bašo fundalipa ko\nsakova bango vakeribe kontra leste.\nDženo 11\nSakova iftirimo bašo bango vakeripe isiole čačipe te gndini kaj nane odova čače sa džikote upri\nbaza e kriseki, o bangovakeripe na dokažini ko čačikano rodipa kase so denape leske sa o\ngarancije trubutne baši leskoro arakipe.\nKhonik na smiini te ovel krisimo bašo buća ja mekhipa so nane bange buća palo nacionalno ja\nmaškarenacikengoro čačipa ko vakti kana si kerde. Isto adžaar na smiini te vakeripe poparo\npenalipe kotar okoja so šaj te kerelpe ko vakti kana si realizirimi i bangi buti.\nDženo 12\nKhonik na smiini te ovel ikaldo ko proizvolno emipe ko privatno živdipe, familija, ko ćer ja\nakti, ni te kerel atako upralo o šukaripa thaj baripa. Sakone isiole čačipa bašo arakiba kotar\no krisi prekal asavko emipe thaj atako.\nDženo 13\nSakone isiole čačipa ko tromalipa phiribasko thaj alosariba ko arakiba ko granice ki nesavi\nraštra.\nSakone isiole čačipa te mekel savi bilo phuv, čhivindoj em pli da, thaj palem te irinipe ki pi\nphuv.\nDženo 14\nSako phaldimo manuš isiole čačipa te rodol thaj te dživdini azili ko avera phuvka.\nKo akava čačipa khonik našti te vikini ki situacija o paldipa te ovol fundamo upri bangi buti\nkotar i bipolitikano karakteri ja keriba kontra e funde thaj e čikata e Unijakere nacije.\nDženo 15\nSakone isiole čačipa ko jekh raštralipe.\nKhonik ni smiil korkoruno te ovel xasardo kotar plo raštralipe ni kotar čačipe te lol aver\nraštralipe.\nDženo 16\nE pherdeberšengere murša thaj džuvlja bizo save graničiba ko dikhibe e rasakoro, raštralipha ja\ni religija, isiolen čačipa te kheren ničaji thaj teovelolen familija. Von si jekhautne ko\nphandiba ničaji, ko vakti ko leskoro traiba taj ko leskoro mukhiba.\nO ničaji šaj te klidirinipe ki tromanikani thaj sasto kaulibe e personengoro so khuvena ko\nničaji.\nI familija thaj o devlikanliphe si fundamentalno kletka e amalikanipasko thaj isiolen čačipe\nbaši preventiva kotar o amalipe thaj i raštra."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "465dbf12d288f8c5d1c67dfa7bdd54d5",
            "Index": 2,
            "Label": "3",
            "Size": [
                595.0,
                842.0
            ],
            "Text": "Dženo 17\nSakone isi čačipe te ovele barvaliphe, korkoro, a em ko amalipe averencar.\nKhonik ni smiil te ovel korkoruno našavdo kotar plo barvalipe.\nDženo 18\nSakone isiole čačipe ko tromanipe e gndako, godžako thaj e religijako; akava čačipe phandena o\nemibiba e religijakoro ja e gnadlibaskoro thaj e manušeskoro tromaniasko korkore ja ko amalipe\naverencar, javno ja privatno te manifestirin pli religija ja gndalipeko drumo e ikloibaja,\nreligijakere keribaja thaj kheribe e ritualengoro.\nDženo 19\nSakone isi čačipe ko tromanipe e gndakoro thaj vakeribaskoro, so asterela thaj o čačipe te na\novel bisansarimo ki oli religija, sar thaj kako čačipe te rodol, te lel thaj te buvljakeri o\ninformacije thaj o ideja bilo save bućencar thaj bizo dikhipe e granicengoro.\nDženo 20\nSakone isi čačipe ko tromanipe bašo sansarimo khedipe thaj amalipe.\nKhonik našti te ovel phaldimo te pherel ko disavo khedinipe.\nDženo 21\nSakone isi čačipe te participirini ko direktoribe e javno bućencar ki pi phuv, butpaše ja\nprekal tromane alosarime delegatija.\nSakone isi čačipe ki jekhutni baza te khuvel ki javno funkcija ki pli phuv.\nI volja e nacijakiri si baza e raštrakere tagaripaske: akaja volja trubul te mujarelpe ko\npalovakteske ja tromane alosariba so ka ćerenpe e fundamentalno thaj jekhutne čačipaja e\nxangoso e, garavdune xangibaja ja e jekhutne keribaja koja so garantirini tromanipe e\nxangibasko.\nDženo 22\nSako, sar dženo e amalikanipasko, isile čačipe ko sosijalno siguripe thaj čačipe te\nrealizirinen ekonomikane, amalikane thaj kulturakere čačipa trubutne bašo plo digniteti thaj\nbašo tromanutno progresi ple personakoro, pomožindoj e raštraja thaj i maškarenacionalna\nkolaboracija, a ko kauli e organizacija thaj e buća e sakona raštrakere.\nDženo 23\nSakone isi čačipe baši buti, bašo tromano alosaribe ko rodipa buti ko čačikane thaj šukar\nšartija baši buti thaj baši preventiva kotar bizobučaripe.\nSakova, bizo razlika, isiole čačipe baši jekhutno počinipe baši jekhutni buti.\nSako ko kerola buti isiole čačipa baši čačikanutno thaj šukarutno počinipa koja so leske thaj\nleskere familijake sigurini egzistencija koja so i šukar e manušikane dingitetske so, džikote\nvaljane, ka ovel dopherdi avere bućencar kotar i socijalno preventiva.\nSako isile čačipa te formirani thaj the khuvel ko sindikati bašo arakhiba ple interesija.\nDženo 24\nSakone isi čačipa ki ferije thaj rekreacija, čhivindoj odote e gndakoro graničipe bašo bučakoro\nvakti thaj palovakteskere počime ferije.\nDženo 25\nSakone isi čačipe bašo dživdipasko standardi so sigurinela sastipa thaj šukaripa, lekse thaj\nleskere familijake, čhivindoj ote o xabe, o urjavipe, o ćer, doktoreskoro arakibe taj o trubupe\nkotar o socijalno funkcionerja sar em o čačipe e siguripako ki situacija ko bizobuti,\nnasvalipa, bizoralipe, phivlipa, phuripa ja avera situacije ko našaviba e bućengoro bašo\nikeripe e trujalipaskoro biatxinalipe kotar leskiri volja.\nO daja thaj o čave isiolen čačipa baši ulavno arakibe thaj pomoštaripe. Sa o čhave, bijande ko\nničai ja avri olestar, dživdinena jekhutno socijalno arakiba.\nDženo 26\nSako isiole čačipa ko sikljobe. O sikljoibe trubul te ovel bipočimo barem ko fundamentalno thaj"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4545f60e7ea76356659283bb4e6d1ce3",
            "Index": 3,
            "Label": "4",
            "Size": [
                595.0,
                842.0
            ],
            "Text": "xarne škole. I fundamni škola si moralno. I texničko thaj i profesionalno škola trubul te ovel\nasavki te avel sarinenge jekutni upri baza ko lengoro takati.\nO sikljoibe valjani te avol ki linija ko baro progeresi e manušikane personakoro thaj zoralipa\ne kandibasko e manušikane čačipasko thaj e fundamentalno tromanipa. Odova valjani te pomožini o\nxačariba, sabrluko thaj o dostluko maškaro sa o nacije, rasno thaj religiozno grupacija, sar em\ni buti e Unijakere nacijengoro bašo ikeripe o sansari.\nO dat thaj i daj isiolen avgo čačipa te alosaren ki savi sikljovni ka džan olengere čhave.\nDženo 27\nSakone isi čačipe tromano te participirini ko kulturakoro dživdipe ko amalipe, te dživdini ko\narti thaj te participirini ko sikljovno progresi tgaj ko lačipe so odotar ikljola.\nSakone isiole čačipa baši preventiva e moralne thaj e materijalne interesija so ikljovena kotar\nsakona sikljovno, lilarno thaj artikani aktivnost kasko kerdo si vov.\nDženo 28\nSakone isi čačipe ko amalikano thaj maškarenacionalno sistemi kaj so o čačipe thaj o tromalipe\nsikavde ki akaja deklaracija šaj te oven realizirme za sar si.\nDženo 29\nSakone isi obligacije prekal o amalikanipe kova so dela šanse tromane thaj sa te bajrakeri pli\npersona.\nKo kheribe ple čačipa thaj tromanipe sakova manuš šaj te ovel teljardo numa ko okola graničipa\nso si gndinde e kriseja nameraja te kerelpe phindžardipša thaj šunipa e čačipaskoro thaj e\ntromanipasko e averengo em nameraja te kerel po ćefi, o čačikane rodipaja e moralesko, e javno\nsistemsko thaj i fundamentalno gudlošukariba ko demokratikano amalipe.\nAkala čačipa thaj tromanipa ki nasavi situacija našti the kherempe kontra o fundija thaj o\nčikata e Unijakere nacijenge.\nDženo 30\nNi jekh rezolucija kotar akaja Deklaracija našti te interpretirinenpe sar čačipe bilo save\nraštrake, grupake ja dženeske so kerola bilo savi buti ja te kerel bilo savi buti ki linija po\npheravipe e čačipasko thaj e tromanipasko so ikerdžona ki akaja Deklaracija."
        }
    }
}

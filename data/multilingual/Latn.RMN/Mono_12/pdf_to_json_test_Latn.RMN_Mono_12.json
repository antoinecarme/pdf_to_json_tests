{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470279,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "UNIVERZALNO DEKLARACIJA BA\u0160O \u010cA\u010cIPA E MANU\u0160ESKERE\nAdoptirimi thaj proklamirini kotar o Generalno parlamenti e Unijakere nacije e rezolucijaja 217\nA(III), ko 10 decemvri 1948 ber\u0161, ano Generalno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale \u010da\u010dipa e sa d\u017eenengere ke\nmanu\u0161engiri familija si fundamenti e tromalipasko, \u010da\u010dipaskoro thaj e sansareskoro ko sumnal.\nSoske o bipa\u0107ape thaj o bidikhipe e \u010da\u010dipaskoro e manu\u0161esko legari sine ko varvarsko d\u017eaiba so\nlad\u017earela sine i gnd e manu\u0161ipeskoro, thaj sose o kheripe e sumnalesko kaj so e manu\u0161eskiri\nstruktura ka d\u017eivdini tromalipe ko vakeribe thaj religija thaj ka oven tromane kotar o daripa\nthaj o \u010dororipa si proklamirimo sar emu\u010do ideali sakone manu\u0161eske.\nSoske si barikano o \u010da\u010dipe e manu\u0161esko te oven preventirime kotar o \u010da\u010dipnalo sistemi te na bi\novela o manu\u0161 phaldino t ebuninipe kontra i tiranija thaj i exploatacija.\nSoske si trubutno te inicirinipe o progresi e dostengoro relacijengoro ma\u0161karo nacije.\nSoske o nacije e Unijakere nacijengoro ko Dokumenti palem zorjakeri plo u\u010dipe ko fundamentalno\n\u010da\u010dipe e manu\u0161esko, ko digniteti thaj molipe e manu\u0161eskere personakoro thaj jekhipe ma\u0161karo rom\nthaj romni thaj soske dingje lafi te inicirin o amalikano progresi thaj te \u0161u\u0161jakeren o \u0161artija\nba\u0161o d\u017eivdipa ko pobaro tromalipe.\nSoske e ra\u0161trakere d\u017eene dena lafi kaj ka kheren kolaboracija e Unijakere nacijencar te bi\nrezervirinen o fundamentalno mothovipe thaj praktika e manu\u0161ikane \u010da\u010dipaske thaj fundamentalno\ntromalipe.\nSoske o fundamentalno aljovipe akale \u010da\u010dipaskoro thaj tromalipasko si embaro barikanipe ba\u0161o\npherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija ba\u0161o \u010da\u010dipa e manu\u0161eskoro sar jekhanutno amalikano\nstandardi so valjani te resaren sa o manu\u0161a thaj sa o nacije koleja so sakona korkorutno thaj\nsakova orgni e amalipaskoro dikhindoj akaja Deklaracija, ka mangel sikljoibaja thaj edukacijaja\nte anel ba\u0161o mothoviba akale \u010da\u010dipaskoro thaj tromalipe thaj kerindoj e nacionalno thaj\nma\u0161karenacionalnengo mere te ovel sigurno lengoro fundamentalno thaj pa\u0107avutno mothovipe thaj\n\u0161unipe sar ma\u0161karo nacije ko korkorune ra\u0161trake d\u017eene, ad\u017eaar thaj ma\u0161karo nacije ko okola\nteritorije so si teli lengiri direkcija.\nD\u017eeno 1\nSa e manu\u0161ikane strukture bijand\u017eona tromane thaj jekhutne ko digniteti thaj \u010dapipa. Von si\nbaxtarde em barvale gndaja thaj god\u017eaja thaj trubun jekh avereja te kherjakeren ko vod\u017ei\npralipaja.\nD\u017eeno 2\nO sa \u010da\u010dipa thaj tromalipa programirime ko akava Dokumenti preperena sakone d\u017eeneske bizo\nrazlika ko dhikhiba ki rasa, farba e mortikako, o pol i \u010dhib, i religija, thaj o politikano ja\naver gndalipe, o nacionalno ja amalikano iklipe, i situacija e barvalipaski, o bijandipe ja\nbilo savo \u0161arti.\nPoodori, nane te kherelpe nisavi razlika ki baza e politikakiri, e \u010da\u010dipaskiri ja o\nma\u0161karenacioalno satatusi e phuvjako ja e teritorijako kote so pherela nesavo manu\u0161, bilo te\novel biatxinalo, telo phuriba, e biavtonomijako ja palem te arakipe ko bilo savo grani\u010dipe ko\nsuvereniteti.\nD\u017eeno 3\nSakone isile \u010da\u010dipa ko d\u017eivdipe thaj arakibasko ple personakoro.\nD\u017eeno 4\nKhonik na smiini te ovol ikerdo ko phanlipe ja teli exploatacija, phanlipe ja ko kinipe-\nbikinipe e phanlimacar ko sa o forme si phanle.\nD\u017eeno 5\nKhonik ni smiil te ovel teljardo ko pharipe ja ko dilini, thaj bimanu\u0161ikano ja d\u017eungalo keripe",
            "Image": "9d2a51a86820d6f2c3568c35cd7c7991"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ja penali.\nD\u017eeno 6\nSakone isi \u010da\u010dipe kaj mangela te avel prind\u017eardo sar \u010da\u010dikano subjekti.\nD\u017eeno 7\nSarine si jekhutne anglal o krisi thaj isiolen \u010da\u010dipe, bizo savi bilo diskriminacija, jekhutne\npreventive ko krisi.\nD\u017eeno 8\nSarinen isi \u010da\u010dipe ko nacionalno krisija efikasno te preventinen o phagiba o fundame \u010da\u010dipa so\nsi mothode e statueja ja e kriseja.\nD\u017eeno 9\nKhonik ni smiil te ovel proizvolno astardo, phanlo, pa ni phaldimo.\nD\u017eeno 10\nSakone isi pherdo jekhutno \u010da\u010dipe ko \u010da\u010dikano thaj pravdo krisalipe angle biatxinale thaj\nbi\u0161ukar krisi so ka definirini ba\u0161o leskere \u010da\u010dipa thaj obligacije thaj ba\u0161o fundalipa ko\nsakova bango vakeribe kontra leste.\nD\u017eeno 11\nSakova iftirimo ba\u0161o bango vakeripe isiole \u010da\u010dipe te gndini kaj nane odova \u010da\u010de sa d\u017eikote upri\nbaza e kriseki, o bangovakeripe na doka\u017eini ko \u010da\u010dikano rodipa kase so denape leske sa o\ngarancije trubutne ba\u0161i leskoro arakipe.\nKhonik na smiini te ovel krisimo ba\u0161o bu\u0107a ja mekhipa so nane bange bu\u0107a palo nacionalno ja\nma\u0161karenacikengoro \u010da\u010dipa ko vakti kana si kerde. Isto ad\u017eaar na smiini te vakeripe poparo\npenalipe kotar okoja so \u0161aj te kerelpe ko vakti kana si realizirimi i bangi buti.\nD\u017eeno 12\nKhonik na smiini te ovel ikaldo ko proizvolno emipe ko privatno \u017eivdipe, familija, ko \u0107er ja\nakti, ni te kerel atako upralo o \u0161ukaripa thaj baripa. Sakone isiole \u010da\u010dipa ba\u0161o arakiba kotar\no krisi prekal asavko emipe thaj atako.\nD\u017eeno 13\nSakone isiole \u010da\u010dipa ko tromalipa phiribasko thaj alosariba ko arakiba ko granice ki nesavi\nra\u0161tra.\nSakone isiole \u010da\u010dipa te mekel savi bilo phuv, \u010dhivindoj em pli da, thaj palem te irinipe ki pi\nphuv.\nD\u017eeno 14\nSako phaldimo manu\u0161 isiole \u010da\u010dipa te rodol thaj te d\u017eivdini azili ko avera phuvka.\nKo akava \u010da\u010dipa khonik na\u0161ti te vikini ki situacija o paldipa te ovol fundamo upri bangi buti\nkotar i bipolitikano karakteri ja keriba kontra e funde thaj e \u010dikata e Unijakere nacije.\nD\u017eeno 15\nSakone isiole \u010da\u010dipa ko jekh ra\u0161tralipe.\nKhonik ni smiil korkoruno te ovel xasardo kotar plo ra\u0161tralipe ni kotar \u010da\u010dipe te lol aver\nra\u0161tralipe.\nD\u017eeno 16\nE pherdeber\u0161engere mur\u0161a thaj d\u017euvlja bizo save grani\u010diba ko dikhibe e rasakoro, ra\u0161tralipha ja\ni religija, isiolen \u010da\u010dipa te kheren ni\u010daji thaj teovelolen familija. Von si jekhautne ko\nphandiba ni\u010daji, ko vakti ko leskoro traiba taj ko leskoro mukhiba.\nO ni\u010daji \u0161aj te klidirinipe ki tromanikani thaj sasto kaulibe e personengoro so khuvena ko\nni\u010daji.\nI familija thaj o devlikanliphe si fundamentalno kletka e amalikanipasko thaj isiolen \u010da\u010dipe\nba\u0161i preventiva kotar o amalipe thaj i ra\u0161tra.",
            "Image": "243373eacc2748189da11dd264ead615"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "D\u017eeno 17\nSakone isi \u010da\u010dipe te ovele barvaliphe, korkoro, a em ko amalipe averencar.\nKhonik ni smiil te ovel korkoruno na\u0161avdo kotar plo barvalipe.\nD\u017eeno 18\nSakone isiole \u010da\u010dipe ko tromanipe e gndako, god\u017eako thaj e religijako; akava \u010da\u010dipe phandena o\nemibiba e religijakoro ja e gnadlibaskoro thaj e manu\u0161eskoro tromaniasko korkore ja ko amalipe\naverencar, javno ja privatno te manifestirin pli religija ja gndalipeko drumo e ikloibaja,\nreligijakere keribaja thaj kheribe e ritualengoro.\nD\u017eeno 19\nSakone isi \u010da\u010dipe ko tromanipe e gndakoro thaj vakeribaskoro, so asterela thaj o \u010da\u010dipe te na\novel bisansarimo ki oli religija, sar thaj kako \u010da\u010dipe te rodol, te lel thaj te buvljakeri o\ninformacije thaj o ideja bilo save bu\u0107encar thaj bizo dikhipe e granicengoro.\nD\u017eeno 20\nSakone isi \u010da\u010dipe ko tromanipe ba\u0161o sansarimo khedipe thaj amalipe.\nKhonik na\u0161ti te ovel phaldimo te pherel ko disavo khedinipe.\nD\u017eeno 21\nSakone isi \u010da\u010dipe te participirini ko direktoribe e javno bu\u0107encar ki pi phuv, butpa\u0161e ja\nprekal tromane alosarime delegatija.\nSakone isi \u010da\u010dipe ki jekhutni baza te khuvel ki javno funkcija ki pli phuv.\nI volja e nacijakiri si baza e ra\u0161trakere tagaripaske: akaja volja trubul te mujarelpe ko\npalovakteske ja tromane alosariba so ka \u0107erenpe e fundamentalno thaj jekhutne \u010da\u010dipaja e\nxangoso e, garavdune xangibaja ja e jekhutne keribaja koja so garantirini tromanipe e\nxangibasko.\nD\u017eeno 22\nSako, sar d\u017eeno e amalikanipasko, isile \u010da\u010dipe ko sosijalno siguripe thaj \u010da\u010dipe te\nrealizirinen ekonomikane, amalikane thaj kulturakere \u010da\u010dipa trubutne ba\u0161o plo digniteti thaj\nba\u0161o tromanutno progresi ple personakoro, pomo\u017eindoj e ra\u0161traja thaj i ma\u0161karenacionalna\nkolaboracija, a ko kauli e organizacija thaj e bu\u0107a e sakona ra\u0161trakere.\nD\u017eeno 23\nSakone isi \u010da\u010dipe ba\u0161i buti, ba\u0161o tromano alosaribe ko rodipa buti ko \u010da\u010dikane thaj \u0161ukar\n\u0161artija ba\u0161i buti thaj ba\u0161i preventiva kotar bizobu\u010daripe.\nSakova, bizo razlika, isiole \u010da\u010dipe ba\u0161i jekhutno po\u010dinipe ba\u0161i jekhutni buti.\nSako ko kerola buti isiole \u010da\u010dipa ba\u0161i \u010da\u010dikanutno thaj \u0161ukarutno po\u010dinipa koja so leske thaj\nleskere familijake sigurini egzistencija koja so i \u0161ukar e manu\u0161ikane dingitetske so, d\u017eikote\nvaljane, ka ovel dopherdi avere bu\u0107encar kotar i socijalno preventiva.\nSako isile \u010da\u010dipa te formirani thaj the khuvel ko sindikati ba\u0161o arakhiba ple interesija.\nD\u017eeno 24\nSakone isi \u010da\u010dipa ki ferije thaj rekreacija, \u010dhivindoj odote e gndakoro grani\u010dipe ba\u0161o bu\u010dakoro\nvakti thaj palovakteskere po\u010dime ferije.\nD\u017eeno 25\nSakone isi \u010da\u010dipe ba\u0161o d\u017eivdipasko standardi so sigurinela sastipa thaj \u0161ukaripa, lekse thaj\nleskere familijake, \u010dhivindoj ote o xabe, o urjavipe, o \u0107er, doktoreskoro arakibe taj o trubupe\nkotar o socijalno funkcionerja sar em o \u010da\u010dipe e siguripako ki situacija ko bizobuti,\nnasvalipa, bizoralipe, phivlipa, phuripa ja avera situacije ko na\u0161aviba e bu\u0107engoro ba\u0161o\nikeripe e trujalipaskoro biatxinalipe kotar leskiri volja.\nO daja thaj o \u010dave isiolen \u010da\u010dipa ba\u0161i ulavno arakibe thaj pomo\u0161taripe. Sa o \u010dhave, bijande ko\nni\u010dai ja avri olestar, d\u017eivdinena jekhutno socijalno arakiba.\nD\u017eeno 26\nSako isiole \u010da\u010dipa ko sikljobe. O sikljoibe trubul te ovel bipo\u010dimo barem ko fundamentalno thaj",
            "Image": "465dbf12d288f8c5d1c67dfa7bdd54d5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "xarne \u0161kole. I fundamni \u0161kola si moralno. I texni\u010dko thaj i profesionalno \u0161kola trubul te ovel\nasavki te avel sarinenge jekutni upri baza ko lengoro takati.\nO sikljoibe valjani te avol ki linija ko baro progeresi e manu\u0161ikane personakoro thaj zoralipa\ne kandibasko e manu\u0161ikane \u010da\u010dipasko thaj e fundamentalno tromanipa. Odova valjani te pomo\u017eini o\nxa\u010dariba, sabrluko thaj o dostluko ma\u0161karo sa o nacije, rasno thaj religiozno grupacija, sar em\ni buti e Unijakere nacijengoro ba\u0161o ikeripe o sansari.\nO dat thaj i daj isiolen avgo \u010da\u010dipa te alosaren ki savi sikljovni ka d\u017ean olengere \u010dhave.\nD\u017eeno 27\nSakone isi \u010da\u010dipe tromano te participirini ko kulturakoro d\u017eivdipe ko amalipe, te d\u017eivdini ko\narti thaj te participirini ko sikljovno progresi tgaj ko la\u010dipe so odotar ikljola.\nSakone isiole \u010da\u010dipa ba\u0161i preventiva e moralne thaj e materijalne interesija so ikljovena kotar\nsakona sikljovno, lilarno thaj artikani aktivnost kasko kerdo si vov.\nD\u017eeno 28\nSakone isi \u010da\u010dipe ko amalikano thaj ma\u0161karenacionalno sistemi kaj so o \u010da\u010dipe thaj o tromalipe\nsikavde ki akaja deklaracija \u0161aj te oven realizirme za sar si.\nD\u017eeno 29\nSakone isi obligacije prekal o amalikanipe kova so dela \u0161anse tromane thaj sa te bajrakeri pli\npersona.\nKo kheribe ple \u010da\u010dipa thaj tromanipe sakova manu\u0161 \u0161aj te ovel teljardo numa ko okola grani\u010dipa\nso si gndinde e kriseja nameraja te kerelpe phind\u017eardip\u0161a thaj \u0161unipa e \u010da\u010dipaskoro thaj e\ntromanipasko e averengo em nameraja te kerel po \u0107efi, o \u010da\u010dikane rodipaja e moralesko, e javno\nsistemsko thaj i fundamentalno gudlo\u0161ukariba ko demokratikano amalipe.\nAkala \u010da\u010dipa thaj tromanipa ki nasavi situacija na\u0161ti the kherempe kontra o fundija thaj o\n\u010dikata e Unijakere nacijenge.\nD\u017eeno 30\nNi jekh rezolucija kotar akaja Deklaracija na\u0161ti te interpretirinenpe sar \u010da\u010dipe bilo save\nra\u0161trake, grupake ja d\u017eeneske so kerola bilo savi buti ja te kerel bilo savi buti ki linija po\npheravipe e \u010da\u010dipasko thaj e tromanipasko so ikerd\u017eona ki akaja Deklaracija.",
            "Image": "4545f60e7ea76356659283bb4e6d1ce3"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470297,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "UNIVERZALNO DEKLARACIJA BA\u0160O \u010cA\u010cIPA E MANU\u0160ESKERE\nAdoptirimi thaj proklamirini kotar o Generalno parlamenti e Unijakere\nnacije e rezolucijaja 217 A(III), ko 10 decemvri 1948 ber\u0161, ano\nGeneralno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale\n\u010da\u010dipa e sa d\u017eenengere ke manu\u0161engiri familija si fundamenti e\ntromalipasko, \u010da\u010dipaskoro thaj e sansareskoro ko sumnal.\nSoske o bipa\u0107ape thaj o bidikhipe e \u010da\u010dipaskoro e manu\u0161esko legari sine\nko varvarsko d\u017eaiba so lad\u017earela sine i gnd e manu\u0161ipeskoro, thaj sose o\nkheripe e sumnalesko kaj so e manu\u0161eskiri struktura ka d\u017eivdini\ntromalipe ko vakeribe thaj religija thaj ka oven tromane kotar o daripa\nthaj o \u010dororipa si proklamirimo sar emu\u010do ideali sakone manu\u0161eske.\nSoske si barikano o \u010da\u010dipe e manu\u0161esko te oven preventirime kotar o\n\u010da\u010dipnalo sistemi te na bi ovela o manu\u0161 phaldino t ebuninipe kontra i\ntiranija thaj i exploatacija.\nSoske si trubutno te inicirinipe o progresi e dostengoro relacijengoro\nma\u0161karo nacije.\nSoske o nacije e Unijakere nacijengoro ko Dokumenti palem zorjakeri plo\nu\u010dipe ko fundamentalno \u010da\u010dipe e manu\u0161esko, ko digniteti thaj molipe e\nmanu\u0161eskere personakoro thaj jekhipe ma\u0161karo rom thaj romni thaj soske\ndingje lafi te inicirin o amalikano progresi thaj te \u0161u\u0161jakeren o\n\u0161artija ba\u0161o d\u017eivdipa ko pobaro tromalipe.\nSoske e ra\u0161trakere d\u017eene dena lafi kaj ka kheren kolaboracija e\nUnijakere nacijencar te bi rezervirinen o fundamentalno mothovipe thaj\npraktika e manu\u0161ikane \u010da\u010dipaske thaj fundamentalno tromalipe.\nSoske o fundamentalno aljovipe akale \u010da\u010dipaskoro thaj tromalipasko si\nembaro barikanipe ba\u0161o pherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija ba\u0161o \u010da\u010dipa e manu\u0161eskoro sar\njekhanutno amalikano standardi so valjani te resaren sa o manu\u0161a thaj sa\no nacije koleja so sakona korkorutno thaj sakova orgni e amalipaskoro\ndikhindoj akaja Deklaracija, ka mangel sikljoibaja thaj edukacijaja te\nanel ba\u0161o mothoviba akale \u010da\u010dipaskoro thaj tromalipe thaj kerindoj e\nnacionalno thaj ma\u0161karenacionalnengo mere te ovel sigurno lengoro\nfundamentalno thaj pa\u0107avutno mothovipe thaj \u0161unipe sar ma\u0161karo nacije ko\nkorkorune ra\u0161trake d\u017eene, ad\u017eaar thaj ma\u0161karo nacije ko okola teritorije\nso si teli lengiri direkcija.\nD\u017eeno 1\nSa e manu\u0161ikane strukture bijand\u017eona tromane thaj jekhutne ko digniteti",
            "Image": "406436c11f6716466cc87b37ff74c45e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "thaj \u010dapipa. Von si baxtarde em barvale gndaja thaj god\u017eaja thaj trubun\njekh avereja te kherjakeren ko vod\u017ei pralipaja.\nD\u017eeno 2\nO sa \u010da\u010dipa thaj tromalipa programirime ko akava Dokumenti preperena\nsakone d\u017eeneske bizo razlika ko dhikhiba ki rasa, farba e mortikako, o\npol i \u010dhib, i religija, thaj o politikano ja aver gndalipe, o nacionalno\nja amalikano iklipe, i situacija e barvalipaski, o bijandipe ja bilo\nsavo \u0161arti.\nPoodori, nane te kherelpe nisavi razlika ki baza e politikakiri, e\n\u010da\u010dipaskiri ja o ma\u0161karenacioalno satatusi e phuvjako ja e teritorijako\nkote so pherela nesavo manu\u0161, bilo te ovel biatxinalo, telo phuriba, e\nbiavtonomijako ja palem te arakipe ko bilo savo grani\u010dipe ko\nsuvereniteti.\nD\u017eeno 3\nSakone isile \u010da\u010dipa ko d\u017eivdipe thaj arakibasko ple personakoro.\nD\u017eeno 4\nKhonik na smiini te ovol ikerdo ko phanlipe ja teli exploatacija,\nphanlipe ja ko kinipe-bikinipe e phanlimacar ko sa o forme si phanle.\nD\u017eeno 5\nKhonik ni smiil te ovel teljardo ko pharipe ja ko dilini, thaj\nbimanu\u0161ikano ja d\u017eungalo keripe ja penali.\nD\u017eeno 6\nSakone isi \u010da\u010dipe kaj mangela te avel prind\u017eardo sar \u010da\u010dikano subjekti.\nD\u017eeno 7\nSarine si jekhutne anglal o krisi thaj isiolen \u010da\u010dipe, bizo savi bilo\ndiskriminacija, jekhutne preventive ko krisi.\nD\u017eeno 8\nSarinen isi \u010da\u010dipe ko nacionalno krisija efikasno te preventinen o\nphagiba o fundame \u010da\u010dipa so si mothode e statueja ja e kriseja.\nD\u017eeno 9\nKhonik ni smiil te ovel proizvolno astardo, phanlo, pa ni phaldimo.\nD\u017eeno 10\nSakone isi pherdo jekhutno \u010da\u010dipe ko \u010da\u010dikano thaj pravdo krisalipe\nangle biatxinale thaj bi\u0161ukar krisi so ka definirini ba\u0161o leskere \u010da\u010dipa\nthaj obligacije thaj ba\u0161o fundalipa ko sakova bango vakeribe kontra\nleste.\nD\u017eeno 11",
            "Image": "54f499172033e4a45bbf95514bc9988c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sakova iftirimo ba\u0161o bango vakeripe isiole \u010da\u010dipe te gndini kaj nane\nodova \u010da\u010de sa d\u017eikote upri baza e kriseki, o bangovakeripe na doka\u017eini\nko \u010da\u010dikano rodipa kase so denape leske sa o garancije trubutne ba\u0161i\nleskoro arakipe.\nKhonik na smiini te ovel krisimo ba\u0161o bu\u0107a ja mekhipa so nane bange bu\u0107a\npalo nacionalno ja ma\u0161karenacikengoro \u010da\u010dipa ko vakti kana si kerde.\nIsto ad\u017eaar na smiini te vakeripe poparo penalipe kotar okoja so \u0161aj te\nkerelpe ko vakti kana si realizirimi i bangi buti.\nD\u017eeno 12\nKhonik na smiini te ovel ikaldo ko proizvolno emipe ko privatno \u017eivdipe,\nfamilija, ko \u0107er ja akti, ni te kerel atako upralo o \u0161ukaripa thaj\nbaripa. Sakone isiole \u010da\u010dipa ba\u0161o arakiba kotar o krisi prekal asavko\nemipe thaj atako.\nD\u017eeno 13\nSakone isiole \u010da\u010dipa ko tromalipa phiribasko thaj alosariba ko arakiba\nko granice ki nesavi ra\u0161tra.\nSakone isiole \u010da\u010dipa te mekel savi bilo phuv, \u010dhivindoj em pli da, thaj\npalem te irinipe ki pi phuv.\nD\u017eeno 14\nSako phaldimo manu\u0161 isiole \u010da\u010dipa te rodol thaj te d\u017eivdini azili ko\navera phuvka.\nKo akava \u010da\u010dipa khonik na\u0161ti te vikini ki situacija o paldipa te ovol\nfundamo upri bangi buti kotar i bipolitikano karakteri ja keriba kontra\ne funde thaj e \u010dikata e Unijakere nacije.\nD\u017eeno 15\nSakone isiole \u010da\u010dipa ko jekh ra\u0161tralipe.\nKhonik ni smiil korkoruno te ovel xasardo kotar plo ra\u0161tralipe ni kotar\n\u010da\u010dipe te lol aver ra\u0161tralipe.\nD\u017eeno 16\nE pherdeber\u0161engere mur\u0161a thaj d\u017euvlja bizo save grani\u010diba ko dikhibe e\nrasakoro, ra\u0161tralipha ja i religija, isiolen \u010da\u010dipa te kheren ni\u010daji\nthaj teovelolen familija. Von si jekhautne ko phandiba ni\u010daji, ko vakti\nko leskoro traiba taj ko leskoro mukhiba.\nO ni\u010daji \u0161aj te klidirinipe ki tromanikani thaj sasto kaulibe e\npersonengoro so khuvena ko ni\u010daji.\nI familija thaj o devlikanliphe si fundamentalno kletka e amalikanipasko\nthaj isiolen \u010da\u010dipe ba\u0161i preventiva kotar o amalipe thaj i ra\u0161tra.\nD\u017eeno 17\nSakone isi \u010da\u010dipe te ovele barvaliphe, korkoro, a em ko amalipe",
            "Image": "eb5c876e881b9f5bedbf6ab341901118"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "averencar.\nKhonik ni smiil te ovel korkoruno na\u0161avdo kotar plo barvalipe.\nD\u017eeno 18\nSakone isiole \u010da\u010dipe ko tromanipe e gndako, god\u017eako thaj e religijako;\nakava \u010da\u010dipe phandena o emibiba e religijakoro ja e gnadlibaskoro thaj e\nmanu\u0161eskoro tromaniasko korkore ja ko amalipe averencar, javno ja\nprivatno te manifestirin pli religija ja gndalipeko drumo e ikloibaja,\nreligijakere keribaja thaj kheribe e ritualengoro.\nD\u017eeno 19\nSakone isi \u010da\u010dipe ko tromanipe e gndakoro thaj vakeribaskoro, so\nasterela thaj o \u010da\u010dipe te na ovel bisansarimo ki oli religija, sar thaj\nkako \u010da\u010dipe te rodol, te lel thaj te buvljakeri o informacije thaj o\nideja bilo save bu\u0107encar thaj bizo dikhipe e granicengoro.\nD\u017eeno 20\nSakone isi \u010da\u010dipe ko tromanipe ba\u0161o sansarimo khedipe thaj amalipe.\nKhonik na\u0161ti te ovel phaldimo te pherel ko disavo khedinipe.\nD\u017eeno 21\nSakone isi \u010da\u010dipe te participirini ko direktoribe e javno bu\u0107encar ki pi\nphuv, butpa\u0161e ja prekal tromane alosarime delegatija.\nSakone isi \u010da\u010dipe ki jekhutni baza te khuvel ki javno funkcija ki pli\nphuv.\nI volja e nacijakiri si baza e ra\u0161trakere tagaripaske: akaja volja\ntrubul te mujarelpe ko palovakteske ja tromane alosariba so ka \u0107erenpe e\nfundamentalno thaj jekhutne \u010da\u010dipaja e xangoso e, garavdune xangibaja ja\ne jekhutne keribaja koja so garantirini tromanipe e xangibasko.\nD\u017eeno 22\nSako, sar d\u017eeno e amalikanipasko, isile \u010da\u010dipe ko sosijalno siguripe\nthaj \u010da\u010dipe te realizirinen ekonomikane, amalikane thaj kulturakere\n\u010da\u010dipa trubutne ba\u0161o plo digniteti thaj ba\u0161o tromanutno progresi ple\npersonakoro, pomo\u017eindoj e ra\u0161traja thaj i ma\u0161karenacionalna\nkolaboracija, a ko kauli e organizacija thaj e bu\u0107a e sakona ra\u0161trakere.\nD\u017eeno 23\nSakone isi \u010da\u010dipe ba\u0161i buti, ba\u0161o tromano alosaribe ko rodipa buti ko\n\u010da\u010dikane thaj \u0161ukar \u0161artija ba\u0161i buti thaj ba\u0161i preventiva kotar\nbizobu\u010daripe.\nSakova, bizo razlika, isiole \u010da\u010dipe ba\u0161i jekhutno po\u010dinipe ba\u0161i jekhutni\nbuti.\nSako ko kerola buti isiole \u010da\u010dipa ba\u0161i \u010da\u010dikanutno thaj \u0161ukarutno\npo\u010dinipa koja so leske thaj leskere familijake sigurini egzistencija",
            "Image": "a60984da54e74c7ae15f25099c690672"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "koja so i \u0161ukar e manu\u0161ikane dingitetske so, d\u017eikote valjane, ka ovel\ndopherdi avere bu\u0107encar kotar i socijalno preventiva.\nSako isile \u010da\u010dipa te formirani thaj the khuvel ko sindikati ba\u0161o\narakhiba ple interesija.\nD\u017eeno 24\nSakone isi \u010da\u010dipa ki ferije thaj rekreacija, \u010dhivindoj odote e gndakoro\ngrani\u010dipe ba\u0161o bu\u010dakoro vakti thaj palovakteskere po\u010dime ferije.\nD\u017eeno 25\nSakone isi \u010da\u010dipe ba\u0161o d\u017eivdipasko standardi so sigurinela sastipa thaj\n\u0161ukaripa, lekse thaj leskere familijake, \u010dhivindoj ote o xabe, o\nurjavipe, o \u0107er, doktoreskoro arakibe taj o trubupe kotar o socijalno\nfunkcionerja sar em o \u010da\u010dipe e siguripako ki situacija ko bizobuti,\nnasvalipa, bizoralipe, phivlipa, phuripa ja avera situacije ko na\u0161aviba\ne bu\u0107engoro ba\u0161o ikeripe e trujalipaskoro biatxinalipe kotar leskiri\nvolja.\nO daja thaj o \u010dave isiolen \u010da\u010dipa ba\u0161i ulavno arakibe thaj pomo\u0161taripe.\nSa o \u010dhave, bijande ko ni\u010dai ja avri olestar, d\u017eivdinena jekhutno\nsocijalno arakiba.\nD\u017eeno 26\nSako isiole \u010da\u010dipa ko sikljobe. O sikljoibe trubul te ovel bipo\u010dimo\nbarem ko fundamentalno thaj xarne \u0161kole. I fundamni \u0161kola si moralno. I\ntexni\u010dko thaj i profesionalno \u0161kola trubul te ovel asavki te avel\nsarinenge jekutni upri baza ko lengoro takati.\nO sikljoibe valjani te avol ki linija ko baro progeresi e manu\u0161ikane\npersonakoro thaj zoralipa e kandibasko e manu\u0161ikane \u010da\u010dipasko thaj e\nfundamentalno tromanipa. Odova valjani te pomo\u017eini o xa\u010dariba, sabrluko\nthaj o dostluko ma\u0161karo sa o nacije, rasno thaj religiozno grupacija,\nsar em i buti e Unijakere nacijengoro ba\u0161o ikeripe o sansari.\nO dat thaj i daj isiolen avgo \u010da\u010dipa te alosaren ki savi sikljovni ka\nd\u017ean olengere \u010dhave.\nD\u017eeno 27\nSakone isi \u010da\u010dipe tromano te participirini ko kulturakoro d\u017eivdipe ko\namalipe, te d\u017eivdini ko arti thaj te participirini ko sikljovno progresi\ntgaj ko la\u010dipe so odotar ikljola.\nSakone isiole \u010da\u010dipa ba\u0161i preventiva e moralne thaj e materijalne\ninteresija so ikljovena kotar sakona sikljovno, lilarno thaj artikani\naktivnost kasko kerdo si vov.\nD\u017eeno 28\nSakone isi \u010da\u010dipe ko amalikano thaj ma\u0161karenacionalno sistemi kaj so o\n\u010da\u010dipe thaj o tromalipe sikavde ki akaja deklaracija \u0161aj te oven\nrealizirme za sar si.",
            "Image": "9fbb63672d8b9c754c77a49843d35b46"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "D\u017eeno 29\nSakone isi obligacije prekal o amalikanipe kova so dela \u0161anse tromane\nthaj sa te bajrakeri pli persona.\nKo kheribe ple \u010da\u010dipa thaj tromanipe sakova manu\u0161 \u0161aj te ovel teljardo\nnuma ko okola grani\u010dipa so si gndinde e kriseja nameraja te kerelpe\nphind\u017eardip\u0161a thaj \u0161unipa e \u010da\u010dipaskoro thaj e tromanipasko e averengo\nem nameraja te kerel po \u0107efi, o \u010da\u010dikane rodipaja e moralesko, e javno\nsistemsko thaj i fundamentalno gudlo\u0161ukariba ko demokratikano amalipe.\nAkala \u010da\u010dipa thaj tromanipa ki nasavi situacija na\u0161ti the kherempe\nkontra o fundija thaj o \u010dikata e Unijakere nacijenge.\nD\u017eeno 30\nNi jekh rezolucija kotar akaja Deklaracija na\u0161ti te interpretirinenpe\nsar \u010da\u010dipe bilo save ra\u0161trake, grupake ja d\u017eeneske so kerola bilo savi\nbuti ja te kerel bilo savi buti ki linija po pheravipe e \u010da\u010dipasko thaj\ne tromanipasko so ikerd\u017eona ki akaja Deklaracija.",
            "Image": "b2fea5f68437688a4feaa7455d63fe22"
        }
    }
}

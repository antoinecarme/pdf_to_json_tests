{
    "MetaData": {
        "Author": null,
        "Creation_Date": 1581470297,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "406436c11f6716466cc87b37ff74c45e",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNIVERZALNO DEKLARACIJA BAŠO ČAČIPA E MANUŠESKERE\nAdoptirimi thaj proklamirini kotar o Generalno parlamenti e Unijakere\nnacije e rezolucijaja 217 A(III), ko 10 decemvri 1948 berš, ano\nGeneralno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale\nčačipa e sa dženengere ke manušengiri familija si fundamenti e\ntromalipasko, čačipaskoro thaj e sansareskoro ko sumnal.\nSoske o bipaćape thaj o bidikhipe e čačipaskoro e manušesko legari sine\nko varvarsko džaiba so ladžarela sine i gnd e manušipeskoro, thaj sose o\nkheripe e sumnalesko kaj so e manušeskiri struktura ka dživdini\ntromalipe ko vakeribe thaj religija thaj ka oven tromane kotar o daripa\nthaj o čororipa si proklamirimo sar emučo ideali sakone manušeske.\nSoske si barikano o čačipe e manušesko te oven preventirime kotar o\nčačipnalo sistemi te na bi ovela o manuš phaldino t ebuninipe kontra i\ntiranija thaj i exploatacija.\nSoske si trubutno te inicirinipe o progresi e dostengoro relacijengoro\nmaškaro nacije.\nSoske o nacije e Unijakere nacijengoro ko Dokumenti palem zorjakeri plo\nučipe ko fundamentalno čačipe e manušesko, ko digniteti thaj molipe e\nmanušeskere personakoro thaj jekhipe maškaro rom thaj romni thaj soske\ndingje lafi te inicirin o amalikano progresi thaj te šušjakeren o\nšartija bašo dživdipa ko pobaro tromalipe.\nSoske e raštrakere džene dena lafi kaj ka kheren kolaboracija e\nUnijakere nacijencar te bi rezervirinen o fundamentalno mothovipe thaj\npraktika e manušikane čačipaske thaj fundamentalno tromalipe.\nSoske o fundamentalno aljovipe akale čačipaskoro thaj tromalipasko si\nembaro barikanipe bašo pherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija bašo čačipa e manušeskoro sar\njekhanutno amalikano standardi so valjani te resaren sa o manuša thaj sa\no nacije koleja so sakona korkorutno thaj sakova orgni e amalipaskoro\ndikhindoj akaja Deklaracija, ka mangel sikljoibaja thaj edukacijaja te\nanel bašo mothoviba akale čačipaskoro thaj tromalipe thaj kerindoj e\nnacionalno thaj maškarenacionalnengo mere te ovel sigurno lengoro\nfundamentalno thaj paćavutno mothovipe thaj šunipe sar maškaro nacije ko\nkorkorune raštrake džene, adžaar thaj maškaro nacije ko okola teritorije\nso si teli lengiri direkcija.\nDženo 1\nSa e manušikane strukture bijandžona tromane thaj jekhutne ko digniteti"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "54f499172033e4a45bbf95514bc9988c",
            "Index": 1,
            "Label": "2",
            "Size": [
                595.0,
                842.0
            ],
            "Text": "thaj čapipa. Von si baxtarde em barvale gndaja thaj godžaja thaj trubun\njekh avereja te kherjakeren ko vodži pralipaja.\nDženo 2\nO sa čačipa thaj tromalipa programirime ko akava Dokumenti preperena\nsakone dženeske bizo razlika ko dhikhiba ki rasa, farba e mortikako, o\npol i čhib, i religija, thaj o politikano ja aver gndalipe, o nacionalno\nja amalikano iklipe, i situacija e barvalipaski, o bijandipe ja bilo\nsavo šarti.\nPoodori, nane te kherelpe nisavi razlika ki baza e politikakiri, e\nčačipaskiri ja o maškarenacioalno satatusi e phuvjako ja e teritorijako\nkote so pherela nesavo manuš, bilo te ovel biatxinalo, telo phuriba, e\nbiavtonomijako ja palem te arakipe ko bilo savo graničipe ko\nsuvereniteti.\nDženo 3\nSakone isile čačipa ko dživdipe thaj arakibasko ple personakoro.\nDženo 4\nKhonik na smiini te ovol ikerdo ko phanlipe ja teli exploatacija,\nphanlipe ja ko kinipe-bikinipe e phanlimacar ko sa o forme si phanle.\nDženo 5\nKhonik ni smiil te ovel teljardo ko pharipe ja ko dilini, thaj\nbimanušikano ja džungalo keripe ja penali.\nDženo 6\nSakone isi čačipe kaj mangela te avel prindžardo sar čačikano subjekti.\nDženo 7\nSarine si jekhutne anglal o krisi thaj isiolen čačipe, bizo savi bilo\ndiskriminacija, jekhutne preventive ko krisi.\nDženo 8\nSarinen isi čačipe ko nacionalno krisija efikasno te preventinen o\nphagiba o fundame čačipa so si mothode e statueja ja e kriseja.\nDženo 9\nKhonik ni smiil te ovel proizvolno astardo, phanlo, pa ni phaldimo.\nDženo 10\nSakone isi pherdo jekhutno čačipe ko čačikano thaj pravdo krisalipe\nangle biatxinale thaj bišukar krisi so ka definirini bašo leskere čačipa\nthaj obligacije thaj bašo fundalipa ko sakova bango vakeribe kontra\nleste.\nDženo 11"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "eb5c876e881b9f5bedbf6ab341901118",
            "Index": 2,
            "Label": "3",
            "Size": [
                595.0,
                842.0
            ],
            "Text": "Sakova iftirimo bašo bango vakeripe isiole čačipe te gndini kaj nane\nodova čače sa džikote upri baza e kriseki, o bangovakeripe na dokažini\nko čačikano rodipa kase so denape leske sa o garancije trubutne baši\nleskoro arakipe.\nKhonik na smiini te ovel krisimo bašo buća ja mekhipa so nane bange buća\npalo nacionalno ja maškarenacikengoro čačipa ko vakti kana si kerde.\nIsto adžaar na smiini te vakeripe poparo penalipe kotar okoja so šaj te\nkerelpe ko vakti kana si realizirimi i bangi buti.\nDženo 12\nKhonik na smiini te ovel ikaldo ko proizvolno emipe ko privatno živdipe,\nfamilija, ko ćer ja akti, ni te kerel atako upralo o šukaripa thaj\nbaripa. Sakone isiole čačipa bašo arakiba kotar o krisi prekal asavko\nemipe thaj atako.\nDženo 13\nSakone isiole čačipa ko tromalipa phiribasko thaj alosariba ko arakiba\nko granice ki nesavi raštra.\nSakone isiole čačipa te mekel savi bilo phuv, čhivindoj em pli da, thaj\npalem te irinipe ki pi phuv.\nDženo 14\nSako phaldimo manuš isiole čačipa te rodol thaj te dživdini azili ko\navera phuvka.\nKo akava čačipa khonik našti te vikini ki situacija o paldipa te ovol\nfundamo upri bangi buti kotar i bipolitikano karakteri ja keriba kontra\ne funde thaj e čikata e Unijakere nacije.\nDženo 15\nSakone isiole čačipa ko jekh raštralipe.\nKhonik ni smiil korkoruno te ovel xasardo kotar plo raštralipe ni kotar\nčačipe te lol aver raštralipe.\nDženo 16\nE pherdeberšengere murša thaj džuvlja bizo save graničiba ko dikhibe e\nrasakoro, raštralipha ja i religija, isiolen čačipa te kheren ničaji\nthaj teovelolen familija. Von si jekhautne ko phandiba ničaji, ko vakti\nko leskoro traiba taj ko leskoro mukhiba.\nO ničaji šaj te klidirinipe ki tromanikani thaj sasto kaulibe e\npersonengoro so khuvena ko ničaji.\nI familija thaj o devlikanliphe si fundamentalno kletka e amalikanipasko\nthaj isiolen čačipe baši preventiva kotar o amalipe thaj i raštra.\nDženo 17\nSakone isi čačipe te ovele barvaliphe, korkoro, a em ko amalipe"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a60984da54e74c7ae15f25099c690672",
            "Index": 3,
            "Label": "4",
            "Size": [
                595.0,
                842.0
            ],
            "Text": "averencar.\nKhonik ni smiil te ovel korkoruno našavdo kotar plo barvalipe.\nDženo 18\nSakone isiole čačipe ko tromanipe e gndako, godžako thaj e religijako;\nakava čačipe phandena o emibiba e religijakoro ja e gnadlibaskoro thaj e\nmanušeskoro tromaniasko korkore ja ko amalipe averencar, javno ja\nprivatno te manifestirin pli religija ja gndalipeko drumo e ikloibaja,\nreligijakere keribaja thaj kheribe e ritualengoro.\nDženo 19\nSakone isi čačipe ko tromanipe e gndakoro thaj vakeribaskoro, so\nasterela thaj o čačipe te na ovel bisansarimo ki oli religija, sar thaj\nkako čačipe te rodol, te lel thaj te buvljakeri o informacije thaj o\nideja bilo save bućencar thaj bizo dikhipe e granicengoro.\nDženo 20\nSakone isi čačipe ko tromanipe bašo sansarimo khedipe thaj amalipe.\nKhonik našti te ovel phaldimo te pherel ko disavo khedinipe.\nDženo 21\nSakone isi čačipe te participirini ko direktoribe e javno bućencar ki pi\nphuv, butpaše ja prekal tromane alosarime delegatija.\nSakone isi čačipe ki jekhutni baza te khuvel ki javno funkcija ki pli\nphuv.\nI volja e nacijakiri si baza e raštrakere tagaripaske: akaja volja\ntrubul te mujarelpe ko palovakteske ja tromane alosariba so ka ćerenpe e\nfundamentalno thaj jekhutne čačipaja e xangoso e, garavdune xangibaja ja\ne jekhutne keribaja koja so garantirini tromanipe e xangibasko.\nDženo 22\nSako, sar dženo e amalikanipasko, isile čačipe ko sosijalno siguripe\nthaj čačipe te realizirinen ekonomikane, amalikane thaj kulturakere\nčačipa trubutne bašo plo digniteti thaj bašo tromanutno progresi ple\npersonakoro, pomožindoj e raštraja thaj i maškarenacionalna\nkolaboracija, a ko kauli e organizacija thaj e buća e sakona raštrakere.\nDženo 23\nSakone isi čačipe baši buti, bašo tromano alosaribe ko rodipa buti ko\nčačikane thaj šukar šartija baši buti thaj baši preventiva kotar\nbizobučaripe.\nSakova, bizo razlika, isiole čačipe baši jekhutno počinipe baši jekhutni\nbuti.\nSako ko kerola buti isiole čačipa baši čačikanutno thaj šukarutno\npočinipa koja so leske thaj leskere familijake sigurini egzistencija"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9fbb63672d8b9c754c77a49843d35b46",
            "Index": 4,
            "Label": "5",
            "Size": [
                595.0,
                842.0
            ],
            "Text": "koja so i šukar e manušikane dingitetske so, džikote valjane, ka ovel\ndopherdi avere bućencar kotar i socijalno preventiva.\nSako isile čačipa te formirani thaj the khuvel ko sindikati bašo\narakhiba ple interesija.\nDženo 24\nSakone isi čačipa ki ferije thaj rekreacija, čhivindoj odote e gndakoro\ngraničipe bašo bučakoro vakti thaj palovakteskere počime ferije.\nDženo 25\nSakone isi čačipe bašo dživdipasko standardi so sigurinela sastipa thaj\nšukaripa, lekse thaj leskere familijake, čhivindoj ote o xabe, o\nurjavipe, o ćer, doktoreskoro arakibe taj o trubupe kotar o socijalno\nfunkcionerja sar em o čačipe e siguripako ki situacija ko bizobuti,\nnasvalipa, bizoralipe, phivlipa, phuripa ja avera situacije ko našaviba\ne bućengoro bašo ikeripe e trujalipaskoro biatxinalipe kotar leskiri\nvolja.\nO daja thaj o čave isiolen čačipa baši ulavno arakibe thaj pomoštaripe.\nSa o čhave, bijande ko ničai ja avri olestar, dživdinena jekhutno\nsocijalno arakiba.\nDženo 26\nSako isiole čačipa ko sikljobe. O sikljoibe trubul te ovel bipočimo\nbarem ko fundamentalno thaj xarne škole. I fundamni škola si moralno. I\ntexničko thaj i profesionalno škola trubul te ovel asavki te avel\nsarinenge jekutni upri baza ko lengoro takati.\nO sikljoibe valjani te avol ki linija ko baro progeresi e manušikane\npersonakoro thaj zoralipa e kandibasko e manušikane čačipasko thaj e\nfundamentalno tromanipa. Odova valjani te pomožini o xačariba, sabrluko\nthaj o dostluko maškaro sa o nacije, rasno thaj religiozno grupacija,\nsar em i buti e Unijakere nacijengoro bašo ikeripe o sansari.\nO dat thaj i daj isiolen avgo čačipa te alosaren ki savi sikljovni ka\ndžan olengere čhave.\nDženo 27\nSakone isi čačipe tromano te participirini ko kulturakoro dživdipe ko\namalipe, te dživdini ko arti thaj te participirini ko sikljovno progresi\ntgaj ko lačipe so odotar ikljola.\nSakone isiole čačipa baši preventiva e moralne thaj e materijalne\ninteresija so ikljovena kotar sakona sikljovno, lilarno thaj artikani\naktivnost kasko kerdo si vov.\nDženo 28\nSakone isi čačipe ko amalikano thaj maškarenacionalno sistemi kaj so o\nčačipe thaj o tromalipe sikavde ki akaja deklaracija šaj te oven\nrealizirme za sar si."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b2fea5f68437688a4feaa7455d63fe22",
            "Index": 5,
            "Label": "6",
            "Size": [
                595.0,
                842.0
            ],
            "Text": "Dženo 29\nSakone isi obligacije prekal o amalikanipe kova so dela šanse tromane\nthaj sa te bajrakeri pli persona.\nKo kheribe ple čačipa thaj tromanipe sakova manuš šaj te ovel teljardo\nnuma ko okola graničipa so si gndinde e kriseja nameraja te kerelpe\nphindžardipša thaj šunipa e čačipaskoro thaj e tromanipasko e averengo\nem nameraja te kerel po ćefi, o čačikane rodipaja e moralesko, e javno\nsistemsko thaj i fundamentalno gudlošukariba ko demokratikano amalipe.\nAkala čačipa thaj tromanipa ki nasavi situacija našti the kherempe\nkontra o fundija thaj o čikata e Unijakere nacijenge.\nDženo 30\nNi jekh rezolucija kotar akaja Deklaracija našti te interpretirinenpe\nsar čačipe bilo save raštrake, grupake ja dženeske so kerola bilo savi\nbuti ja te kerel bilo savi buti ki linija po pheravipe e čačipasko thaj\ne tromanipasko so ikerdžona ki akaja Deklaracija."
        }
    }
}

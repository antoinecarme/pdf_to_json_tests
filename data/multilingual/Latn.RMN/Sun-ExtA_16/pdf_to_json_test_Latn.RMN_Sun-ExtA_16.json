{
    "MetaData": {
        "Author": null,
        "Creation_Date": 1581470393,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "cae89274d19903f8f2f3dcc8a0b52ed2",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNIVERZALNO DEKLARACIJA BAŠO ČAČIPA E MANUŠESKERE\nAdoptirimi thaj proklamirini kotar o Generalno parlamenti e Unijakere nacije e\nrezolucijaja 217 A(III), ko 10 decemvri 1948 berš, ano Generalno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale čačipa e sa\ndženengere ke manušengiri familija si fundamenti e tromalipasko, čačipaskoro thaj e\nsansareskoro ko sumnal.\nSoske o bipaćape thaj o bidikhipe e čačipaskoro e manušesko legari sine ko varvarsko\ndžaiba so ladžarela sine i gnd e manušipeskoro, thaj sose o kheripe e sumnalesko kaj so\ne manušeskiri struktura ka dživdini tromalipe ko vakeribe thaj religija thaj ka oven\ntromane kotar o daripa thaj o čororipa si proklamirimo sar emučo ideali sakone\nmanušeske.\nSoske si barikano o čačipe e manušesko te oven preventirime kotar o čačipnalo sistemi\nte na bi ovela o manuš phaldino t ebuninipe kontra i tiranija thaj i exploatacija.\nSoske si trubutno te inicirinipe o progresi e dostengoro relacijengoro maškaro nacije.\nSoske o nacije e Unijakere nacijengoro ko Dokumenti palem zorjakeri plo učipe ko\nfundamentalno čačipe e manušesko, ko digniteti thaj molipe e manušeskere personakoro\nthaj jekhipe maškaro rom thaj romni thaj soske dingje lafi te inicirin o amalikano\nprogresi thaj te šušjakeren o šartija bašo dživdipa ko pobaro tromalipe.\nSoske e raštrakere džene dena lafi kaj ka kheren kolaboracija e Unijakere nacijencar te\nbi rezervirinen o fundamentalno mothovipe thaj praktika e manušikane čačipaske thaj\nfundamentalno tromalipe.\nSoske o fundamentalno aljovipe akale čačipaskoro thaj tromalipasko si embaro barikanipe\nbašo pherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija bašo čačipa e manušeskoro sar jekhanutno\namalikano standardi so valjani te resaren sa o manuša thaj sa o nacije koleja so sakona\nkorkorutno thaj sakova orgni e amalipaskoro dikhindoj akaja Deklaracija, ka mangel\nsikljoibaja thaj edukacijaja te anel bašo mothoviba akale čačipaskoro thaj tromalipe\nthaj kerindoj e nacionalno thaj maškarenacionalnengo mere te ovel sigurno lengoro\nfundamentalno thaj paćavutno mothovipe thaj šunipe sar maškaro nacije ko korkorune\nraštrake džene, adžaar thaj maškaro nacije ko okola teritorije so si teli lengiri\ndirekcija.\nDženo 1\nSa e manušikane strukture bijandžona tromane thaj jekhutne ko digniteti thaj čapipa.\nVon si baxtarde em barvale gndaja thaj godžaja thaj trubun jekh avereja te kherjakeren\nko vodži pralipaja.\nDženo 2\nO sa čačipa thaj tromalipa programirime ko akava Dokumenti preperena sakone dženeske"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "295ebb2174ce99c8dfada4e61a994e7a",
            "Index": 1,
            "Label": "2",
            "Size": [
                595.0,
                842.0
            ],
            "Text": "bizo razlika ko dhikhiba ki rasa, farba e mortikako, o pol i čhib, i religija, thaj o\npolitikano ja aver gndalipe, o nacionalno ja amalikano iklipe, i situacija e\nbarvalipaski, o bijandipe ja bilo savo šarti.\nPoodori, nane te kherelpe nisavi razlika ki baza e politikakiri, e čačipaskiri ja o\nmaškarenacioalno satatusi e phuvjako ja e teritorijako kote so pherela nesavo manuš,\nbilo te ovel biatxinalo, telo phuriba, e biavtonomijako ja palem te arakipe ko bilo\nsavo graničipe ko suvereniteti.\nDženo 3\nSakone isile čačipa ko dživdipe thaj arakibasko ple personakoro.\nDženo 4\nKhonik na smiini te ovol ikerdo ko phanlipe ja teli exploatacija, phanlipe ja ko\nkinipe-bikinipe e phanlimacar ko sa o forme si phanle.\nDženo 5\nKhonik ni smiil te ovel teljardo ko pharipe ja ko dilini, thaj bimanušikano ja džungalo\nkeripe ja penali.\nDženo 6\nSakone isi čačipe kaj mangela te avel prindžardo sar čačikano subjekti.\nDženo 7\nSarine si jekhutne anglal o krisi thaj isiolen čačipe, bizo savi bilo diskriminacija,\njekhutne preventive ko krisi.\nDženo 8\nSarinen isi čačipe ko nacionalno krisija efikasno te preventinen o phagiba o fundame\nčačipa so si mothode e statueja ja e kriseja.\nDženo 9\nKhonik ni smiil te ovel proizvolno astardo, phanlo, pa ni phaldimo.\nDženo 10\nSakone isi pherdo jekhutno čačipe ko čačikano thaj pravdo krisalipe angle biatxinale\nthaj bišukar krisi so ka definirini bašo leskere čačipa thaj obligacije thaj bašo\nfundalipa ko sakova bango vakeribe kontra leste.\nDženo 11\nSakova iftirimo bašo bango vakeripe isiole čačipe te gndini kaj nane odova čače sa\ndžikote upri baza e kriseki, o bangovakeripe na dokažini ko čačikano rodipa kase so\ndenape leske sa o garancije trubutne baši leskoro arakipe.\nKhonik na smiini te ovel krisimo bašo buća ja mekhipa so nane bange buća palo\nnacionalno ja maškarenacikengoro čačipa ko vakti kana si kerde. Isto adžaar na smiini\nte vakeripe poparo penalipe kotar okoja so šaj te kerelpe ko vakti kana si realizirimi\ni bangi buti."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "462fd8ec586efbfe94bbc28f1633b1fe",
            "Index": 2,
            "Label": "3",
            "Size": [
                595.0,
                842.0
            ],
            "Text": "Dženo 12\nKhonik na smiini te ovel ikaldo ko proizvolno emipe ko privatno živdipe, familija, ko\nćer ja akti, ni te kerel atako upralo o šukaripa thaj baripa. Sakone isiole čačipa bašo\narakiba kotar o krisi prekal asavko emipe thaj atako.\nDženo 13\nSakone isiole čačipa ko tromalipa phiribasko thaj alosariba ko arakiba ko granice ki\nnesavi raštra.\nSakone isiole čačipa te mekel savi bilo phuv, čhivindoj em pli da, thaj palem te\nirinipe ki pi phuv.\nDženo 14\nSako phaldimo manuš isiole čačipa te rodol thaj te dživdini azili ko avera phuvka.\nKo akava čačipa khonik našti te vikini ki situacija o paldipa te ovol fundamo upri\nbangi buti kotar i bipolitikano karakteri ja keriba kontra e funde thaj e čikata e\nUnijakere nacije.\nDženo 15\nSakone isiole čačipa ko jekh raštralipe.\nKhonik ni smiil korkoruno te ovel xasardo kotar plo raštralipe ni kotar čačipe te lol\naver raštralipe.\nDženo 16\nE pherdeberšengere murša thaj džuvlja bizo save graničiba ko dikhibe e rasakoro,\nraštralipha ja i religija, isiolen čačipa te kheren ničaji thaj teovelolen familija.\nVon si jekhautne ko phandiba ničaji, ko vakti ko leskoro traiba taj ko leskoro mukhiba.\nO ničaji šaj te klidirinipe ki tromanikani thaj sasto kaulibe e personengoro so khuvena\nko ničaji.\nI familija thaj o devlikanliphe si fundamentalno kletka e amalikanipasko thaj isiolen\nčačipe baši preventiva kotar o amalipe thaj i raštra.\nDženo 17\nSakone isi čačipe te ovele barvaliphe, korkoro, a em ko amalipe averencar.\nKhonik ni smiil te ovel korkoruno našavdo kotar plo barvalipe.\nDženo 18\nSakone isiole čačipe ko tromanipe e gndako, godžako thaj e religijako; akava čačipe\nphandena o emibiba e religijakoro ja e gnadlibaskoro thaj e manušeskoro tromaniasko\nkorkore ja ko amalipe averencar, javno ja privatno te manifestirin pli religija ja\ngndalipeko drumo e ikloibaja, religijakere keribaja thaj kheribe e ritualengoro.\nDženo 19\nSakone isi čačipe ko tromanipe e gndakoro thaj vakeribaskoro, so asterela thaj o čačipe"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "369596ba8e4b125d7c217aeec686bd42",
            "Index": 3,
            "Label": "4",
            "Size": [
                595.0,
                842.0
            ],
            "Text": "te na ovel bisansarimo ki oli religija, sar thaj kako čačipe te rodol, te lel thaj te\nbuvljakeri o informacije thaj o ideja bilo save bućencar thaj bizo dikhipe e\ngranicengoro.\nDženo 20\nSakone isi čačipe ko tromanipe bašo sansarimo khedipe thaj amalipe.\nKhonik našti te ovel phaldimo te pherel ko disavo khedinipe.\nDženo 21\nSakone isi čačipe te participirini ko direktoribe e javno bućencar ki pi phuv, butpaše\nja prekal tromane alosarime delegatija.\nSakone isi čačipe ki jekhutni baza te khuvel ki javno funkcija ki pli phuv.\nI volja e nacijakiri si baza e raštrakere tagaripaske: akaja volja trubul te mujarelpe\nko palovakteske ja tromane alosariba so ka ćerenpe e fundamentalno thaj jekhutne\nčačipaja e xangoso e, garavdune xangibaja ja e jekhutne keribaja koja so garantirini\ntromanipe e xangibasko.\nDženo 22\nSako, sar dženo e amalikanipasko, isile čačipe ko sosijalno siguripe thaj čačipe te\nrealizirinen ekonomikane, amalikane thaj kulturakere čačipa trubutne bašo plo digniteti\nthaj bašo tromanutno progresi ple personakoro, pomožindoj e raštraja thaj i\nmaškarenacionalna kolaboracija, a ko kauli e organizacija thaj e buća e sakona\nraštrakere.\nDženo 23\nSakone isi čačipe baši buti, bašo tromano alosaribe ko rodipa buti ko čačikane thaj\nšukar šartija baši buti thaj baši preventiva kotar bizobučaripe.\nSakova, bizo razlika, isiole čačipe baši jekhutno počinipe baši jekhutni buti.\nSako ko kerola buti isiole čačipa baši čačikanutno thaj šukarutno počinipa koja so leske\nthaj leskere familijake sigurini egzistencija koja so i šukar e manušikane dingitetske\nso, džikote valjane, ka ovel dopherdi avere bućencar kotar i socijalno preventiva.\nSako isile čačipa te formirani thaj the khuvel ko sindikati bašo arakhiba ple\ninteresija.\nDženo 24\nSakone isi čačipa ki ferije thaj rekreacija, čhivindoj odote e gndakoro graničipe bašo\nbučakoro vakti thaj palovakteskere počime ferije.\nDženo 25\nSakone isi čačipe bašo dživdipasko standardi so sigurinela sastipa thaj šukaripa, lekse\nthaj leskere familijake, čhivindoj ote o xabe, o urjavipe, o ćer, doktoreskoro arakibe\ntaj o trubupe kotar o socijalno funkcionerja sar em o čačipe e siguripako ki situacija\nko bizobuti, nasvalipa, bizoralipe, phivlipa, phuripa ja avera situacije ko našaviba e\nbućengoro bašo ikeripe e trujalipaskoro biatxinalipe kotar leskiri volja."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6b4b05a0e177aea6ff63d73ad14169ec",
            "Index": 4,
            "Label": "5",
            "Size": [
                595.0,
                842.0
            ],
            "Text": "O daja thaj o čave isiolen čačipa baši ulavno arakibe thaj pomoštaripe. Sa o čhave,\nbijande ko ničai ja avri olestar, dživdinena jekhutno socijalno arakiba.\nDženo 26\nSako isiole čačipa ko sikljobe. O sikljoibe trubul te ovel bipočimo barem ko\nfundamentalno thaj xarne škole. I fundamni škola si moralno. I texničko thaj i\nprofesionalno škola trubul te ovel asavki te avel sarinenge jekutni upri baza ko\nlengoro takati.\nO sikljoibe valjani te avol ki linija ko baro progeresi e manušikane personakoro thaj\nzoralipa e kandibasko e manušikane čačipasko thaj e fundamentalno tromanipa. Odova\nvaljani te pomožini o xačariba, sabrluko thaj o dostluko maškaro sa o nacije, rasno\nthaj religiozno grupacija, sar em i buti e Unijakere nacijengoro bašo ikeripe o\nsansari.\nO dat thaj i daj isiolen avgo čačipa te alosaren ki savi sikljovni ka džan olengere\nčhave.\nDženo 27\nSakone isi čačipe tromano te participirini ko kulturakoro dživdipe ko amalipe, te\ndživdini ko arti thaj te participirini ko sikljovno progresi tgaj ko lačipe so odotar\nikljola.\nSakone isiole čačipa baši preventiva e moralne thaj e materijalne interesija so\nikljovena kotar sakona sikljovno, lilarno thaj artikani aktivnost kasko kerdo si vov.\nDženo 28\nSakone isi čačipe ko amalikano thaj maškarenacionalno sistemi kaj so o čačipe thaj o\ntromalipe sikavde ki akaja deklaracija šaj te oven realizirme za sar si.\nDženo 29\nSakone isi obligacije prekal o amalikanipe kova so dela šanse tromane thaj sa te\nbajrakeri pli persona.\nKo kheribe ple čačipa thaj tromanipe sakova manuš šaj te ovel teljardo numa ko okola\ngraničipa so si gndinde e kriseja nameraja te kerelpe phindžardipša thaj šunipa e\nčačipaskoro thaj e tromanipasko e averengo em nameraja te kerel po ćefi, o čačikane\nrodipaja e moralesko, e javno sistemsko thaj i fundamentalno gudlošukariba ko\ndemokratikano amalipe.\nAkala čačipa thaj tromanipa ki nasavi situacija našti the kherempe kontra o fundija\nthaj o čikata e Unijakere nacijenge.\nDženo 30\nNi jekh rezolucija kotar akaja Deklaracija našti te interpretirinenpe sar čačipe bilo\nsave raštrake, grupake ja dženeske so kerola bilo savi buti ja te kerel bilo savi buti\nki linija po pheravipe e čačipasko thaj e tromanipasko so ikerdžona ki akaja\nDeklaracija."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470393,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "UNIVERZALNO DEKLARACIJA BA\u0160O \u010cA\u010cIPA E MANU\u0160ESKERE\nAdoptirimi thaj proklamirini kotar o Generalno parlamenti e Unijakere nacije e\nrezolucijaja 217 A(III), ko 10 decemvri 1948 ber\u0161, ano Generalno parlamenti.\nPREAMBULA\nSoske o mothovipe e bijande dignitetesko thaj jekhipasko si bithemale \u010da\u010dipa e sa\nd\u017eenengere ke manu\u0161engiri familija si fundamenti e tromalipasko, \u010da\u010dipaskoro thaj e\nsansareskoro ko sumnal.\nSoske o bipa\u0107ape thaj o bidikhipe e \u010da\u010dipaskoro e manu\u0161esko legari sine ko varvarsko\nd\u017eaiba so lad\u017earela sine i gnd e manu\u0161ipeskoro, thaj sose o kheripe e sumnalesko kaj so\ne manu\u0161eskiri struktura ka d\u017eivdini tromalipe ko vakeribe thaj religija thaj ka oven\ntromane kotar o daripa thaj o \u010dororipa si proklamirimo sar emu\u010do ideali sakone\nmanu\u0161eske.\nSoske si barikano o \u010da\u010dipe e manu\u0161esko te oven preventirime kotar o \u010da\u010dipnalo sistemi\nte na bi ovela o manu\u0161 phaldino t ebuninipe kontra i tiranija thaj i exploatacija.\nSoske si trubutno te inicirinipe o progresi e dostengoro relacijengoro ma\u0161karo nacije.\nSoske o nacije e Unijakere nacijengoro ko Dokumenti palem zorjakeri plo u\u010dipe ko\nfundamentalno \u010da\u010dipe e manu\u0161esko, ko digniteti thaj molipe e manu\u0161eskere personakoro\nthaj jekhipe ma\u0161karo rom thaj romni thaj soske dingje lafi te inicirin o amalikano\nprogresi thaj te \u0161u\u0161jakeren o \u0161artija ba\u0161o d\u017eivdipa ko pobaro tromalipe.\nSoske e ra\u0161trakere d\u017eene dena lafi kaj ka kheren kolaboracija e Unijakere nacijencar te\nbi rezervirinen o fundamentalno mothovipe thaj praktika e manu\u0161ikane \u010da\u010dipaske thaj\nfundamentalno tromalipe.\nSoske o fundamentalno aljovipe akale \u010da\u010dipaskoro thaj tromalipasko si embaro barikanipe\nba\u0161o pherdo realiziripe akale obligacijakoro.\nAkana, odoleske,\nO Generalno parlamenti,\nProklamirini akaja Univerzalno Deklaracija ba\u0161o \u010da\u010dipa e manu\u0161eskoro sar jekhanutno\namalikano standardi so valjani te resaren sa o manu\u0161a thaj sa o nacije koleja so sakona\nkorkorutno thaj sakova orgni e amalipaskoro dikhindoj akaja Deklaracija, ka mangel\nsikljoibaja thaj edukacijaja te anel ba\u0161o mothoviba akale \u010da\u010dipaskoro thaj tromalipe\nthaj kerindoj e nacionalno thaj ma\u0161karenacionalnengo mere te ovel sigurno lengoro\nfundamentalno thaj pa\u0107avutno mothovipe thaj \u0161unipe sar ma\u0161karo nacije ko korkorune\nra\u0161trake d\u017eene, ad\u017eaar thaj ma\u0161karo nacije ko okola teritorije so si teli lengiri\ndirekcija.\nD\u017eeno 1\nSa e manu\u0161ikane strukture bijand\u017eona tromane thaj jekhutne ko digniteti thaj \u010dapipa.\nVon si baxtarde em barvale gndaja thaj god\u017eaja thaj trubun jekh avereja te kherjakeren\nko vod\u017ei pralipaja.\nD\u017eeno 2\nO sa \u010da\u010dipa thaj tromalipa programirime ko akava Dokumenti preperena sakone d\u017eeneske",
            "Image": "cae89274d19903f8f2f3dcc8a0b52ed2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "bizo razlika ko dhikhiba ki rasa, farba e mortikako, o pol i \u010dhib, i religija, thaj o\npolitikano ja aver gndalipe, o nacionalno ja amalikano iklipe, i situacija e\nbarvalipaski, o bijandipe ja bilo savo \u0161arti.\nPoodori, nane te kherelpe nisavi razlika ki baza e politikakiri, e \u010da\u010dipaskiri ja o\nma\u0161karenacioalno satatusi e phuvjako ja e teritorijako kote so pherela nesavo manu\u0161,\nbilo te ovel biatxinalo, telo phuriba, e biavtonomijako ja palem te arakipe ko bilo\nsavo grani\u010dipe ko suvereniteti.\nD\u017eeno 3\nSakone isile \u010da\u010dipa ko d\u017eivdipe thaj arakibasko ple personakoro.\nD\u017eeno 4\nKhonik na smiini te ovol ikerdo ko phanlipe ja teli exploatacija, phanlipe ja ko\nkinipe-bikinipe e phanlimacar ko sa o forme si phanle.\nD\u017eeno 5\nKhonik ni smiil te ovel teljardo ko pharipe ja ko dilini, thaj bimanu\u0161ikano ja d\u017eungalo\nkeripe ja penali.\nD\u017eeno 6\nSakone isi \u010da\u010dipe kaj mangela te avel prind\u017eardo sar \u010da\u010dikano subjekti.\nD\u017eeno 7\nSarine si jekhutne anglal o krisi thaj isiolen \u010da\u010dipe, bizo savi bilo diskriminacija,\njekhutne preventive ko krisi.\nD\u017eeno 8\nSarinen isi \u010da\u010dipe ko nacionalno krisija efikasno te preventinen o phagiba o fundame\n\u010da\u010dipa so si mothode e statueja ja e kriseja.\nD\u017eeno 9\nKhonik ni smiil te ovel proizvolno astardo, phanlo, pa ni phaldimo.\nD\u017eeno 10\nSakone isi pherdo jekhutno \u010da\u010dipe ko \u010da\u010dikano thaj pravdo krisalipe angle biatxinale\nthaj bi\u0161ukar krisi so ka definirini ba\u0161o leskere \u010da\u010dipa thaj obligacije thaj ba\u0161o\nfundalipa ko sakova bango vakeribe kontra leste.\nD\u017eeno 11\nSakova iftirimo ba\u0161o bango vakeripe isiole \u010da\u010dipe te gndini kaj nane odova \u010da\u010de sa\nd\u017eikote upri baza e kriseki, o bangovakeripe na doka\u017eini ko \u010da\u010dikano rodipa kase so\ndenape leske sa o garancije trubutne ba\u0161i leskoro arakipe.\nKhonik na smiini te ovel krisimo ba\u0161o bu\u0107a ja mekhipa so nane bange bu\u0107a palo\nnacionalno ja ma\u0161karenacikengoro \u010da\u010dipa ko vakti kana si kerde. Isto ad\u017eaar na smiini\nte vakeripe poparo penalipe kotar okoja so \u0161aj te kerelpe ko vakti kana si realizirimi\ni bangi buti.",
            "Image": "295ebb2174ce99c8dfada4e61a994e7a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "D\u017eeno 12\nKhonik na smiini te ovel ikaldo ko proizvolno emipe ko privatno \u017eivdipe, familija, ko\n\u0107er ja akti, ni te kerel atako upralo o \u0161ukaripa thaj baripa. Sakone isiole \u010da\u010dipa ba\u0161o\narakiba kotar o krisi prekal asavko emipe thaj atako.\nD\u017eeno 13\nSakone isiole \u010da\u010dipa ko tromalipa phiribasko thaj alosariba ko arakiba ko granice ki\nnesavi ra\u0161tra.\nSakone isiole \u010da\u010dipa te mekel savi bilo phuv, \u010dhivindoj em pli da, thaj palem te\nirinipe ki pi phuv.\nD\u017eeno 14\nSako phaldimo manu\u0161 isiole \u010da\u010dipa te rodol thaj te d\u017eivdini azili ko avera phuvka.\nKo akava \u010da\u010dipa khonik na\u0161ti te vikini ki situacija o paldipa te ovol fundamo upri\nbangi buti kotar i bipolitikano karakteri ja keriba kontra e funde thaj e \u010dikata e\nUnijakere nacije.\nD\u017eeno 15\nSakone isiole \u010da\u010dipa ko jekh ra\u0161tralipe.\nKhonik ni smiil korkoruno te ovel xasardo kotar plo ra\u0161tralipe ni kotar \u010da\u010dipe te lol\naver ra\u0161tralipe.\nD\u017eeno 16\nE pherdeber\u0161engere mur\u0161a thaj d\u017euvlja bizo save grani\u010diba ko dikhibe e rasakoro,\nra\u0161tralipha ja i religija, isiolen \u010da\u010dipa te kheren ni\u010daji thaj teovelolen familija.\nVon si jekhautne ko phandiba ni\u010daji, ko vakti ko leskoro traiba taj ko leskoro mukhiba.\nO ni\u010daji \u0161aj te klidirinipe ki tromanikani thaj sasto kaulibe e personengoro so khuvena\nko ni\u010daji.\nI familija thaj o devlikanliphe si fundamentalno kletka e amalikanipasko thaj isiolen\n\u010da\u010dipe ba\u0161i preventiva kotar o amalipe thaj i ra\u0161tra.\nD\u017eeno 17\nSakone isi \u010da\u010dipe te ovele barvaliphe, korkoro, a em ko amalipe averencar.\nKhonik ni smiil te ovel korkoruno na\u0161avdo kotar plo barvalipe.\nD\u017eeno 18\nSakone isiole \u010da\u010dipe ko tromanipe e gndako, god\u017eako thaj e religijako; akava \u010da\u010dipe\nphandena o emibiba e religijakoro ja e gnadlibaskoro thaj e manu\u0161eskoro tromaniasko\nkorkore ja ko amalipe averencar, javno ja privatno te manifestirin pli religija ja\ngndalipeko drumo e ikloibaja, religijakere keribaja thaj kheribe e ritualengoro.\nD\u017eeno 19\nSakone isi \u010da\u010dipe ko tromanipe e gndakoro thaj vakeribaskoro, so asterela thaj o \u010da\u010dipe",
            "Image": "462fd8ec586efbfe94bbc28f1633b1fe"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "te na ovel bisansarimo ki oli religija, sar thaj kako \u010da\u010dipe te rodol, te lel thaj te\nbuvljakeri o informacije thaj o ideja bilo save bu\u0107encar thaj bizo dikhipe e\ngranicengoro.\nD\u017eeno 20\nSakone isi \u010da\u010dipe ko tromanipe ba\u0161o sansarimo khedipe thaj amalipe.\nKhonik na\u0161ti te ovel phaldimo te pherel ko disavo khedinipe.\nD\u017eeno 21\nSakone isi \u010da\u010dipe te participirini ko direktoribe e javno bu\u0107encar ki pi phuv, butpa\u0161e\nja prekal tromane alosarime delegatija.\nSakone isi \u010da\u010dipe ki jekhutni baza te khuvel ki javno funkcija ki pli phuv.\nI volja e nacijakiri si baza e ra\u0161trakere tagaripaske: akaja volja trubul te mujarelpe\nko palovakteske ja tromane alosariba so ka \u0107erenpe e fundamentalno thaj jekhutne\n\u010da\u010dipaja e xangoso e, garavdune xangibaja ja e jekhutne keribaja koja so garantirini\ntromanipe e xangibasko.\nD\u017eeno 22\nSako, sar d\u017eeno e amalikanipasko, isile \u010da\u010dipe ko sosijalno siguripe thaj \u010da\u010dipe te\nrealizirinen ekonomikane, amalikane thaj kulturakere \u010da\u010dipa trubutne ba\u0161o plo digniteti\nthaj ba\u0161o tromanutno progresi ple personakoro, pomo\u017eindoj e ra\u0161traja thaj i\nma\u0161karenacionalna kolaboracija, a ko kauli e organizacija thaj e bu\u0107a e sakona\nra\u0161trakere.\nD\u017eeno 23\nSakone isi \u010da\u010dipe ba\u0161i buti, ba\u0161o tromano alosaribe ko rodipa buti ko \u010da\u010dikane thaj\n\u0161ukar \u0161artija ba\u0161i buti thaj ba\u0161i preventiva kotar bizobu\u010daripe.\nSakova, bizo razlika, isiole \u010da\u010dipe ba\u0161i jekhutno po\u010dinipe ba\u0161i jekhutni buti.\nSako ko kerola buti isiole \u010da\u010dipa ba\u0161i \u010da\u010dikanutno thaj \u0161ukarutno po\u010dinipa koja so leske\nthaj leskere familijake sigurini egzistencija koja so i \u0161ukar e manu\u0161ikane dingitetske\nso, d\u017eikote valjane, ka ovel dopherdi avere bu\u0107encar kotar i socijalno preventiva.\nSako isile \u010da\u010dipa te formirani thaj the khuvel ko sindikati ba\u0161o arakhiba ple\ninteresija.\nD\u017eeno 24\nSakone isi \u010da\u010dipa ki ferije thaj rekreacija, \u010dhivindoj odote e gndakoro grani\u010dipe ba\u0161o\nbu\u010dakoro vakti thaj palovakteskere po\u010dime ferije.\nD\u017eeno 25\nSakone isi \u010da\u010dipe ba\u0161o d\u017eivdipasko standardi so sigurinela sastipa thaj \u0161ukaripa, lekse\nthaj leskere familijake, \u010dhivindoj ote o xabe, o urjavipe, o \u0107er, doktoreskoro arakibe\ntaj o trubupe kotar o socijalno funkcionerja sar em o \u010da\u010dipe e siguripako ki situacija\nko bizobuti, nasvalipa, bizoralipe, phivlipa, phuripa ja avera situacije ko na\u0161aviba e\nbu\u0107engoro ba\u0161o ikeripe e trujalipaskoro biatxinalipe kotar leskiri volja.",
            "Image": "369596ba8e4b125d7c217aeec686bd42"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "O daja thaj o \u010dave isiolen \u010da\u010dipa ba\u0161i ulavno arakibe thaj pomo\u0161taripe. Sa o \u010dhave,\nbijande ko ni\u010dai ja avri olestar, d\u017eivdinena jekhutno socijalno arakiba.\nD\u017eeno 26\nSako isiole \u010da\u010dipa ko sikljobe. O sikljoibe trubul te ovel bipo\u010dimo barem ko\nfundamentalno thaj xarne \u0161kole. I fundamni \u0161kola si moralno. I texni\u010dko thaj i\nprofesionalno \u0161kola trubul te ovel asavki te avel sarinenge jekutni upri baza ko\nlengoro takati.\nO sikljoibe valjani te avol ki linija ko baro progeresi e manu\u0161ikane personakoro thaj\nzoralipa e kandibasko e manu\u0161ikane \u010da\u010dipasko thaj e fundamentalno tromanipa. Odova\nvaljani te pomo\u017eini o xa\u010dariba, sabrluko thaj o dostluko ma\u0161karo sa o nacije, rasno\nthaj religiozno grupacija, sar em i buti e Unijakere nacijengoro ba\u0161o ikeripe o\nsansari.\nO dat thaj i daj isiolen avgo \u010da\u010dipa te alosaren ki savi sikljovni ka d\u017ean olengere\n\u010dhave.\nD\u017eeno 27\nSakone isi \u010da\u010dipe tromano te participirini ko kulturakoro d\u017eivdipe ko amalipe, te\nd\u017eivdini ko arti thaj te participirini ko sikljovno progresi tgaj ko la\u010dipe so odotar\nikljola.\nSakone isiole \u010da\u010dipa ba\u0161i preventiva e moralne thaj e materijalne interesija so\nikljovena kotar sakona sikljovno, lilarno thaj artikani aktivnost kasko kerdo si vov.\nD\u017eeno 28\nSakone isi \u010da\u010dipe ko amalikano thaj ma\u0161karenacionalno sistemi kaj so o \u010da\u010dipe thaj o\ntromalipe sikavde ki akaja deklaracija \u0161aj te oven realizirme za sar si.\nD\u017eeno 29\nSakone isi obligacije prekal o amalikanipe kova so dela \u0161anse tromane thaj sa te\nbajrakeri pli persona.\nKo kheribe ple \u010da\u010dipa thaj tromanipe sakova manu\u0161 \u0161aj te ovel teljardo numa ko okola\ngrani\u010dipa so si gndinde e kriseja nameraja te kerelpe phind\u017eardip\u0161a thaj \u0161unipa e\n\u010da\u010dipaskoro thaj e tromanipasko e averengo em nameraja te kerel po \u0107efi, o \u010da\u010dikane\nrodipaja e moralesko, e javno sistemsko thaj i fundamentalno gudlo\u0161ukariba ko\ndemokratikano amalipe.\nAkala \u010da\u010dipa thaj tromanipa ki nasavi situacija na\u0161ti the kherempe kontra o fundija\nthaj o \u010dikata e Unijakere nacijenge.\nD\u017eeno 30\nNi jekh rezolucija kotar akaja Deklaracija na\u0161ti te interpretirinenpe sar \u010da\u010dipe bilo\nsave ra\u0161trake, grupake ja d\u017eeneske so kerola bilo savi buti ja te kerel bilo savi buti\nki linija po pheravipe e \u010da\u010dipasko thaj e tromanipasko so ikerd\u017eona ki akaja\nDeklaracija.",
            "Image": "6b4b05a0e177aea6ff63d73ad14169ec"
        }
    }
}

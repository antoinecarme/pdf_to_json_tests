{
    "MetaData": {
        "Author": null,
        "Creation_Date": 1581468273,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "14fa96ce8796f9f2b3095985bcb84d6e",
            "Index": 0,
            "Label": "1",
            "Size": [
                595.0,
                842.0
            ],
            "Text": "TOTIHITAWË THAMOTIMA THE Ã\nPREÁMBULO\nEnaha thë puhi taeo kuaai, wã rëamai thë, peheti he usukuwë thë, wã toprao thë kãi,\nhei thë pë nohi taemopou piyëkou, ĩhĩ thë pë nohi ĩhĩpimopouha totihitawë thamotima\nthë hami he usukuwë thë pë nohi taeayou totihitaopë,\nEnaha thë puhi taeo kuaai, totihitawë thamotima thëni thë taimi ha, thë pë kãi\nshomiaprai ha, hei wãrĩtiwë thamotima thë kipi thaprarema. Komi pëmaki rë kui\npëmaki kiriihou mai, pëmaki kãi no preaai mai pëmaki përihou piyëkopë, pëmaki ã\ntopraopë, pëhetiapramotima thë pë hami.\nEnaha thë puhi taeo kuaai, totihitawë thamotima thë rë wã nosie huamotima thëni\nthë nohi thapopë, komi urihitheri thë pë no yuayou maõpë,\nEnaha thë puhi taeo kuaai, thë pë përihiwë rë piyëkëi thë pë puhi taamayõpë thë pë\nrĩmimayõpë,\nEnaha thë puhi taeo kuaai, komi urihitheri ONU thë ha thë pehetiapraihe, totihithawë\nthamotima thë hami, suwë wãro pei pëmaki no rẽ kui thë pë no ã hẽ usukuwë, kama\npëni thë ã wawemarẽmahẽ thë pë puhi rë taamaĩwẽĩ,\nEnaha thë puhi taeo kuaai, komi urihitheri pë rë kui ONU thë iha thë pë ã\nwawëtokema totihitawë thë ã nosi riã ha poheni,\nEnaha thë puhi taeo kuaai, thë pë ã rẽ wawëtokenowẽĩ thë pëni thë ã hĩrĩapehe thë ã\nnosi kãi popehe\nĨhĩ thë no ã ha TOTIHITAWË THAMOTIMA THË Ã wëyëi piyëkouhe.\nHetipëtëwë 1\nKõmi thë pë rë përiprawë rë piyëkëi, he usukuwë thë pë keprou ai thë ã rëamaihã no\nã heparohowë, totihitawë thë pë riã rẽ thaiwehei hami, thë pë puhi tao kãi\npërihiwëha, thë pë puhi kãi katehewëha hawë kama thë pë mashi shĩro përihimopë.\nHetipëtëwë 2\nKõmi thë pë ihami totihitawë thamotima thë kuprawë , thë ã rë maiha thë pë\npëriprawë, wã katehano thëni thë wãhã no wayoano, suwë, wãro, pei kahi, thë pë rë\nreahumouwẽĩ, napë thë ã, no matohipi, no preaarewë, thë pë rë kepronowẽĩ hami, ai\nthë pë sho, shomi urihitheri himayõumahẽĩ.\nKõmi thë pë ihami totihitawë thamotima thë kuprawë , thë ã rë maiha thë pë\npëriprawë, ma kui ai thë pëni thë pë urihipi rëpoumakuhei thë pë riã përio toprao he\nyatio.\nHetipëtëwë 3\nYãmi kõmi thë pë ihami totihitawë thamotima thë kuprawë thë pë rë përiaiwei thë pë\nkuprawë, ai thë ã rëamai, peheti thë pë rë përiaiwei.\nHetipëtëwë 4\nAi thë pë iha horemou wamaki no ohotamopi mai, horemou ohotamomamotima thë"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e73c0d897017d96b1158a9b48aeff989",
            "Index": 1,
            "Label": "2",
            "Size": [
                595.0,
                842.0
            ],
            "Text": "thamai puhiomi he parohowë.\nHetipëtëwë 5\nThë pë shëmou taomi, thë pë wãhã kãi wãrĩhĩthomamou taomi, thë pë shëmou\nwãrĩtiai taomi.\nHetipëtëwë 6\nThë pë përiprawë rë piyëkëi thë pë ihami totihitawë thamotima thë kuprawë, thë pë\nnohi riã hatukëmopou piyëkou.\nHetipëtëwë 7\nWã nosie huamotima a hami, komi hititiwë thë pë he usukuwë, thë pë nohi kãi thapou\npiyëkou. Hei wã katehano thë rë kui thëni, hititiwë wã nosie huamatima ani wãrĩhĩtho\nthamotima thë hami, thë pë he komi rupou piyëkou; wãrĩhĩto thamotima thë hami thë\npë no yuo maõpë.\nHetipëtëwë 8\nKomi hititiwë thë pë rë kui, thë pë payeriopë nohi thaporewë pata pëni, pë nohi rẽ\nhatukëawei kama urihithëri thë pëni , totihitawë thamotima thë wãrĩhĩtho thai\nmaõpehe.\nHetipëtëwë 9\nEnaha pëtawë thë pë huëamou taomi, thë pë kãi õkamopou taomi ai thë urihi hami\nthë pë shimamou ayao taomi.\nHetipëtëwë 10\nKomi hititiwë thë pë ihami, totihitawë thamotima thë kuprawë, thë pë he pruka\nusukuwë, nohi thaporewë pata pë mithari hami, thë a riã hai thë a riã ha hĩrĩãmoni\nthë rë thanowẽĩ thë hami thë wãhã no wëyëihe tëhë, thë no ã he riã ha ruoni.\nHetipëtëwë 11\nHititiwë thë pë rë kui thë pëni ai thë ma thamonomai thë pë wãhãno wëyëihe tëhë thë\npehetiaprai haia maheĩha thë shurukuamou haio taomi. Nohi thaporewë pata pëni thë\npehetiaprai haia maheĩha pë noa napëmou taomi.\nThë pë wãhãno wëyëyono ma mai, thë pë wãhãno wëyëyou, enaha thë thamou taomi.\nHapa hote wãrĩtĩwë thë ani hei tëhë thë wãrĩtĩwë he parohowë thë thamou taomi.\nHetipëtëwë 12\nAi thë puhi pëtouha ayaroni , thë pë yahipi hami, thë he haprou ayou taomi, therihë\npë ihami kãi, õniõni a shimaihe tëhë thë kãi mii pario ayao taomihe, komi thë pë\nmithari ha wa thë wãhãno wëyëi ayao taomi. Ĩhĩ thë pë hami totihitawë thamotima\nthë rë kui wã nosie huamotima thëni thë pë nohi thapou piyëkou.\nHetipëtëwë 13\nHititiwë thë pë ihami totihitawë thamotima thë kuprawë, ai thë ã rëamaihã thë pë riã\nhuu piyëkou, wa thë nohi rë përipouwei thë urihi ha thë pë kãi riã shaponomou."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1979150f6caa4f7cda2ddd1c94fb90c6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Hititiwë thë pë ihami totitihitawë thamotima thë kuprawë ĩhĩ thë no ãhã thë pë rë\npërihiwë rë piyëkëi thë pë urihipi hami, thë pë kãi riã huu, thë pë urihipi nohi kãi rë\npëriprai, thë pë urihipi nohi kãi riã kõõ mi yapao.\nHetipëtëwë 14\nAi thë yapëkamahe tëhë, kõmi hititiwë thë pë ihami totihitawë thamotima thë\nkuprawë thë pë rë hithëpraamaiwẽĩ a urihi ha, ĩhĩ ã hã thë pë ã riã toprao, shomi thë\npë urihipi hami kãi.\nHei a hami totihitawë thamotima thë rë kui thë wãhã pomou taomi thë kãi\npuhipramou taomi, wã nosie huamotima nohi thaporewë pëni thë pë huëmamaihẽ\ntëhë peheti kõmi yapëkamotima thë pë hami pei thë hapa rë hupëtarenowẽheĩ thë\npëni kãi.\nHetipëtëwë 15\nHititiwë thë pë ihami totitihitawë thamotima thë kuprawë, kama urihi theri thë pë\nwãhã hirou katitou.\nThë puhi pëtouha ayaroni kama urihitheri thë rë kui thë mapramai ayao taomi,\ntotihitawë thamotima thëni hawë kama e thë wãhã riã hiroprou kuo.\nHetipëtëwë 16\nWãrõ, suwë pë sho, kama huya thë pë riã rẽ toayouwei hami totihitawë thamotima\nthë kuprawë ai thë ã rëo taomi. Ai thë ã rëamaihã suwë , wãro pë sho thë pë riã\ntoayou, kama theri thë pë wãhã hirou, reahumotima kama urihithëri, ĩhĩ thë pëni\ntotihitawë thamotima thë hami thë pë ã rëo taomi, kama thë pë mashi riã kuprou.\nShoati totihitawë thamotima thë ha thë pë ã riã toprao, thë pë toayou pario tëhë, thë\npë ã toprao rë kuonowẽĩ naha, thë ã riã toprao kuo shoao.\nKama këkipi rë puhiyouwei, peheti këkipi riã toayou.\nKama thë pë mashi shĩroni pë shapono praukamaihẽ ĩhĩ thë no ãhã totihitawë\nthamotima thë rë kui, kama urihitheri thëni thë nohi thapouhe, kama thë pë\nshaponopi kãini.\nHetipëtëwë 17\nHititiwë thë pë rë kui thë pë matohipi riã kuo, totihitawë thamotima thë ha, thë pë rë\nperihii hami kama thë pë urihipi riã rii kuomopotayou.\nPei thë puhi pëtouha ayaroni thë pë matohipi riã rëmaimihe thë pë rë perihii hami\nurihi ã kãi rëmai taomihe.\nHetipëtëwë 18\nHititiwë thë pë rë kui ai thë ã rëamaihã totihitawë thamotima thë ha thë pë puhi tao\nkãi riã përio, reahumotima thë hami, thë pë puhi katehewëha; totihitawë thamotima\nthë ha thë ã kãi koyokoa reahumotima wa thë riã rë hemihipraiwei, ai thë ã rëamaihã\nthë riã owëmamou komi thë pë mithari ha thë kãi riã owëmaihe, thë pë hirayou tëhë,\nthë pë owëmayõũ tëhë, peheti thë ã huamou sharirou ha.\nHetipëtëwë 19\nAi thë ã rëamaihã hititiwë thë pë rë kui yãmi thë pë puhi riã piyëkou, thë wãhãno riã"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c3c71078725bbf1bdb4501913bbac987",
            "Index": 3,
            "Label": "4",
            "Size": [
                595.0,
                842.0
            ],
            "Text": "rë wayoaiwehei; ĩhã thë ã kãi koyokoa thë ã hai tëhë thë ã nohi wãrimopou taomi, ma\nkui yaniki thë riã wãrimou kuaahërii, thë ã ríã opisi tëamou kuaaherii, thë ã riã\nwëyëmou piyëkou wãnoshimamotima thë pë hami.\nHetipëtëwë 20\nHititiwë thë pë ihami totihitawe thamotima thë kuprawë ai thë ã rëamaihã thë pë ã\nriã wayou kãi yototai thë pë riã rë thaiwehei thë pë wãhãno wayoaihe ha.\nAi thëni yototamotima thë hami thë shimai ayao taomi.\nHetipëtëwë 21\nHititiwë thë pë ihami totihitawë thamotima thë kuprawë patamorẽwẽ thë pë rë kui\nthë pë ã wayou kãi riã roaai narẽõ kama peni a pata rë thanowẽhẽi pë mithari ha kãi.\nHititiwë thë pë ihami totihitawë thamotima thë kuprawë kama thë pë rë përiprai\nhami thë ohotepi rë shatiprai, thë pë riã ohotamou toaai.\nPatamorẽwẽ thë pë rë kui, thë pë shaponopi kãi rë përiowei thë pë iha thë pë\npatamou. Ei thë rë kui thë pë shaponopi kãi rë përiowei thë peni thë pë wãhãno ha\nwayoaheni thë yaiaprai shoaohe yaiamotima thë kuo tëhë thë pë yaiamou hãthõõ.\nHetipëtëwë 22\nHititiwë thë pë ihami totihitawë thamotima thë kuprawë kama thë pë rë përiprai\nhami pata thë pëni thë pë nohi kãi hatukepopehe, ai urihitheri thë pë patani thë pë\nnohi kãi hatukëpopehë, thë pë puhi topramapopehe, ĩhĩ thë nohi yaimopou thë pë\npuhi wetinahamou maõpë, peheti thë pë përihopë.\nHetipëtëwë 23\nHititiwë thë pë ihami totihitawë thamotima thë kuprawë, thë pë urihipi riã hupëo, ai\nthë ã rëamaihã thë ohote hurimopë, thë prewë thaporaheni, pata thëni ohotamorẽwẽ\nthë pë rë kui thë pë nohi pëyëpou thë pë ohote kuo maõ tëhë.\nHititiwë thë pë ihami totihitawë thamotima thë kuprawë, thë pë ohotamou he\nusukuwë rë kurenaha thë pë no kãi kõõ he usukuopë.\nHititiwë thë pë ihami totihitawë thamotima thë kuprawë he husukuwë thë pë no kõõ,\nthë pë puhi kãi owëhëo, kama pë shĩro rë kui e pë puhi kãi përio mi hetuopë e thëki\npeheriproimiha pë kãi rẽ përioweini ai e thëki he riã tikëai e thëki he usukuopë.\nHititiwë thë pë ihami totihitawë thamotima thë kuprawë, sindicato thë pë riã thayou,\nthë pëhe rumopopë.\nHetipëtëwë 24\nHititiwë thë pë ihami totihitawë thamotima thë kuprawë, thë pë washimi horuu\nyãnikio pariopë, thë pë riã huu toatarou, toprao thë pë kãi rẽ ohotamonowẽĩ thë no\nkãi ríã kõãmamou thë ma yãnikia parirani.\nHetipëtëwë 25\nHititiwë thë pë ihami totihitawë thamotima thë kuprawë, thë pë riã përio toprao\nkama theri thë pë shĩro sho, nii pë hami, yahi pë sho, thë pë kãi temio topraopë, thë\npë kãi titihopë , thë pë nohi kãi rẽ yaimopouwei thë pë sho. Enaha hititiwë thë pë"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3b746ff2f4563c20ed06690b6d2ce8c2",
            "Index": 4,
            "Label": "5",
            "Size": [
                595.0,
                842.0
            ],
            "Text": "pehi totihitawë thamotima thë ha thë kua thë pë rë ohotamoumai, pë rë\nshawarapiwei, thë pë no rë huwëmai, thë pë he rë paharaprai, thë pë rë wãrõ rẽ\npatai, thë pë suwe kãi rẽ patai, ai thë pë wãrĩtiwe kãini thë pë pehetipopehe.\nSuwë shipënapi thë pë rë kui, ihiru, marãnapi, suwëhëri marãnapi thë pë komi sho,\ntotihitawë thamotima thëni, thë pë nohi thamopou topraopë. Hititiwë ihiru hĩĩpi kua\npë rë keprouwei, pë hĩĩpi ma kua mai pë kãi rẽ keprouwei, totihitawë thamotima thë\nkuprawë peheti pë nohi kãi thaprawë.\nHetipëtëwë26\nHititiwë thë pë ihami totihitawë thamotima thë kuprawë, thë pë kãi hirayopë.\nHiramotima thë pë rë kui, nomraiha thë pë hiramou pariopë. Hiramou pariotima thë\nhami thë pë ihirupi shimio he parohoopë. Hiramou pariotima thë nohã hami ĩha\nhititiwë thë pë õnimou taai he parohoopë; õnimou pata thë rë kui hititiwë thë pë pehi\nma kui thë pë puhi moyãwei rë thë pë pehi shĩro kuopë.\nHiramotima pë hami, puhi tao thë pë kupropë ĩhĩ thë no ãhã totihitawë thamotima thë\npë nohi asipopehe ai the ã rëamai thë sho; thë pë rë përiprawë piyëkëi thë pëni, thë\npë nohi kãi rë yaipouwehei thë pë hami, thë pë no ĩhĩpipopehe, thë pë kãi\npuhipoyopë, O.N.U. thëni thë thamai rë puhiiwei thë ã riã praukamai ha piyëkoni, thë\npë ã riã topramapou ha totihioni.\nPë nĩĩ, pë hĩĩ thë pëni e thë hiramai shi rë topraowehei e thë hiramai puhipehe.\nHetipëtëwë 27\nKomi hititiwë thë pë ihami totihitawë thamotima thë kuprawë, thë pë rë përihii thë\npëni thë pë rë tai rë piyëkouwehei thë pë hami ai thë ã rëamaihã, thë pë no riã\ntaayou, thë pë a kãi riã toprao, matohi pë rë thanowẽhẽĩ pë hami, ĩhĩ thë pë matohi\nha thë pë ã riã toprarou.\nHititiwë thë pë ihami totihitawë thamotima thë kuprawë , thë pë nohi thaopë, kama\nthë pëni thë pë rë thaiwehei thë pë hami, thë kãi rẽ õnimaiwẽhẽĩ thë pë hami,\nnoshiharirawë thë pë kãi rẽ kopemaiwẽhẽĩ hami kãi.\nHetipëtëwë 28\nKomi hititiwë thë pë ihami totihitawë thamotima thë kuprawë ai thë pëni thë ã rë\nthaiwehei, thë ã nosi popehe.\nHetipëtëwë 29\nKomi hititiwë thë pëni ohote thë huripehe kama thë pë shaponopi hami, ĩhĩ pë\nshapono hami toprao thë pë parahërii.\nTotihitawë thamotima thë hami thë pë rë wapëoheriiwei ai thë pë ihami totihitawë\nthamotima thë pë kãi kuprawë, ĩhĩ ei thëni thë nohi hatukëmapou totihitawë\nthamotima thë rë kui ai thë ã reamai thë sho. Mihi totihitawë thamotima thë hami\npeheti thë pë kuaahërii, yaiamotima thë hami thë pë rë patamou thë kuo tëhë.\nHei totihitawë thamotima thë rë kui ai thë ã kua mai thë pë sho O.N.U. thë rë kuuwei\nthë ã nohi wãrĩpou taomi.\nHetipëtëwë30"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9653f9ab32e624cccccdd236bfdea5ca",
            "Index": 5,
            "Label": "6",
            "Size": [
                595.0,
                842.0
            ],
            "Text": "Thë pë rë përihouwei thë pëni, yototarewë pëni , ai yãmi thëni wa katehano thëni\ntotihitawë thamotima thë wãhã no wëyëi ha ai thëni thë wãhã nohi taeai taomi, thë\nwãhã kãi hemihiprai ayao taomi."
        }
    }
}

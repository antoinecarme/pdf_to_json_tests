{
    "MetaData": {
        "Author": null,
        "Creation_Date": 1581468221,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "30a6bf459871b515c95131bcd2613296",
            "Index": 0,
            "Label": "1",
            "Size": [
                595.0,
                842.0
            ],
            "Text": "TOTIHITAWË THAMOTIMA THE Ã\nPREÁMBULO\nEnaha thë puhi taeo kuaai, wã rëamai thë, peheti he usukuwë thë, wã\ntoprao thë kãi, hei thë pë nohi taemopou piyëkou, ĩhĩ thë pë nohi\nĩhĩpimopouha totihitawë thamotima thë hami he usukuwë thë pë nohi\ntaeayou totihitaopë,\nEnaha thë puhi taeo kuaai, totihitawë thamotima thëni thë taimi ha, thë\npë kãi shomiaprai ha, hei wãrĩtiwë thamotima thë kipi thaprarema. Komi\npëmaki rë kui pëmaki kiriihou mai, pëmaki kãi no preaai mai pëmaki\npërihou piyëkopë, pëmaki ã topraopë, pëhetiapramotima thë pë hami.\nEnaha thë puhi taeo kuaai, totihitawë thamotima thë rë wã nosie\nhuamotima thëni thë nohi thapopë, komi urihitheri thë pë no yuayou\nmaõpë,\nEnaha thë puhi taeo kuaai, thë pë përihiwë rë piyëkëi thë pë puhi\ntaamayõpë thë pë rĩmimayõpë,\nEnaha thë puhi taeo kuaai, komi urihitheri ONU thë ha thë pehetiapraihe,\ntotihithawë thamotima thë hami, suwë wãro pei pëmaki no rẽ kui thë pë no\nã hẽ usukuwë, kama pëni thë ã wawemarẽmahẽ thë pë puhi rë taamaĩwẽĩ,\nEnaha thë puhi taeo kuaai, komi urihitheri pë rë kui ONU thë iha thë pë\nã wawëtokema totihitawë thë ã nosi riã ha poheni,\nEnaha thë puhi taeo kuaai, thë pë ã rẽ wawëtokenowẽĩ thë pëni thë ã\nhĩrĩapehe thë ã nosi kãi popehe\nĨhĩ thë no ã ha TOTIHITAWË THAMOTIMA THË Ã wëyëi piyëkouhe.\nHetipëtëwë 1\nKõmi thë pë\nrëamaihã no\npë puhi tao\nmashi shĩro\nrë përiprawë rë piyëkëi, he usukuwë thë pë keprou ai thë ã\nã heparohowë, totihitawë thë pë riã rẽ thaiwehei hami, thë\nkãi përihiwëha, thë pë puhi kãi katehewëha hawë kama thë pë\npërihimopë.\nHetipëtëwë 2\nKõmi thë pë ihami totihitawë thamotima thë kuprawë , thë ã rë maiha thë\npë përiprawë, wã katehano thëni thë wãhã no wayoano, suwë, wãro, pei\nkahi, thë pë rë reahumouwẽĩ, napë thë ã, no matohipi, no preaarewë, thë\npë rë kepronowẽĩ hami, ai thë pë sho, shomi urihitheri himayõumahẽĩ.\nKõmi thë pë ihami totihitawë thamotima thë kuprawë , thë ã rë maiha thë\npë përiprawë, ma kui ai thë pëni thë pë urihipi rëpoumakuhei thë pë riã\npërio toprao he yatio.\nHetipëtëwë 3\nYãmi kõmi thë pë ihami totihitawë thamotima thë kuprawë thë pë rë\npëriaiwei thë pë kuprawë, ai thë ã rëamai, peheti thë pë rë përiaiwei."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6291cee2f48e984d8102accd9d6b3891",
            "Index": 1,
            "Label": "2",
            "Size": [
                595.0,
                842.0
            ],
            "Text": "Hetipëtëwë 4\nAi thë pë iha horemou wamaki no ohotamopi mai, horemou ohotamomamotima\nthë thamai puhiomi he parohowë.\nHetipëtëwë 5\nThë pë shëmou taomi, thë pë wãhã kãi wãrĩhĩthomamou taomi, thë pë shëmou\nwãrĩtiai taomi.\nHetipëtëwë 6\nThë pë përiprawë rë piyëkëi thë pë ihami totihitawë thamotima thë\nkuprawë, thë pë nohi riã hatukëmopou piyëkou.\nHetipëtëwë 7\nWã nosie huamotima a hami, komi hititiwë thë pë he usukuwë, thë pë nohi\nkãi thapou piyëkou. Hei wã katehano thë rë kui thëni, hititiwë wã nosie\nhuamatima ani wãrĩhĩtho thamotima thë hami, thë pë he komi rupou\npiyëkou; wãrĩhĩto thamotima thë hami thë pë no yuo maõpë.\nHetipëtëwë 8\nKomi hititiwë thë pë rë kui, thë pë payeriopë nohi thaporewë pata pëni,\npë nohi rẽ hatukëawei kama urihithëri thë pëni , totihitawë thamotima\nthë wãrĩhĩtho thai maõpehe.\nHetipëtëwë 9\nEnaha pëtawë thë pë huëamou taomi, thë pë kãi õkamopou taomi ai thë\nurihi hami thë pë shimamou ayao taomi.\nHetipëtëwë 10\nKomi hititiwë thë pë ihami, totihitawë thamotima thë kuprawë, thë pë he\npruka usukuwë, nohi thaporewë pata pë mithari hami, thë a riã hai thë a\nriã ha hĩrĩãmoni thë rë thanowẽĩ thë hami thë wãhã no wëyëihe tëhë, thë\nno ã he riã ha ruoni.\nHetipëtëwë 11\nHititiwë thë pë rë kui thë pëni ai thë ma thamonomai thë pë wãhãno\nwëyëihe tëhë thë pehetiaprai haia maheĩha thë shurukuamou haio taomi.\nNohi thaporewë pata pëni thë pehetiaprai haia maheĩha pë noa napëmou\ntaomi.\nThë pë wãhãno wëyëyono ma mai, thë pë wãhãno wëyëyou, enaha thë thamou\ntaomi. Hapa hote wãrĩtĩwë thë ani hei tëhë thë wãrĩtĩwë he parohowë thë\nthamou taomi.\nHetipëtëwë 12\nAi thë puhi pëtouha ayaroni , thë pë yahipi hami, thë he haprou ayou\ntaomi, therihë pë ihami kãi, õniõni a shimaihe tëhë thë kãi mii pario\nayao taomihe, komi thë pë mithari ha wa thë wãhãno wëyëi ayao taomi. Ĩhĩ\nthë pë hami totihitawë thamotima thë rë kui wã nosie huamotima thëni thë"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e486d09dfdbd9871b1fba4c344c50033",
            "Index": 2,
            "Label": "3",
            "Size": [
                595.0,
                842.0
            ],
            "Text": "pë nohi thapou piyëkou.\nHetipëtëwë 13\nHititiwë thë pë ihami totihitawë thamotima thë kuprawë, ai thë ã\nrëamaihã thë pë riã huu piyëkou, wa thë nohi rë përipouwei thë urihi ha\nthë pë kãi riã shaponomou.\nHititiwë thë pë ihami totitihitawë thamotima thë kuprawë ĩhĩ thë no ãhã\nthë pë rë përihiwë rë piyëkëi thë pë urihipi hami, thë pë kãi riã huu,\nthë pë urihipi nohi kãi rë përiprai, thë pë urihipi nohi kãi riã kõõ mi\nyapao.\nHetipëtëwë 14\nAi thë yapëkamahe tëhë, kõmi hititiwë thë pë ihami totihitawë thamotima\nthë kuprawë thë pë rë hithëpraamaiwẽĩ a urihi ha, ĩhĩ ã hã thë pë ã riã\ntoprao, shomi thë pë urihipi hami kãi.\nHei a hami totihitawë thamotima thë rë kui thë wãhã pomou taomi thë kãi\npuhipramou taomi, wã nosie huamotima nohi thaporewë pëni thë pë\nhuëmamaihẽ tëhë peheti kõmi yapëkamotima thë pë hami pei thë hapa rë\nhupëtarenowẽheĩ thë pëni kãi.\nHetipëtëwë 15\nHititiwë thë pë ihami totitihitawë thamotima thë kuprawë, kama urihi\ntheri thë pë wãhã hirou katitou.\nThë puhi pëtouha ayaroni kama urihitheri thë rë kui thë mapramai ayao\ntaomi, totihitawë thamotima thëni hawë kama e thë wãhã riã hiroprou kuo.\nHetipëtëwë 16\nWãrõ, suwë pë sho, kama huya thë pë riã rẽ toayouwei hami totihitawë\nthamotima thë kuprawë ai thë ã rëo taomi. Ai thë ã rëamaihã suwë , wãro\npë sho thë pë riã toayou, kama theri thë pë wãhã hirou, reahumotima kama\nurihithëri, ĩhĩ thë pëni totihitawë thamotima thë hami thë pë ã rëo\ntaomi, kama thë pë mashi riã kuprou. Shoati totihitawë thamotima thë ha\nthë pë ã riã toprao, thë pë toayou pario tëhë, thë pë ã toprao rë\nkuonowẽĩ naha, thë ã riã toprao kuo shoao.\nKama këkipi rë puhiyouwei, peheti këkipi riã toayou.\nKama thë pë mashi shĩroni pë shapono praukamaihẽ ĩhĩ thë no ãhã\ntotihitawë thamotima thë rë kui, kama urihitheri thëni thë nohi\nthapouhe, kama thë pë shaponopi kãini.\nHetipëtëwë 17\nHititiwë thë pë rë kui thë pë matohipi riã kuo, totihitawë thamotima thë\nha, thë pë rë perihii hami kama thë pë urihipi riã rii kuomopotayou.\nPei thë puhi pëtouha ayaroni thë pë matohipi riã rëmaimihe thë pë rë\nperihii hami urihi ã kãi rëmai taomihe.\nHetipëtëwë 18"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7b2feb1fb43e927a1171e7e04dafeee2",
            "Index": 3,
            "Label": "4",
            "Size": [
                595.0,
                842.0
            ],
            "Text": "Hititiwë thë pë rë kui ai thë ã rëamaihã totihitawë thamotima thë ha thë\npë puhi tao kãi riã përio, reahumotima thë hami, thë pë puhi katehewëha;\ntotihitawë thamotima thë ha thë ã kãi koyokoa reahumotima wa thë riã rë\nhemihipraiwei, ai thë ã rëamaihã thë riã owëmamou komi thë pë mithari ha\nthë kãi riã owëmaihe, thë pë hirayou tëhë, thë pë owëmayõũ tëhë, peheti\nthë ã huamou sharirou ha.\nHetipëtëwë 19\nAi thë ã rëamaihã hititiwë thë pë rë kui yãmi thë pë puhi riã piyëkou,\nthë wãhãno riã rë wayoaiwehei; ĩhã thë ã kãi koyokoa thë ã hai tëhë thë\nã nohi wãrimopou taomi, ma kui yaniki thë riã wãrimou kuaahërii, thë ã\nríã opisi tëamou kuaaherii, thë ã riã wëyëmou piyëkou wãnoshimamotima\nthë pë hami.\nHetipëtëwë 20\nHititiwë thë pë ihami totihitawe thamotima thë kuprawë ai thë ã rëamaihã\nthë pë ã riã wayou kãi yototai thë pë riã rë thaiwehei thë pë wãhãno\nwayoaihe ha.\nAi thëni yototamotima thë hami thë shimai ayao taomi.\nHetipëtëwë 21\nHititiwë thë pë ihami totihitawë thamotima thë kuprawë patamorẽwẽ thë pë\nrë kui thë pë ã wayou kãi riã roaai narẽõ kama peni a pata rë thanowẽhẽi\npë mithari ha kãi.\nHititiwë thë pë ihami totihitawë thamotima thë kuprawë kama thë pë rë\npëriprai hami thë ohotepi rë shatiprai, thë pë riã ohotamou toaai.\nPatamorẽwẽ thë pë rë kui, thë pë shaponopi kãi rë përiowei thë pë iha\nthë pë patamou. Ei thë rë kui thë pë shaponopi kãi rë përiowei thë peni\nthë pë wãhãno ha wayoaheni thë yaiaprai shoaohe yaiamotima thë kuo tëhë\nthë pë yaiamou hãthõõ.\nHetipëtëwë 22\nHititiwë thë pë ihami totihitawë thamotima thë kuprawë kama thë pë rë\npëriprai hami pata thë pëni thë pë nohi kãi hatukepopehe, ai urihitheri\nthë pë patani thë pë nohi kãi hatukëpopehë, thë pë puhi topramapopehe,\nĩhĩ thë nohi yaimopou thë pë puhi wetinahamou maõpë, peheti thë pë\npërihopë.\nHetipëtëwë 23\nHititiwë thë pë ihami totihitawë thamotima thë kuprawë, thë pë urihipi\nriã hupëo, ai thë ã rëamaihã thë ohote hurimopë, thë prewë thaporaheni,\npata thëni ohotamorẽwẽ thë pë rë kui thë pë nohi pëyëpou thë pë ohote\nkuo maõ tëhë.\nHititiwë thë pë ihami totihitawë thamotima thë kuprawë, thë pë ohotamou\nhe usukuwë rë kurenaha thë pë no kãi kõõ he usukuopë.\nHititiwë thë pë ihami totihitawë thamotima thë kuprawë he husukuwë thë"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6915f4b76e44c03a4e83c8e8404fc154",
            "Index": 4,
            "Label": "5",
            "Size": [
                595.0,
                842.0
            ],
            "Text": "pë no kõõ, thë pë puhi kãi owëhëo, kama pë shĩro rë kui e pë puhi kãi\npërio mi hetuopë e thëki peheriproimiha pë kãi rẽ përioweini ai e thëki\nhe riã tikëai e thëki he usukuopë.\nHititiwë thë pë ihami totihitawë thamotima thë kuprawë, sindicato thë pë\nriã thayou, thë pëhe rumopopë.\nHetipëtëwë 24\nHititiwë thë pë ihami totihitawë thamotima thë kuprawë, thë pë washimi\nhoruu yãnikio pariopë, thë pë riã huu toatarou, toprao thë pë kãi rẽ\nohotamonowẽĩ thë no kãi ríã kõãmamou thë ma yãnikia parirani.\nHetipëtëwë 25\nHititiwë thë pë ihami totihitawë thamotima thë kuprawë, thë pë riã përio\ntoprao kama theri thë pë shĩro sho, nii pë hami, yahi pë sho, thë pë kãi\ntemio topraopë, thë pë kãi titihopë , thë pë nohi kãi rẽ yaimopouwei thë\npë sho. Enaha hititiwë thë pë pehi totihitawë thamotima thë ha thë kua\nthë pë rë ohotamoumai, pë rë shawarapiwei, thë pë no rë huwëmai, thë pë\nhe rë paharaprai, thë pë rë wãrõ rẽ patai, thë pë suwe kãi rẽ patai, ai\nthë pë wãrĩtiwe kãini thë pë pehetipopehe.\nSuwë shipënapi thë pë rë kui, ihiru, marãnapi, suwëhëri marãnapi thë pë\nkomi sho, totihitawë thamotima thëni, thë pë nohi thamopou topraopë.\nHititiwë ihiru hĩĩpi kua pë rë keprouwei, pë hĩĩpi ma kua mai pë kãi rẽ\nkeprouwei, totihitawë thamotima thë kuprawë peheti pë nohi kãi thaprawë.\nHetipëtëwë26\nHititiwë thë pë ihami totihitawë thamotima thë kuprawë, thë pë kãi\nhirayopë. Hiramotima thë pë rë kui, nomraiha thë pë hiramou pariopë.\nHiramou pariotima thë hami thë pë ihirupi shimio he parohoopë. Hiramou\npariotima thë nohã hami ĩha hititiwë thë pë õnimou taai he parohoopë;\nõnimou pata thë rë kui hititiwë thë pë pehi ma kui thë pë puhi moyãwei\nrë thë pë pehi shĩro kuopë.\nHiramotima pë hami, puhi tao thë pë kupropë ĩhĩ thë no ãhã totihitawë\nthamotima thë pë nohi asipopehe ai the ã rëamai thë sho; thë pë rë\npëriprawë piyëkëi thë pëni, thë pë nohi kãi rë yaipouwehei thë pë hami,\nthë pë no ĩhĩpipopehe, thë pë kãi puhipoyopë, O.N.U. thëni thë thamai rë\npuhiiwei thë ã riã praukamai ha piyëkoni, thë pë ã riã topramapou ha\ntotihioni.\nPë nĩĩ, pë hĩĩ thë pëni e thë hiramai shi rë topraowehei e thë hiramai\npuhipehe.\nHetipëtëwë 27\nKomi hititiwë thë pë ihami totihitawë thamotima thë kuprawë, thë pë rë\npërihii thë pëni thë pë rë tai rë piyëkouwehei thë pë hami ai thë ã\nrëamaihã, thë pë no riã taayou, thë pë a kãi riã toprao, matohi pë rë\nthanowẽhẽĩ pë hami, ĩhĩ thë pë matohi ha thë pë ã riã toprarou.\nHititiwë thë pë ihami totihitawë thamotima thë kuprawë , thë pë nohi\nthaopë, kama thë pëni thë pë rë thaiwehei thë pë hami, thë kãi rẽ"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ef92d08128b9380ad1a9e25e96829ed0",
            "Index": 5,
            "Label": "6",
            "Size": [
                595.0,
                842.0
            ],
            "Text": "õnimaiwẽhẽĩ thë pë hami, noshiharirawë thë pë kãi rẽ kopemaiwẽhẽĩ hami\nkãi.\nHetipëtëwë 28\nKomi hititiwë thë pë ihami totihitawë thamotima thë kuprawë ai thë pëni\nthë ã rë thaiwehei, thë ã nosi popehe.\nHetipëtëwë 29\nKomi hititiwë thë pëni ohote thë huripehe kama thë pë shaponopi hami,\nĩhĩ pë shapono hami toprao thë pë parahërii.\nTotihitawë thamotima thë hami thë pë rë wapëoheriiwei ai thë pë ihami\ntotihitawë thamotima thë pë kãi kuprawë, ĩhĩ ei thëni thë nohi\nhatukëmapou totihitawë thamotima thë rë kui ai thë ã reamai thë sho.\nMihi totihitawë thamotima thë hami peheti thë pë kuaahërii, yaiamotima\nthë hami thë pë rë patamou thë kuo tëhë.\nHei totihitawë thamotima thë rë kui ai thë ã kua mai thë pë sho O.N.U.\nthë rë kuuwei thë ã nohi wãrĩpou taomi.\nHetipëtëwë30\nThë pë rë përihouwei thë pëni, yototarewë pëni , ai yãmi thëni wa\nkatehano thëni totihitawë thamotima thë wãhã no wëyëi ha ai thëni thë\nwãhã nohi taeai taomi, thë wãhã kãi hemihiprai ayao taomi."
        }
    }
}

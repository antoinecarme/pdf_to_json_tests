{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470269,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Ture no te tikaanga tangata i roto i te Basileia\nAKAKITEANGA KI TE KATOATOA I TE AU TIKAANGA TANGATA\n(Arikiia e akakiteia ki te katoatoa na roto i te tukuanga tika 217 A (III) a te Uipaanga Maata a te Taokotaianga o te au Basileia i te ra\ntai-ngauru o Titema 1948)\nAkatomoanga Tuatua\nI te mea oki e, ko te maramaanga e te arikianga i te tu turanga ngateitei tiratiratu tumu tikai, e te tikaanga aiteite e te mutukore o te\ntangata katoatoa o teianei ao, ko te tango ia o te oraanga tamanamanata kore ia, te oraanga tiratiratu e te \u2018au, i roto i teianei ao,\nE i te mea oki e, ko te akangaropoinaanga e te akava\u2019ava\u2019aanga i te au tikaanga tangata, i tupu ei te au angaanga rikarika tikai tei\nakatupu i te riri otooto ki te akavangakau o te tangata tini ravarai, e ko te riro anga mai o tetai ao te ka rauka i te taangaanga i to\nratou tikaanga i te tuatua e te irinakianga ma te tamanamanata kore, e te oraanga mataku kore e te ngere kore, tei akakite atea ia e ko te\nakakoroanga puapinga maata rava atu ia o te tangata ravarai,\nE, i te mea oki e, e mea puapinga rava atu kia paruru ia te tikaanga tangata e te mana o te ture kia kore tetai tangata kia akakeu ia ki\ntetai mataara ei ravenga openga kia akatupu i te orureau i te tamaki atu i te takinokino anga e te akatuika\u2019a anga,\nE,i te mea oki e, e mea puapinga rava atu kia akamatutu ia te tupuanga o te pirianga taeake i rotopu i te au Basileia,\nE, i te mea oki e, kua akamou te au iti tangata o te Taokotaianga o te au Basileia, na roto i ta ratou papa ture tumu i to ratou\nirinakianga ki roto i te au tikaanga tumu o te tangata tatakitai, e ki roto i te turanga ngateitei tiratiratu, e te puapinga o te tangata;\ne pera katoa te au tikaanga aiteite o te tane e te vaine, e kua akakoro katoa ia e ratou, kia tauturu ia te tereanga ki mua o te au peu\noraanga e te au turanga meitaki atu o te tu rangatira maata atu,\nE, i te mea oki e, kua tia te au mema Basileia ia ratou uaorai, kapiti ki te Taokotaianga o te au Basileia kia rauka i te akatupu i te\nakangateiteianga e te arikianga a te katoatoa, e i te akono i te au tikaanga tangata e te au tu rangatira tumu,\nE, i te mea oki e, e ko te mea puapinga maata rava atu, no te akatupuanga katoa o teia tikaanga, kia marama te katoatoa i teia au tikaanga\ntangata e te au tu rangatira,\nE no reira, te akakite atea nei te Uipaanga Maata o te taokotaianga o te au Basileia, e ko teia \u201cAkakiteanga ki te Katoatoa i te au\nTikaanga Tangata\u201d, kia riro teia ei mea tau tikai kia umuumu ia no te iti tangata katoatoa e te au Basileia ravarai, kia tauta te tangata e\nte taokotaianga tatakitai i roto i te oraanga tangata kapipiti na roto i te apiianga e te kimianga i te kite kia akamaata atu i te\nakangateitei i teia au tikaanga e te au tu rangatira ma te akamaara tamou tikai i teia Akakiteanga, e kia akapapu ia, na roto i te au\nravenga akameitaki atu, i roto i te au Basileia, e pera katoa i rotopu i te au Basileia, kia marama ia e kia ariki ia e kia akono tamou ia\ne te katoatoa, i rotopu i te au iti tangata tukeke o te au mema Basileia e pera katoa i roto i te au iti tangata tukeke o te au pa enua i\nraro ake i ta ratou akatereanga.\nAtikara 1\nKua anau rangatira ia te tangata katoatoa ma te aiteite i te au tikaanga e te tu ngateitei tiratiratu.\nravenga e te akavangakau e kia akono tetai i tetai, i roto i te vaerua piri anga taeake.\nKua ki ia ratou e te mero kimi\nAtikara 2\nE tikaanga to te tangata tatakitai ki te au tikaanga katoatoa e te oraanga tamanamanata kore ia tei akanoo ia ki roto i teia Akakiteanga,\nma te kore rava tetai akonoanga papakitai, no te tu iti tangata, te pakiri tangata, tane e te vaine, te reo, akamorianga, manako\nakatereanga me kore tetai uaatu manako ke, Basileia anauanga me kore te au peu oraanga, apinga nui, tu anauanga me kore tetai turanga ke\natu.\nE pera katoa, auraka tetai akatukeanga kia rave ia no runga i te tu akatereanga, mana, me kore turanga i rotopu i te Basileia o teianei ao,\nme kore tuanga no reira mai tetai tangata, noatu e na te reira Basileia e akaaere iaia uaorai, te akaaere tiaki anga a te au Basileia,\nakatere ia mei vao mai, me kore i raro ake i tetai akakotinga anga mana ke.\nAtikara 3\nE tikaanga to te tangata tatakitai i te ora, te tikaanga tamanamanata kore ia e te oraanga paruru ia.\nAtikara 4\nAuraka tetai uatu tangata kia akatuikaa ia me kore ra kia akanoo ia ki roto i te oraanga tavini taukore; e kia arai ia te au tu akatuikaa\nanga e te au tu okooko anga tangata.\nAtikara 5\nAuraka tetai uatu tangata kia tamamae kino ia, me kore ra, kia takinokino ia, me kore ra, kia akautunga ia i te tu kinokino rava, i te tu\ntaukore i te tangata, me kore ra, i te tu taakama ia.\nAtikara 6\nE tikaanga to tetai uatu tangata i mua i te ture kia ariki ia tona tu tangata i te au ngai ravarai.\nAtikara 7\nE aiteite te katoatoa i mua i te ture, e, e tikaanga to ratou kia paruru aiteite ia e te ture ma te kore rava tetai pirianga papakitai.\ntikaanga to te katoatoa ki te paruruanga aiteite mei tetai uatu pirianga papakitai tei aati i teia Akakiteanga e ki tetai uatu akanauru\nanga o taua pirianga papakitai ra.\nE\nAtikara 8\nE tikaanga to tetai uatu tangata ki tetai paruruanga tau tikai a tetai akavaanga akamana ia i roto i te Basileia no tetai au angaanga tei\naati i te tikaanga tumu tei oronga ia kia ratou e te papa ture me kore ra tetai ture.\nAtikara 9\nAuraka tetai uatu tangata kia akaapa taukore ia i raro ake i te ture, kia tapeka ia me kore ra akata\u2019a ia.\nAtikara 10\nE tikaanga aiteite to te katotoa ki tetai akavaanga tau i mua i te aroaro o te katoatoa na tetai akavaanga akatakakeia ma te kore rava e\npirianga papakitai, i te uriurianga akapapu i tona au tikaanga e tana au angaanga, e tetai uatu akaapaanga aati ture iaia.\nAtikara 11\nE tikaanga to tetai uatu tangata ki tona tu apakore no tetai uatu akaapaanga aati ture e tae uatu ki te tuatau e akapapu ia\u2019i e kua apa aia\nkia tau ki te ture i roto i tetai akavaanga i mua i te aroaro o te katoatoa tei akapapu i te au ravenga paruru iaia.\nAuraka tetai uatu tangata kia akaapa ia no tetai aatianga ture no tetai uatu angaanga i rave ia, me kore ra kare i rave ia, tei kore i riro\nei aatianga ture Basileia, me kore ra, ture i rotopu i te au Basileia, i te tuatau i rave ia\u2019i. Auraka katoa tetai akautunga teima\u2019a atu\nkia tuku ia i tei oti i te akanoo ia i te tuatau i rave ia\u2019i te aatianga ture.\nAtikara 12",
            "Image": "e0c9420b1756e6972694d04e42f283a4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Auraka rava tetai uatu tangata kia tamanamanata taukore ia te muna o tona oraanga, tona kopu tangata, tona ngutuare me kore ra tana au\ntataanga tuatua, auraka katoa tetai akakinoanga i tona tu ngateitei ma tona rongo meitaki. E tikaanga to te katoatoa ki te paruru anga a\nte ture mei taua au tamanamanata anga me kore ra taua au akakinoanga.\nAtikara 13\nE tikaanga to tetai uatu tangata i te aaere e te noo tamanamanata kore ia i roto i te au kena o tetai uatu Basileia.\nE tikaanga to tetai uatu tangata i te akaruke i tetai uatu enua, ma tona uaorai, e te oki ki tona enua.\nAtikara 14\nE tikaanga to tetai uatu tangata kia kimi, e kia tika ia, i roto i tetai au Basileia, te paruru anga mei tetai takinokino anga.\nAuraka ra teia tikaanga kia taangaanga ia no tetai akaapaanga tei tupu tika mai no tetai akaapaanga aati ture i vao ake i te akatereanga\nkavamani me kore ra no tetai uatu angaanga tei patoi i te au akakoroanga e te au vaerua o te Taokotaianga o te au Basileia.\nAtikara 15\nE tikaanga to tetai uatu tangata ki te turanga tangata no tetai Basileia.\nAuraka rava tetai uatu tangata kia akakore taukore ia tona turanga tangata Basileia e auraka katoa kia akakore ia tona tikaanga kia taui i\ntona turanga tangata Basileia.\nAtikara 16\nE tikaanga to te tane e te vaine tei tae to ratou mataiti i raro ake i te ture, kia akaipoipo e kia akatupu i tetai puna ma te kore rava e\nakakotinga anga iti tangata, turanga tangata Basileia me kore ra irinakianga akamori. Kia aiteite to ratou tikaanga no te akaipoipo anga,\ni te tuatau noo anga akaipoipo, e i te tuatau tatara anga.\nKa akatika ua ia tetai akaipoipo anga ki te tika papu e te tamanamanata kore ia a nga tangata tei anoano i te akaipoipo.\nKo te puna, te tango natura o te iti tangata, e, e tikaanga tona ki te paruru anga a te katoatoa e a te Basileia.\nAtikara 17\nE tikaanga to tetai uatu tangata kia riro ei \u2018atu apinga koia anake ua me kore ra koia e tetai ua atu.\nAuraka rava tetai uatu tangata kia akangere taukore ia i tana au apinga.\nAtikara 18\nE tikaanga to tetai uatu tangata kia \u2018anga manako, akavangakau, e te irinaki akamori ma te tamanamanata kore ia; tei roto i teia tikaanga\nte mana kia taui i tona irinaki anga me kore ra akamori anga, e, e mana tamanamanata kore ia tona kia akaari i tona irinakianga me kore ra\nakamorianga na roto i te apiianga, akonoanga, pureanga e te arikianga, koia anake ua me kore ra kapiti ki tetai atu i te ngai o te\nkatoatoa, me kore ra te ngai kare no te katoatoa.\nAtikara 19\nE tikaanga to tetai uatu tangata ki tona uaorai manako e te akaari manako; tei roto i teia tikaanga ka rauka iaia i te mou i tetai uatu\nmanako ma te kore e tamanamanata ia e te kimi, ariki e te akakite i te au tu kite e te manakonako anga na roto i te ravenga akakite anga\ntuatua ma te kore rava e akakena ia.\nAtikara 20\nE tikaanga to tetai uatu tangata kia rave i tetai uipaanga e te taokotaianga \u2018au ma te kore e tamanamanata ia.\nAuraka tetai uatu tangata kia maro ia kia piri ki tetai taokotaianga.\nAtikara 21\nE tikaanga to tetai uatu tangata kia piri ki roto i te kavamani o tona enua, na roto iaia uaorai me kore ra na roto i tona au mata tei iki\ntamanamanata kore ia.\nE tikaanga aiteite to tetai uatu tangata kia piri aia ki te angaanga na te katoatoa i roto i tona enua.\nKo te anoano o te iti tangata te tango ia o te mana o te kavamani; ko teia anoano kia akaari ia na roto i te au ikianga tau i te au tuatau\ni akataka ia, e ko teia au ikianga kia rave ia i raro ake i te ikianga aiteite na te katoatoa, e te ka rave ia na roto i te ikianga muna me\nkore tetai uatu tu akatere anga ikianga tamanamanata kore ia mei tei reira.\nAtikara 22\nE tikaanga to tetai uatu tangata, i te mea e, e mema aia no tetai iti tangata, ki te paruru anga i tona oraanga e ki te akatupu anga, na\nroto i te tauta anga a tona Basileia e te Taokotaianga o te au Basileia e kia tau ki te au akanoonoo anga e te au puapinga o te reira\nBasileia, no te kimianga puapinga, noo anga ma te au peu oraanga tei anoano pakari ia no tona tu rangatira e te akatupu anga tamanamanata\nkore ia i tona tu tangata.\nAtikara 23\nE tikaanga to tetai uatu tangata kia angaanga, e kia iki i tana angaanga, ki te au turanga tau e te meitaki no te angaanga e ki te\nparuruanga i te tuatau angaanga kore.\nE tikaanga to tetai uatu tangata kia tutaki akaaiteite ia no te angaanga aiteite, ma te kore rava tetai akaraanga papakitai.\nE tikaanga to tetai uatu tangata tei rave i tetai angaanga ki tetai tutaki anga tau e te meitaki ei akapapu nona e no tona puna tetai\noraanga tei tau ki te turanga ngateitei o te tangata, e kia akarava ia te reira, me anoano ia, na roto i tetai au ravenga ke no te\nparuruanga oraanga meitaki.\nE tikaanga to tetai uatu tangata kia akatupu e kia piri ki roto i tetai uatu putuputuanga no te paruru anga i tana kimikimi anga puapinga.\nAtikara 24\nE tikaanga to tetai uatu tangata ki tetai tuatau akangaroi anga e te tamataora anga, kapiti ia ki tetai au akakotinga anga tau o te ora\nangaanga e tetai au tuatau orote tutaki ia.\nAtikara 25\nE tikaanga to tetai uatu tangata ki tetai turanga oraanga tau ma te meitaki nona e no tona puna, kapiti ia te kai, kakau, ngutuare e te\nparuruanga maki ma tetai au angaanga tau tei anoano ia no te oraanga meitaki; e te tikaanga ki tetai paruruanga i te tuatau angaanga kore,\nmaki, paruparu kopapa, takaua, ruaine me kore ra tetai uatu tu ngere i vao ake i tona mana akaaere.\nE tikaanga to te au metua vaine utuutu tamariki e, to te au tamariki, ki tetai tiaki anga takake e te tauturu. Ko te tamariki katoatoa\nnoatu e kua anau ia ki roto me kore ki vao ake i te noo anga akaipoipo o nga metua, kia oronga ia kia ratou tetai paruru anga aiteite.\nAtikara 26\nE tikaanga to te katoatoa ki tetai apiianga.\nKia tutaki kore ia te apii i te tuatau akamata anga e te akatumu anga.\nKia ture ia te",
            "Image": "486a048b449fb40dc26d7e7b731206b2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "katoatoa ki te apiianga akamata anga. Kia rauka ngoie ua ki te katoatoa te apiianga kimi raverave oonu e te apiianga kimi kite oonu, e kia\nakatuera aiteite ia te apiianga teitei atu kia tau ki te tu marama.\nKia akatano ia te apiianga ki te akatupu anga ki te openga o te tu tangata e ki te akamatutu anga i te akangateitei anga no te tikaanga\ntangata e te tu rangatira tumu. Kia akatupu te reira i te marama, te akakoromaki e te pirianga taeake i rotopu i te au Basileia, iti\ntangata me kore ra te au putuputuanga akamori, e kia akamaata atu i te au angaanga a te Taokotaianga o te Basileia no te akamou anga i te\n\u2018au.\nTei te metua te tikaanga mua i te iki i te tu apiianga te ka oronga ia ki ta ratou tamariki.\nAtikara 27\nE tikaanga to tetai uatu tangata kia piri tamanamanata kore ia ki roto i te au peu oraanga o tetai iti tangata, kia mataora i te au peu\nkarape e kia piri ki te au kite marama ou e te au meitaki o te reira.\nE tikaanga to tetai uatu tangata ki te paruruanga a te au puapinga kopapa e te tau tei rauka mei roto i tetai uatu kite ou, tata anga\ntuatua me kore tetai peu tana uaorai i anga.\nAtikara 28\nE tikaanga to tetai uatu tangata kia noo ki roto i tetai tu oraanga iti tangata e te oraanga i rotopu i te au Basileia tei akatupu ki te\nopenga, te au tu tikaanga e te tu rangatira i tata ia i roto i teia Akakiteanga.\nAtikara 29\nE atinga ta tetai uatu ki te noo anga tangata tei roto anake ua i reira te rauka anga tamanamanata kore ia e te akatupu anga ki te openga o\ntona tu tangata.\nI te taangaanga anga ia i tona au tikaanga e te oraanga tamanamanata kore ia tei raro ake te tangata tatakitai i te au akakotinga anga ua i\nakataka ia e te ture no te akakoroanga okotai no te akapapu anga i te arikianga no te akangateiteianga i te au tikaanga e te oraanga\ntamanamanata kore ia e te rauka anga o te au umuumu anga tau no te oraanga meitaki e te oraanga \u2018au e te tu oraanga puapinga no te katoatoa\ni roto i te nooanga iti tangata i ta ratou uaorai aka\u2019aereanga.\nAuraka rava kia riro te taangaanga anga i teia au tikaanga e te oraanga tamanamanata kore ia ei patoi anga i te au akakoroanga e te au\nturanga irinaki anga a te Taokotaianga o te au Basileia.\nAtikara 30\nAuraka rava tetai uriuri anga aiteanga no teia Akakiteanga kia aka anau mai no tetai uaatu Basileia, taokotaianga tangata me kore, tetai\nuaatu tangata, i tetai tikaanga kia rave i tetai ua atu angaanga me kore kia akatupu i tetai angaanga no te akakoroanga kia takore ia tetai\nuaatu o te au tikaanga tangata e te oraanga tamanamanata kore ia i akamou ia i roto i teia Akakiteanga nei.",
            "Image": "b49f5890fea08c1a02e97ea2c1bec069"
        }
    }
}

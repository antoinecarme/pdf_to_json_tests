{
    "MetaData": {
        "Author": null,
        "Creation_Date": 1581470869,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "5b24f37aaff213f5c344418173ae6132",
            "Index": 0,
            "Label": "1",
            "Size": [
                595.0,
                842.0
            ],
            "Text": "MHLABUHLANGENE\nMhla tilishumi enyangeni yeNgongoni emnyakeni wanga‐1948 (10 December 1948),\nuMhlangano wawonkhewonkhe waMhlabuhlangene wemukela waphindze wamemetela simemetelo\nSawonkhewonkhe Lesimayelana Nemalungelo Ebuntfu. LeSimemetelo sibhalwe ngalokugcwele\nkulamakhasi (emapheji) lalandzelako. Kulandzela Lesimiso lesingumlandvo loMhlangano‐ke\nwabese ukhulumisana nemave lakulenhlangano yakaMhlabuhlangene yawatjela kutsi akasakate\natise bantfu mayelana nalendzaba lebhaliwe leSimemetelo aphindze futsi lamave \"asakate\natise labanye bantfu labatayichubela embili lendzaba ngekuyisakata, babonise labanye\nngalendzaba, baphindze bayichasise etikolweni, nakuletinye takhiwo netimiso\nletiphatselene netemfundvo, ngaphandle kokwenta lubandlululo lolusukela kutembusave\nwakulawo mave noma wakuleto tifundza.\nSIMEMETELO SEMHLABA WONKHE MAYELANA NEMALUNGELO EBUNTFU\nSINGENISO\nNjengoba\nkwatiswa ngekubakhona ngekwemvelo kwesitfunti sebuntfu, nekulingana lokufananako,\nnangekuba nemalungelo langenakwemukwa noma langenakutsatfwa kulelo nalelo lilunga\nlelingumndeni webuntfu, konkhe loku‐ke kungumgogodla noma kusisekelo senkhululeko,\nsekwenta lokulungile nesekuba nekuthula emhlabeni wonkhe jikelele,\nNanjengoba\n, kunganaki nekwedzelela emalungelo ebuntfu kugcine sekudale tento letinelunya\nnebulwane kwabuye futsi kwatfukutselisa nembeza wesintfu sonkhe, kwashabalalisa sifiso\nnekulobitela kwekutsi etikhatsini letitako sintfu sitawutfokotela kuba nenkhululeko\nyekukhuluma, nekukholwa, nenkhululeko yekuhlala ngaphandle kokwesaba nekweswela, konkhe\nloku‐ke sekumenyetelwe njengetifiso letimcoka kabi eluntfwini,\nNanjengoba‐ke\nkwekutsi lomunye umuntfu akufanele kutsi aze aphoceleleke kubalekela noma\nekucindzetelelekeni kutsi atsatse tinyatselo letitsite kuze atikhiphe ekuphatfweni\nngelunya nangekucindzetelwa, kuze emalungelo esintfu avikeleke ngalokusemtsetfweni,\nNjengoba\nkumcoka kukhulisa budlelwane lobuhle emkhatsini wetive,\nNanjengoba\nbantfu bakaMhlabuhlangene kulencwadzi yetivumelwano (i‐Charter) baphindze futsi\nbagcizelela kukholelwa kwabo esisekelweni semalungelo ebantfu, esitfuntini\nnasebunguyeni, nasekulinganeni kwemalungelo ebantfu besifazane nebesilisa,\nnasekucopheleleni ekuphakamiseni inchubekela phambili yemphakatsi, nekwenta lizinga\nlenhlalo libencono enkhululekweni,\nNjengoba\nemave langemalunga (Member States) enta sitsembiso ekufezeni, ngekubambisana\nnaMhlabuhlangene, ekuchubekiseleni phambili inhlonipho yemhlaba wonkhe nekunakekela\nemalungelo ebantfu kanye nekukhululeka lokusisekelo,"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "42bf8b71f4679555c4b8cc6b8c304b56",
            "Index": 1,
            "Label": "2",
            "Size": [
                595.0,
                842.0
            ],
            "Text": "Njengoba\nkucondzakala lokuvamile kwalamalungelo naletinkhululeko kuyintfo lemcoka kakhulu kuze\nkubonakale ngalokugcwele lokwenta lesitsembiso,\nNyalo, Ngakoke, UMHLANGANO WAWONKHEWONKHE Umemetala kutsi\nLESI SIMEMETELO SEMHLABA WONKHE LESIMAYELANA NEMALUNGELO EBUNTFU singatsi silizinga\nlelivamile lelikhomba imphumelelo yebantfu bonkhe kanye netive tonkhe, kuze kutsi\nekugcineni wonkhe umuntfu ngamunye ngamunye, nemagatja anoma ngumuphi umphakatsi,\nngekuhlala bacabanga ngaleSimemetelo ngaso sonkhe sikhatsi, batawuzama ngekufundzisa\nnekwatisa kuze bakhulise lizinga lokuba nenhlonipho mayelana nalamalungelo\nnetinkhululeko, nangekutsatsa tinyatselo letiya embili, esiveni nasemphakatsini wetive,\nkuze letintfo titfole kutsi tatiwe mhlabawonkhe, tatiwe ngemiphumela nangekuvumeleka\nkwato nangekutsi‐ke tiyagcinwa (noma tiyentiwa), tigcine tigcinwa ngiwo onkhe emave\nlangemalunga elenhlangano (Member States) ngekwawo tibuye futsi tigcinwe futsi ngemave\nlangaphansi kwalamave lakulenhlangano.\nINTFO YEKUCALA (1)\nBonkhe bantfu batalwa bakhululekile balingana ngalokufananako ngesitfunti\nnangemalungelo. Baphiwe ingcondvo nekucondza kanye nanembeza ngakoke bafanele\nbatiphatse nekutsi baphatse nalabanye ngemoya webuzalwane.\nINTFO YESIBILI (2)\nWonkhe umuntfu uvumelekile kuwo onkhe emalungelo netinkhululeko letibhalwe lapha\nkuleSimemetelo, ngaphandle kokubandlululwa noma nganguyiphi indlela, njengokutsi lowo\nmuntfu akafanele abandlululwe ngenca yebuve, yembala, yebulili, yelulwimi, yelukholo,\nyembusave noma‐ke ngabe nganguwuphi umbono lakholelwa kuwo, buve bakhe noma umphakatsi\nlaphuma kuwo, imphahla lanayo, kutalwa noma nalokunye lokumayelana nesikhundla saloyo\nmuntfu.\nNgetulu kwaloko, kute lubandlululo lolungentiwa lususelwa kutembusave, kuletiphatselene\nnemandla etikhundla, noma‐ke kuletiphatselene nesikhundla (noma lizinga) lelolive\nlelikuso nalicatsaniswa nalamanye emave emhlaba wonkhe jikelele, noma‐ke kubukwe live\nnoma sifundza lapho lomuntfu achamuka khona, noma lelolive lite mazibuse, noma lelolive\nlinetimali, noma lelolive lite mazibuse, noma‐ke linaleminye imininingwane lekhubatako\nlemayelana nekutibusa.\nINTFO YESITSATFU (3)\nWonkhe umuntfu unelilungelo lokuphila, lokukhululeka nekutibusela kanye nekuphepha\nkwakhe.\nINTFO YESINE (4)\nKute namunye umuntfu lotawuphatfwa njengesigcila noma asetjentiswe njengesigcila,\nbugcila kanye nemsebenti wekutsengiselana ngetigcila wona‐ke awukavunyelwa noma ngabe\nwentiwa ngaluphi luhlobo.\nINTFO YESIHLANU (5)\nKute namunye umuntfu longaphatfwa ngekuvisa buhlungu noma aphatfwe ngelunya, noma\nngendlela lengenabo buntfu noma ngekumehlisa sitfunti noma ngekumjezisa."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d92b0931915d014d981c03feb2738d7b",
            "Index": 2,
            "Label": "3",
            "Size": [
                595.0,
                842.0
            ],
            "Text": "INTFO YESITFUPHA (6)\nWonkhe umuntfu unelilungelo lekutsi abonakale kuyo yonkhe indzawo atsatfwe njengentfo\nlehamba embili kunemtsetfo.\nINTFO YESIKHOMBISA (7)\nBonkhe bantfu bayalingana embikwemtsetfo kantsi banelilungelo lekuvikeleka ngaphansi\nkwemtsetfo ngaphandle kokubandlululwa. Bonkhe banelilungelo lelifananako ekuvikelekeni\nnasekubandlululweni lokwephula leSimemetelo, kantsi futsi‐ke bavikelekile noma ngabe\nngukutiphi tindlela letingasetjentiswa tekubayenga kantsi tibe tibandlulula.\nINTFO YESIPHOHLONGO (8)\nWonkhe muntfu unelilungelo lokutfola likhambi lelinemiphumela lebonakalako lelinganikwa\nlibandla lelinelikhono ekutsetseni emacala esive ikakhulu emacaleni laphatselene\nnetento tebudlova ekuphuleni emalungelweni lasisekelo lanawo lomuntfu, anawo\nngekwemtsetfo‐mgogodla walelolive nemitsetfo yakhona.\nINTFO YEMFICA (9)\nKute noma ngabe munye umuntfu longaboshwa noma ngayiphi indlela, noma abanjwe noma\nadzingiswe.\nINTFO YELISHUMI (10)\nWonkhe umuntfu uvumelekile kutsi atfole kuviwa lokulinganako nalokufananako kantsi\nfutsi lokungakhetsi uma lowo muntfu atekiswa licala; lelicala kufanele alitekiswe\nlibandla lekutsetsa emacala lelingenako kukhetsa, ikakhulu uma lelibandla lizama\nkuncuma mayelana nemalungelo kanye netibopho takhe lomuntfu, nanoma‐ke lomuntfu\natsetsiswa emacala lamabi kakhulu lamangalelwe wona.\nINTFO YELISHUMI NAKUNYE (11)\nWonkhe umuntfu lobekwe licala leliphatselene nekujeziswa, lowo muntfu unelilungelo\nlekutsi acatjangwe njengemuntfu lomsulwa kuze kube nesiciniseko sekutsi unalo lelicala\nngalokusemtsetfweni uma ngabe lomuntfu atsetsiwa lelicala phambi kwebantfu, lapho\nanikwe siciniseko sekutsi konkhe lokumcoka ekutivikeleni kwakhe lokuvunyelwene ngako\nkuyentiwa.\nKute umuntfu loyawubekwa licala lelihambelana nekujeziswa uma ngabe wente sento noma\nngoba aphutse kwenta sento lesitsite lesingahambelani nekujeziswa, ngaphansi kwemtsetfo\nwesive newemave onkhe ngesikhatsi lomuntfu enta lesento noma angakasenti lesento. Kute\nfutsi umuntfu longanika lomuntfu inhlawulo lematima leyendlula lenhlawulo lelayifanele\nanikwe yona ngalesosikhatsi uma lomuntfu enta lelo licala lelaliphatselene nekujeziswa.\nINTFO YELISHUMI NAKUBILI (12)\nKute umuntfu longahlala njalo ahlushwa ngalokungekho emtsetfweni ahlushwa ngoba bantfu\nbangena tindzaba takhe letingesito tawonkhewonkhe, bangene tindzaba temndeni wakhe,\ntelikhaya lakhe, noma ngekumbalela, noma‐ke ngekumsukela bahlambalaze bucotfo nesimilo\nsalomuntfu kanye neligama lelihle lalomuntfu. Wonkhe umuntfu unalo lilungelo\nlekuvikeleka ngaphansi kwemtsetfo lobhekene nebantfu labatsandza kungena tindzaba\ntalabanye noma‐ke labo labatsandza kuhlasela basukele labanye.\nINTFO YELISHUMI NAKUTSATFU (13)"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f5afae2e4a9f84ce1597a71e23c26d5a",
            "Index": 3,
            "Label": "4",
            "Size": [
                595.0,
                842.0
            ],
            "Text": "Wonkhe umuntfu unelilungelo nenkhululeko yekuhamba noma kunyakata nekuhlala ngekhatsi\nkwemcele wakulelo nalelo live.\nWonkhe umuntfu unelilungelo lekuphuma noma lekushiya noma nganguliphi live, kufake\nekhatsi live lakhe latalwa kulo, nekutsi‐ke unelilungelo lekubuyela eveni lakhe.\nINTFO YELISHUMI NESINE (14)\nWonkhe umuntfu uvumelekile kuyocela kukhosela nekutfola injabulo kulamanye emave\nnakabalekela kuhlushwa noma inhlupheko.\nLelilunglo lokuncengela noma lokucela kuyohlala kulelinye live ngeke lisetjentiswe uma\nngabe lenhlupheko lecosha lomuntfu akusiyo inhlupheko lesuselwa emacaleni etembusave,\nnoma‐ke uma ngabe lenhlupheko idalwe ngemacala ekuphula imigomo nemitsetfo\nyaMhlabuhlangene.\nINTFO YELISHUMI NESIHLANU (15)\nWonkhe umuntfu unelilungelo lebuve.\nKute umuntfu longemukwa buve bakhe nobe afuna kubugucula.\nINTFO YELISHUMI NESITFUPHA (16)\nBantfu besilisa nebesifazane lasebakhulile bafika emnyakeni logcwele, ngaphandle\nkwetivimbelo letisuselwa ekutseni lomuntfu wasive sini, nekutsi usive sini noma‐ke\nukholwaphi, unelilungelo lokushada acale umndeni. Laba labashadile banemalungelo\nlalinganako nalafananako kulomshado, ngesikhatsi bahlalisana basashadile, noma‐ke\nngesikhatsi sewupheliswa lomshado.\nUmshado uyangenelwa kuphela uma ngabe labobantfu bakhululekile kantsi futsi banemvume\nyabo lephelele yekushada lomuntfu labamshadako.\nUmndeni yinhlangano yemvelo nesisekelo lesiyintfo leyodvwa leyakha noma leyenta\numphakatsi, umndeni‐ke unelilungelo lokulondvolotwa ngumphakatsi kanye nelive.\nINTFO YELISHUMI NESIKHOMBISA (17)\nWonkhe umuntfu unelilungelo lokuba nemphahla lengeyakhe yedvwa abe futsi nemphahla\nlayihlanganyele nalabanye.\nKute umuntfu longemukwa imphahla yakhe ngalokungekho emtsetfweni.\nINTFO YELISHUMI NESIPHOHLONGO (18)\nWonkhe umuntfu unelilungelo lenkhululeko yengcondvo, yanembeza kanye neyelukholo;\nlelilungelo lifaka ekhatsi inkhululeko yekushintja lukholo noma inkholo, nenkhululeko,\nnoma uyedvwa lowo muntfu noma usemphakatsini nalabanye, ekusitsekeni noma\nembikwebantfu, lowo muntfu uvumelekile kubonakalisa lukholo lwakhe noma inkholo yakhe\nekufundziseni, enkonzweni nasekugcineni imitsetfo yekukholwa nekusontsa kwakhe.\nINTFO YELISHUMI NEMFICA (19)\nWonkhe umuntfu unelilungelo lokukhuluma imibono yakhe ngenkhululeko nekukhuluma loku\nlafuna kukukhuluma; lelilungelo lifaka ekhatsi inkhululeko yekukholelwa emicondvweni\nletsite ngaphandle kokuphatanyiswa ngekufuna nekutfola nekusakata imibiko kanye\nnemicondvo noma ngabe ngangukuwuphi umsakato losakata tindzaba utisakata noma ngabe"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4c24ddbfbc40a8f8a112a224fd3d249b",
            "Index": 4,
            "Label": "5",
            "Size": [
                595.0,
                842.0
            ],
            "Text": "ngukuwuphi umncele.\nINTFO YEMASHUMI LAMABILI (20)\nWonkhe umuntfu unelilungelo lenkhululeko lokuba senhlanganweni noma embutfwaneni\nlonekuthula\nKute umuntfu longaphocelelwa kutsi abe lilunga lanoma ngabe nguyiphi inhlangano.\nINTFO YEMASHUMI LAMABILI NAKUNYE (21)\nWonkhe umuntfu unelilungelo lokuhlanganyela kuhulumende welive lakhe akwente loko\nngekuba lilunga noma‐ke ngekukhetsa ngenkhululeko emalunga langammelela.\nWonkhe umuntfu uvumelekile noma unemalungelo lafananako nalalinganako ekusebentiseni\ntintfo letikhona letingasetjentiswa eveni lakhe.\nIntsandvo yebantfu ngiyo sisekelo lesinika emandla noma ligunya emandla ahulumende;\nloku kufanele kushiwo ngetikhatsi letitsite nangesikhatsi selukhetfo lolungilo;\nlolukhetfo‐ke lona lufanele lwentiwe ngumuntfu wonkhe lapho emalungelo ekuvota entiwe\nngemfihlo ngekubhala emapheshaneni, noma‐ke ngalenye indlela yekuvota lenenkhululeko\nnalelandzela imitsetfo yakhona yekuvota.\nINTFO YEMASHUMI LAMABILI NAKUBILI (22)\nWonkhe umuntfu, njengelilunga lemphakatsi, unelilungelo lekuvikeleka emphakatsini\nnekutsi uvumelekile ekuboneni, ngekusebentisa imitamo leyentiwa live kanye nemave\nemhlaba ekuhlanganyeleni nangekulandzela imitsetfo yenhlangano kanye nemnotfo walelo\nnalelo live, kutemnotfo, netintfo letimayelana nekuhlalisana kahle kwebantfu\nemphakatsini, kanye‐ke nemalungelo emasiko nemisimeto lokunguwona anika lowomuntfu\nsitfunti sakhe nenkhululeko yekutfutfukisa bunguye nebuntfu bakhe.\nINTFO YEMASHUMI LAMABILI NAKUTSATFU (23)\nWonkhe umuntfu unelilungelo lokusebenta, asebente umsebenti latikhetsele wona\nngenkhululeko, asebente endzaweni lelungile nalefanele nalesitanako ekwenteni\nlomsebenti, nekuvikeleka ekuhlaleni ngoba umuntfu angenawo umsebenti.\nWonkhe umuntfu, ngaphandle kokubandlulula, unelilungelo lekutfola liholo lelilinganako\nnemsebenti lawentako.\nWonkhe umuntfu losebentako unelilungelo ngalokuvumelekile emtsetfweni nekutsi atfole\numholo lokahle lonika siciniseko sekutsi yena kanye nemndeni wakhe bangahlala baphile\nimphilo lefanele, lenika sitfunti kumuntfu, nekutsi ibe nekuchitjelwa, uma\nkunesidzingeko, ichitjelwa nguletinye tintfo letiletsa inhlalakahle nekuvikeleka kulowo\nmphakatsi.\nWonkhe umuntfu unelilungelo lekucala noma lekungena enhlanganweni yetisebenti kuze\nkuvikeleke iminako yakhe.\nINTFO YEMASHUMI LAMABILI NAKUNE (24)\nWonkhe umuntfu unelilungelo lokuphumula atsatse likhefu nekutsi ente tintfo\nletimjabulisako, lokufaka ekhatsi kuncishiswa kwesikhatsi sekusebenta ngekusebenta\nema‐awa lalingene, noma‐ke ngekunikwa sikhatsi semaholideyi kepha abe abhadalwa\nlomuntfu lotsetse sikhatsi semaholideyi"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8535e3e66fec9de84fcc5650f6b5e3c0",
            "Index": 5,
            "Label": "6",
            "Size": [
                595.0,
                842.0
            ],
            "Text": "INTFO YEMASHUMI LAMABILI NESIHLANU (25)\nWonkhe umuntfu unelilungelo lokuhlala kahle, ahlale ezingeni lelinetisako nalelifanele\nkutsi kuhlale bantfu labaphilile emtimbeni, ahlale kahle lomuntfu kanye nemdeni wakhe,\nkufake ekhatsi kudla, tintfo tekugcoka, tintfo tasendlini kanye netintfo tekunakekela\nimphilo, naletinye tintfo letitfolakala emphakatsini letingasetjentiswa, nekutsi‐ke\nlomuntfu unalo lilungelo lokuhlala aphephile noma ngabe akanawo umsebenti, ngesikhatsi\nsekugula, ngesikhatsi asakhubatekile, nasagugile noma‐ke asate tintfo tekumphilisa\nngendzaba yesimo latifica asakuso langeke akwati kusivimbela yena ngekwakhe.\nBumake nebuntfwana buvumelekile kutsi butfole lusito lolutsite kanye nekunakekeleka.\nBonkhe bantfwana, noma batalwe batali sebashadile kanye nalabo labatalwa ngaphandle\nkwemshado, bafanele batfokotele imphilo nenhlalo kantsi futsi baphindze baphatfwe\nbavikelwe njengawo wonkhe umuntfu lokulowo mphakatsi.\nINTFO YEMASHUMI LAMABILI NESITFUPHA (26)\nWonkhe umuntfu unelilungelo lekufinyelela emfundvweni. Imfundvo ifanele ingabhadalelwa,\nikakhulu eminyakeni lesephansi nasetigabeni letitisekelo. Imfundvo yalabancane ifanele\nyentiwe ibe sibopho kwekutsi itfolwe nguwonkhe wonkhe. Imfundvo lefaka kuceceshwa\nekhatsi nalena lefaka I‐thekhinoloji (kusetjentiswa kwemishini emsebentini) kufanele\nkutsi itfolakale ngalokuvamile, nemfundvo lephakeme nayo‐ke ifanele itfolakale, bonkhe\nbafinyelele kuyo ngoba bafanele kufinyelela kuyo.\nImfundvo ifanele icondziswe ekutfutfukiseni buntfu bonkhe bemuntfu, nasekuciniseni\nekuhlonipheni emalungelo ebuntfu kanye nenkhululeko lesisekelo. Ifanele ichubele embili\nkuva nekucondza, kubeketela nebuhlobo bebungane phakatsi kwato tonkhe tive, emabandla\netive newelukholo, kantsi futsi bafanele bachube umsebenti waMhlabuhlangene kuze\nkutfolakale kuthula nelucolo.\nBatali banelilungelo lelihamba embili ekukhetseni luhlobo lwemfundvo labafuna\nifundziswe bantfwa babo.\nINTFO YEMASHUMI LAMABILI NELISONTFO (27)\nWonkhe umuntfu unelilungelo lokuhlanganyelwa ngekukhululeka emphilweni yemasiko\nnemisimeto emphakatsi wakhe, atijabulise atfokotele imisebenti yebuciko abuye futsi\nahlanganyele abelane entfutfukweni leyiletfwa ngutesayensi abuye futsi ahlanganyele\nabelane ngelusito nangetinzuzo letiphuma noma letitfolakala kuyo.\nWonkhe umuntfu unelilungelo lekuvikela bucotfo nemphahla layitsandzako nalayinakako\nlephuma noma nganguyiphi isayensi, noma nganguluphi luhlobo lwalokubhaliwe ngebungcweti\nkubhalwe noma kwentiwe ngulowo muntfu.\nINTFO YEMASHUMI LAMABILI NESIPHOHLONGO (28)\nWonkhe umuntfu uvumelekile kutsi ahlale imphilo lehlalwa bantfu bonkhe, nangendlela\nlehlalwa bantfu bonkhe emaveni etive ngetive lapho khona emalungelo nenkhululeko\natfolakala entiwa khona njengoba abhalwe lapha kuleSimemetelo.\nINTFO YEMASHUMI LAMABILI NEMFICA (29)\nWonkhe umuntfu unesibopho emphakatsini lapho kukhula, kukhululeka nekutfutfuka\nkwebuntfu bakhe lowo muntfu kwentekele lowo mphakatsi.\nEkusebentiseni emalungelo akhe nenkhululeko yakhe lomuntfu, wonkhe umuntfu ufanele"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "73cda28d0f180366f414f8a315ba63ce",
            "Index": 6,
            "Label": "7",
            "Size": [
                595.0,
                842.0
            ],
            "Text": "awasebentise emalungelo akhe ngaphandle kokudzelela nekungahloniphi emalungelo\nnenkhululeko yalomunye umuntfu ngoba onkhe emalungelo nenkhululeko yebantfu kufanele\nkuvikeleke ngekuwavuma, kuwatisa nekuwahlonipha lawo malungelo nenkhululeko yalabanye,\nnekutsi afike ezingeni lelitsite letintfo leliwanika bucotfo, indlela yekuhlala\nngekwemtsetfo emphakatsini lobuswa ngendlela yelinyenti.\nLamalungelo nalenkhululeko akufanele kusetjentiswe ngendlela lephambene nemitsetfo\nnetisusa takaMhlabuhlangene.\nINTFO YEMASHUMI LAMATSATFU (30)\nKute kuleSimemetelo lokungachazwa ngendlela yekutsi lemitsetfo yentelwe noma ishayelwe\nemave latsite, noma emacembu latsite, noma umuntfu lotsite, kodvwa‐ke bonkhe labantfu\nabanalo lilungelo lekutifaka emsebentini noma entfweni nome bente sento lesitsite\nbasenta ngoba bacondze kubulala noma nganguliphi lemalungelo netinkhululeko lokubhalwe\nngato kuleliphepha."
        }
    }
}

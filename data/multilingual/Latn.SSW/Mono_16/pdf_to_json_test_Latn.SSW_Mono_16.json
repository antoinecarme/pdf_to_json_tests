{
    "MetaData": {
        "Author": null,
        "Creation_Date": 1581470749,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fb6457d2dd33a1b48c660517b34c0ee1",
            "Index": 0,
            "Label": "1",
            "Size": [
                595.0,
                842.0
            ],
            "Text": "MHLABUHLANGENE\nMhla tilishumi enyangeni yeNgongoni emnyakeni wanga‐1948 (10 December\n1948), uMhlangano wawonkhewonkhe waMhlabuhlangene wemukela waphindze\nwamemetela simemetelo Sawonkhewonkhe Lesimayelana Nemalungelo Ebuntfu.\nLeSimemetelo sibhalwe ngalokugcwele kulamakhasi (emapheji) lalandzelako.\nKulandzela Lesimiso lesingumlandvo loMhlangano‐ke wabese ukhulumisana\nnemave lakulenhlangano yakaMhlabuhlangene yawatjela kutsi akasakate\natise bantfu mayelana nalendzaba lebhaliwe leSimemetelo aphindze futsi\nlamave \"asakate atise labanye bantfu labatayichubela embili lendzaba\nngekuyisakata, babonise labanye ngalendzaba, baphindze bayichasise\netikolweni, nakuletinye takhiwo netimiso letiphatselene netemfundvo,\nngaphandle kokwenta lubandlululo lolusukela kutembusave wakulawo mave\nnoma wakuleto tifundza.\nSIMEMETELO SEMHLABA WONKHE MAYELANA NEMALUNGELO EBUNTFU\nSINGENISO\nNjengoba\nkwatiswa ngekubakhona ngekwemvelo kwesitfunti sebuntfu, nekulingana\nlokufananako, nangekuba nemalungelo langenakwemukwa noma\nlangenakutsatfwa kulelo nalelo lilunga lelingumndeni webuntfu, konkhe\nloku‐ke kungumgogodla noma kusisekelo senkhululeko, sekwenta lokulungile\nnesekuba nekuthula emhlabeni wonkhe jikelele,\nNanjengoba\n, kunganaki nekwedzelela emalungelo ebuntfu kugcine sekudale tento\nletinelunya nebulwane kwabuye futsi kwatfukutselisa nembeza wesintfu\nsonkhe, kwashabalalisa sifiso nekulobitela kwekutsi etikhatsini letitako\nsintfu sitawutfokotela kuba nenkhululeko yekukhuluma, nekukholwa,\nnenkhululeko yekuhlala ngaphandle kokwesaba nekweswela, konkhe loku‐ke\nsekumenyetelwe njengetifiso letimcoka kabi eluntfwini,\nNanjengoba‐ke\nkwekutsi lomunye umuntfu akufanele kutsi aze aphoceleleke kubalekela\nnoma ekucindzetelelekeni kutsi atsatse tinyatselo letitsite kuze\natikhiphe ekuphatfweni ngelunya nangekucindzetelwa, kuze emalungelo\nesintfu avikeleke ngalokusemtsetfweni,\nNjengoba\nkumcoka kukhulisa budlelwane lobuhle emkhatsini wetive,\nNanjengoba\nbantfu bakaMhlabuhlangene kulencwadzi yetivumelwano (i‐Charter)\nbaphindze futsi bagcizelela kukholelwa kwabo esisekelweni semalungelo\nebantfu, esitfuntini nasebunguyeni, nasekulinganeni kwemalungelo ebantfu\nbesifazane nebesilisa, nasekucopheleleni ekuphakamiseni inchubekela\nphambili yemphakatsi, nekwenta lizinga lenhlalo libencono\nenkhululekweni,"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b13974fb4e552e6246ca5faa655b233d",
            "Index": 1,
            "Label": "2",
            "Size": [
                595.0,
                842.0
            ],
            "Text": "Njengoba\nemave langemalunga (Member States) enta sitsembiso ekufezeni,\nngekubambisana naMhlabuhlangene, ekuchubekiseleni phambili inhlonipho\nyemhlaba wonkhe nekunakekela emalungelo ebantfu kanye nekukhululeka\nlokusisekelo,\nNjengoba\nkucondzakala lokuvamile kwalamalungelo naletinkhululeko kuyintfo lemcoka\nkakhulu kuze kubonakale ngalokugcwele lokwenta lesitsembiso,\nNyalo, Ngakoke, UMHLANGANO WAWONKHEWONKHE Umemetala kutsi\nLESI SIMEMETELO SEMHLABA WONKHE LESIMAYELANA NEMALUNGELO EBUNTFU\nsingatsi silizinga lelivamile lelikhomba imphumelelo yebantfu bonkhe\nkanye netive tonkhe, kuze kutsi ekugcineni wonkhe umuntfu ngamunye\nngamunye, nemagatja anoma ngumuphi umphakatsi, ngekuhlala bacabanga\nngaleSimemetelo ngaso sonkhe sikhatsi, batawuzama ngekufundzisa\nnekwatisa kuze bakhulise lizinga lokuba nenhlonipho mayelana\nnalamalungelo netinkhululeko, nangekutsatsa tinyatselo letiya embili,\nesiveni nasemphakatsini wetive, kuze letintfo titfole kutsi tatiwe\nmhlabawonkhe, tatiwe ngemiphumela nangekuvumeleka kwato nangekutsi‐ke\ntiyagcinwa (noma tiyentiwa), tigcine tigcinwa ngiwo onkhe emave\nlangemalunga elenhlangano (Member States) ngekwawo tibuye futsi tigcinwe\nfutsi ngemave langaphansi kwalamave lakulenhlangano.\nINTFO YEKUCALA (1)\nBonkhe bantfu batalwa bakhululekile balingana ngalokufananako\nngesitfunti nangemalungelo. Baphiwe ingcondvo nekucondza kanye nanembeza\nngakoke bafanele batiphatse nekutsi baphatse nalabanye ngemoya\nwebuzalwane.\nINTFO YESIBILI (2)\nWonkhe umuntfu uvumelekile kuwo onkhe emalungelo netinkhululeko\nletibhalwe lapha kuleSimemetelo, ngaphandle kokubandlululwa noma\nnganguyiphi indlela, njengokutsi lowo muntfu akafanele abandlululwe\nngenca yebuve, yembala, yebulili, yelulwimi, yelukholo, yembusave noma‐\nke ngabe nganguwuphi umbono lakholelwa kuwo, buve bakhe noma umphakatsi\nlaphuma kuwo, imphahla lanayo, kutalwa noma nalokunye lokumayelana\nnesikhundla saloyo muntfu.\nNgetulu kwaloko, kute lubandlululo lolungentiwa lususelwa kutembusave,\nkuletiphatselene nemandla etikhundla, noma‐ke kuletiphatselene\nnesikhundla (noma lizinga) lelolive lelikuso nalicatsaniswa nalamanye\nemave emhlaba wonkhe jikelele, noma‐ke kubukwe live noma sifundza lapho\nlomuntfu achamuka khona, noma lelolive lite mazibuse, noma lelolive\nlinetimali, noma lelolive lite mazibuse, noma‐ke linaleminye\nimininingwane lekhubatako lemayelana nekutibusa.\nINTFO YESITSATFU (3)\nWonkhe umuntfu unelilungelo lokuphila, lokukhululeka nekutibusela kanye\nnekuphepha kwakhe."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ef043d03e8b68e30ae5f1d03afa1b264",
            "Index": 2,
            "Label": "3",
            "Size": [
                595.0,
                842.0
            ],
            "Text": "INTFO YESINE (4)\nKute namunye umuntfu lotawuphatfwa njengesigcila noma asetjentiswe\nnjengesigcila, bugcila kanye nemsebenti wekutsengiselana ngetigcila\nwona‐ke awukavunyelwa noma ngabe wentiwa ngaluphi luhlobo.\nINTFO YESIHLANU (5)\nKute namunye umuntfu longaphatfwa ngekuvisa buhlungu noma aphatfwe\nngelunya, noma ngendlela lengenabo buntfu noma ngekumehlisa sitfunti\nnoma ngekumjezisa.\nINTFO YESITFUPHA (6)\nWonkhe umuntfu unelilungelo lekutsi abonakale kuyo yonkhe indzawo\natsatfwe njengentfo lehamba embili kunemtsetfo.\nINTFO YESIKHOMBISA (7)\nBonkhe bantfu bayalingana embikwemtsetfo kantsi banelilungelo\nlekuvikeleka ngaphansi kwemtsetfo ngaphandle kokubandlululwa. Bonkhe\nbanelilungelo lelifananako ekuvikelekeni nasekubandlululweni lokwephula\nleSimemetelo, kantsi futsi‐ke bavikelekile noma ngabe ngukutiphi\ntindlela letingasetjentiswa tekubayenga kantsi tibe tibandlulula.\nINTFO YESIPHOHLONGO (8)\nWonkhe muntfu unelilungelo lokutfola likhambi lelinemiphumela\nlebonakalako lelinganikwa libandla lelinelikhono ekutsetseni emacala\nesive ikakhulu emacaleni laphatselene netento tebudlova ekuphuleni\nemalungelweni lasisekelo lanawo lomuntfu, anawo ngekwemtsetfo‐mgogodla\nwalelolive nemitsetfo yakhona.\nINTFO YEMFICA (9)\nKute noma ngabe munye umuntfu longaboshwa noma ngayiphi indlela, noma\nabanjwe noma adzingiswe.\nINTFO YELISHUMI (10)\nWonkhe umuntfu uvumelekile kutsi atfole kuviwa lokulinganako\nnalokufananako kantsi futsi lokungakhetsi uma lowo muntfu atekiswa\nlicala; lelicala kufanele alitekiswe libandla lekutsetsa emacala\nlelingenako kukhetsa, ikakhulu uma lelibandla lizama kuncuma mayelana\nnemalungelo kanye netibopho takhe lomuntfu, nanoma‐ke lomuntfu\natsetsiswa emacala lamabi kakhulu lamangalelwe wona.\nINTFO YELISHUMI NAKUNYE (11)\nWonkhe umuntfu lobekwe licala leliphatselene nekujeziswa, lowo muntfu\nunelilungelo lekutsi acatjangwe njengemuntfu lomsulwa kuze kube\nnesiciniseko sekutsi unalo lelicala ngalokusemtsetfweni uma ngabe\nlomuntfu atsetsiwa lelicala phambi kwebantfu, lapho anikwe siciniseko\nsekutsi konkhe lokumcoka ekutivikeleni kwakhe lokuvunyelwene ngako\nkuyentiwa."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0543529bbd0631f7dfe4458357df3bab",
            "Index": 3,
            "Label": "4",
            "Size": [
                595.0,
                842.0
            ],
            "Text": "Kute umuntfu loyawubekwa licala lelihambelana nekujeziswa uma ngabe\nwente sento noma ngoba aphutse kwenta sento lesitsite lesingahambelani\nnekujeziswa, ngaphansi kwemtsetfo wesive newemave onkhe ngesikhatsi\nlomuntfu enta lesento noma angakasenti lesento. Kute futsi umuntfu\nlonganika lomuntfu inhlawulo lematima leyendlula lenhlawulo lelayifanele\nanikwe yona ngalesosikhatsi uma lomuntfu enta lelo licala\nlelaliphatselene nekujeziswa.\nINTFO YELISHUMI NAKUBILI (12)\nKute umuntfu longahlala njalo ahlushwa ngalokungekho emtsetfweni\nahlushwa ngoba bantfu bangena tindzaba takhe letingesito tawonkhewonkhe,\nbangene tindzaba temndeni wakhe, telikhaya lakhe, noma ngekumbalela,\nnoma‐ke ngekumsukela bahlambalaze bucotfo nesimilo salomuntfu kanye\nneligama lelihle lalomuntfu. Wonkhe umuntfu unalo lilungelo lekuvikeleka\nngaphansi kwemtsetfo lobhekene nebantfu labatsandza kungena tindzaba\ntalabanye noma‐ke labo labatsandza kuhlasela basukele labanye.\nINTFO YELISHUMI NAKUTSATFU (13)\nWonkhe umuntfu unelilungelo nenkhululeko yekuhamba noma kunyakata\nnekuhlala ngekhatsi kwemcele wakulelo nalelo live.\nWonkhe umuntfu unelilungelo lekuphuma noma lekushiya noma nganguliphi\nlive, kufake ekhatsi live lakhe latalwa kulo, nekutsi‐ke unelilungelo\nlekubuyela eveni lakhe.\nINTFO YELISHUMI NESINE (14)\nWonkhe umuntfu uvumelekile kuyocela kukhosela nekutfola injabulo\nkulamanye emave nakabalekela kuhlushwa noma inhlupheko.\nLelilunglo lokuncengela noma lokucela kuyohlala kulelinye live ngeke\nlisetjentiswe uma ngabe lenhlupheko lecosha lomuntfu akusiyo inhlupheko\nlesuselwa emacaleni etembusave, noma‐ke uma ngabe lenhlupheko idalwe\nngemacala ekuphula imigomo nemitsetfo yaMhlabuhlangene.\nINTFO YELISHUMI NESIHLANU (15)\nWonkhe umuntfu unelilungelo lebuve.\nKute umuntfu longemukwa buve bakhe nobe afuna kubugucula.\nINTFO YELISHUMI NESITFUPHA (16)\nBantfu besilisa nebesifazane lasebakhulile bafika emnyakeni logcwele,\nngaphandle kwetivimbelo letisuselwa ekutseni lomuntfu wasive sini,\nnekutsi usive sini noma‐ke ukholwaphi, unelilungelo lokushada acale\numndeni. Laba labashadile banemalungelo lalinganako nalafananako\nkulomshado, ngesikhatsi bahlalisana basashadile, noma‐ke ngesikhatsi\nsewupheliswa lomshado.\nUmshado uyangenelwa kuphela uma ngabe labobantfu bakhululekile kantsi\nfutsi banemvume yabo lephelele yekushada lomuntfu labamshadako.\nUmndeni yinhlangano yemvelo nesisekelo lesiyintfo leyodvwa leyakha noma"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c62180709b4eb6d3a9d9e795464b0c54",
            "Index": 4,
            "Label": "5",
            "Size": [
                595.0,
                842.0
            ],
            "Text": "leyenta umphakatsi, umndeni‐ke unelilungelo lokulondvolotwa ngumphakatsi\nkanye nelive.\nINTFO YELISHUMI NESIKHOMBISA (17)\nWonkhe umuntfu unelilungelo lokuba nemphahla lengeyakhe yedvwa abe futsi\nnemphahla layihlanganyele nalabanye.\nKute umuntfu longemukwa imphahla yakhe ngalokungekho emtsetfweni.\nINTFO YELISHUMI NESIPHOHLONGO (18)\nWonkhe umuntfu unelilungelo lenkhululeko yengcondvo, yanembeza kanye\nneyelukholo; lelilungelo lifaka ekhatsi inkhululeko yekushintja lukholo\nnoma inkholo, nenkhululeko, noma uyedvwa lowo muntfu noma usemphakatsini\nnalabanye, ekusitsekeni noma embikwebantfu, lowo muntfu uvumelekile\nkubonakalisa lukholo lwakhe noma inkholo yakhe ekufundziseni, enkonzweni\nnasekugcineni imitsetfo yekukholwa nekusontsa kwakhe.\nINTFO YELISHUMI NEMFICA (19)\nWonkhe umuntfu unelilungelo lokukhuluma imibono yakhe ngenkhululeko\nnekukhuluma loku lafuna kukukhuluma; lelilungelo lifaka ekhatsi\ninkhululeko yekukholelwa emicondvweni letsite ngaphandle kokuphatanyiswa\nngekufuna nekutfola nekusakata imibiko kanye nemicondvo noma ngabe\nngangukuwuphi umsakato losakata tindzaba utisakata noma ngabe ngukuwuphi\numncele.\nINTFO YEMASHUMI LAMABILI (20)\nWonkhe umuntfu unelilungelo lenkhululeko lokuba senhlanganweni noma\nembutfwaneni lonekuthula\nKute umuntfu longaphocelelwa kutsi abe lilunga lanoma ngabe nguyiphi\ninhlangano.\nINTFO YEMASHUMI LAMABILI NAKUNYE (21)\nWonkhe umuntfu unelilungelo lokuhlanganyela kuhulumende welive lakhe\nakwente loko ngekuba lilunga noma‐ke ngekukhetsa ngenkhululeko emalunga\nlangammelela.\nWonkhe umuntfu uvumelekile noma unemalungelo lafananako nalalinganako\nekusebentiseni tintfo letikhona letingasetjentiswa eveni lakhe.\nIntsandvo yebantfu ngiyo sisekelo lesinika emandla noma ligunya emandla\nahulumende; loku kufanele kushiwo ngetikhatsi letitsite nangesikhatsi\nselukhetfo lolungilo; lolukhetfo‐ke lona lufanele lwentiwe ngumuntfu\nwonkhe lapho emalungelo ekuvota entiwe ngemfihlo ngekubhala\nemapheshaneni, noma‐ke ngalenye indlela yekuvota lenenkhululeko\nnalelandzela imitsetfo yakhona yekuvota.\nINTFO YEMASHUMI LAMABILI NAKUBILI (22)\nWonkhe umuntfu, njengelilunga lemphakatsi, unelilungelo lekuvikeleka\nemphakatsini nekutsi uvumelekile ekuboneni, ngekusebentisa imitamo"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4f798f157e0fb4513aaad4af980890ca",
            "Index": 5,
            "Label": "6",
            "Size": [
                595.0,
                842.0
            ],
            "Text": "leyentiwa live kanye nemave emhlaba ekuhlanganyeleni nangekulandzela\nimitsetfo yenhlangano kanye nemnotfo walelo nalelo live, kutemnotfo,\nnetintfo letimayelana nekuhlalisana kahle kwebantfu emphakatsini, kanye‐\nke nemalungelo emasiko nemisimeto lokunguwona anika lowomuntfu sitfunti\nsakhe nenkhululeko yekutfutfukisa bunguye nebuntfu bakhe.\nINTFO YEMASHUMI LAMABILI NAKUTSATFU (23)\nWonkhe umuntfu unelilungelo lokusebenta, asebente umsebenti latikhetsele\nwona ngenkhululeko, asebente endzaweni lelungile nalefanele nalesitanako\nekwenteni lomsebenti, nekuvikeleka ekuhlaleni ngoba umuntfu angenawo\numsebenti.\nWonkhe umuntfu, ngaphandle kokubandlulula, unelilungelo lekutfola liholo\nlelilinganako nemsebenti lawentako.\nWonkhe umuntfu losebentako unelilungelo ngalokuvumelekile emtsetfweni\nnekutsi atfole umholo lokahle lonika siciniseko sekutsi yena kanye\nnemndeni wakhe bangahlala baphile imphilo lefanele, lenika sitfunti\nkumuntfu, nekutsi ibe nekuchitjelwa, uma kunesidzingeko, ichitjelwa\nnguletinye tintfo letiletsa inhlalakahle nekuvikeleka kulowo mphakatsi.\nWonkhe umuntfu unelilungelo lekucala noma lekungena enhlanganweni\nyetisebenti kuze kuvikeleke iminako yakhe.\nINTFO YEMASHUMI LAMABILI NAKUNE (24)\nWonkhe umuntfu unelilungelo lokuphumula atsatse likhefu nekutsi ente\ntintfo letimjabulisako, lokufaka ekhatsi kuncishiswa kwesikhatsi\nsekusebenta ngekusebenta ema‐awa lalingene, noma‐ke ngekunikwa sikhatsi\nsemaholideyi kepha abe abhadalwa lomuntfu lotsetse sikhatsi semaholideyi\nINTFO YEMASHUMI LAMABILI NESIHLANU (25)\nWonkhe umuntfu unelilungelo lokuhlala kahle, ahlale ezingeni\nlelinetisako nalelifanele kutsi kuhlale bantfu labaphilile emtimbeni,\nahlale kahle lomuntfu kanye nemdeni wakhe, kufake ekhatsi kudla, tintfo\ntekugcoka, tintfo tasendlini kanye netintfo tekunakekela imphilo,\nnaletinye tintfo letitfolakala emphakatsini letingasetjentiswa, nekutsi‐\nke lomuntfu unalo lilungelo lokuhlala aphephile noma ngabe akanawo\numsebenti, ngesikhatsi sekugula, ngesikhatsi asakhubatekile, nasagugile\nnoma‐ke asate tintfo tekumphilisa ngendzaba yesimo latifica asakuso\nlangeke akwati kusivimbela yena ngekwakhe.\nBumake nebuntfwana buvumelekile kutsi butfole lusito lolutsite kanye\nnekunakekeleka. Bonkhe bantfwana, noma batalwe batali sebashadile kanye\nnalabo labatalwa ngaphandle kwemshado, bafanele batfokotele imphilo\nnenhlalo kantsi futsi baphindze baphatfwe bavikelwe njengawo wonkhe\numuntfu lokulowo mphakatsi.\nINTFO YEMASHUMI LAMABILI NESITFUPHA (26)\nWonkhe umuntfu unelilungelo lekufinyelela emfundvweni. Imfundvo ifanele\ningabhadalelwa, ikakhulu eminyakeni lesephansi nasetigabeni\nletitisekelo. Imfundvo yalabancane ifanele yentiwe ibe sibopho kwekutsi\nitfolwe nguwonkhe wonkhe. Imfundvo lefaka kuceceshwa ekhatsi nalena"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "84af8f9d769cb16a79b2827250484196",
            "Index": 6,
            "Label": "7",
            "Size": [
                595.0,
                842.0
            ],
            "Text": "lefaka I‐thekhinoloji (kusetjentiswa kwemishini emsebentini) kufanele\nkutsi itfolakale ngalokuvamile, nemfundvo lephakeme nayo‐ke ifanele\nitfolakale, bonkhe bafinyelele kuyo ngoba bafanele kufinyelela kuyo.\nImfundvo ifanele icondziswe ekutfutfukiseni buntfu bonkhe bemuntfu,\nnasekuciniseni ekuhlonipheni emalungelo ebuntfu kanye nenkhululeko\nlesisekelo. Ifanele ichubele embili kuva nekucondza, kubeketela\nnebuhlobo bebungane phakatsi kwato tonkhe tive, emabandla etive\nnewelukholo, kantsi futsi bafanele bachube umsebenti waMhlabuhlangene\nkuze kutfolakale kuthula nelucolo.\nBatali banelilungelo lelihamba embili ekukhetseni luhlobo lwemfundvo\nlabafuna ifundziswe bantfwa babo.\nINTFO YEMASHUMI LAMABILI NELISONTFO (27)\nWonkhe umuntfu unelilungelo lokuhlanganyelwa ngekukhululeka emphilweni\nyemasiko nemisimeto emphakatsi wakhe, atijabulise atfokotele imisebenti\nyebuciko abuye futsi ahlanganyele abelane entfutfukweni leyiletfwa\nngutesayensi abuye futsi ahlanganyele abelane ngelusito nangetinzuzo\nletiphuma noma letitfolakala kuyo.\nWonkhe umuntfu unelilungelo lekuvikela bucotfo nemphahla layitsandzako\nnalayinakako lephuma noma nganguyiphi isayensi, noma nganguluphi luhlobo\nlwalokubhaliwe ngebungcweti kubhalwe noma kwentiwe ngulowo muntfu.\nINTFO YEMASHUMI LAMABILI NESIPHOHLONGO (28)\nWonkhe umuntfu uvumelekile kutsi ahlale imphilo lehlalwa bantfu bonkhe,\nnangendlela lehlalwa bantfu bonkhe emaveni etive ngetive lapho khona\nemalungelo nenkhululeko atfolakala entiwa khona njengoba abhalwe lapha\nkuleSimemetelo.\nINTFO YEMASHUMI LAMABILI NEMFICA (29)\nWonkhe umuntfu unesibopho emphakatsini lapho kukhula, kukhululeka\nnekutfutfuka kwebuntfu bakhe lowo muntfu kwentekele lowo mphakatsi.\nEkusebentiseni emalungelo akhe nenkhululeko yakhe lomuntfu, wonkhe\numuntfu ufanele awasebentise emalungelo akhe ngaphandle kokudzelela\nnekungahloniphi emalungelo nenkhululeko yalomunye umuntfu ngoba onkhe\nemalungelo nenkhululeko yebantfu kufanele kuvikeleke ngekuwavuma,\nkuwatisa nekuwahlonipha lawo malungelo nenkhululeko yalabanye, nekutsi\nafike ezingeni lelitsite letintfo leliwanika bucotfo, indlela yekuhlala\nngekwemtsetfo emphakatsini lobuswa ngendlela yelinyenti.\nLamalungelo nalenkhululeko akufanele kusetjentiswe ngendlela lephambene\nnemitsetfo netisusa takaMhlabuhlangene.\nINTFO YEMASHUMI LAMATSATFU (30)\nKute kuleSimemetelo lokungachazwa ngendlela yekutsi lemitsetfo yentelwe\nnoma ishayelwe emave latsite, noma emacembu latsite, noma umuntfu\nlotsite, kodvwa‐ke bonkhe labantfu abanalo lilungelo lekutifaka\nemsebentini noma entfweni nome bente sento lesitsite basenta ngoba\nbacondze kubulala noma nganguliphi lemalungelo netinkhululeko lokubhalwe"
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "23afc7c451c358e692a291b633142d1e",
            "Index": 7,
            "Label": "8",
            "Size": [
                595.0,
                842.0
            ],
            "Text": "ngato kuleliphepha."
        }
    }
}

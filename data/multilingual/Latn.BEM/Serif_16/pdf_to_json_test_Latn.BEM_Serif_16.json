{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467118,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "IFYASOSELE IFYALO PALWA NSAMBU SHA MUNTU\nAMASHIWI YAKUBALILAPO\nApo kwaba ukwishiba ubucindami bwa muntu nomulinganya pamo ne nsambu\nshishifwile kufumyapo ku muntunse nge shinte lya buntungwa, umulinganya pamo\nnomutende pano isonde,\nApo uku kana posako mano nokusula insambu sha muntu fya lenga imicitile ya\nbunkalwe yikalifya amatontonkanyo ya bantu, elyo nokupilibula imikalile ya mu calo\numo abantu bonse bengala sekelamo mu nsambu sha kulanda nokusumina ifyo\nbalefwaya ukubikapo nokula ikala ukwabula icintinya nokubulilwa fyalisoswa nge\nfikabila nganshi umuntu onse,\nApo cikankala, nga cakuti umuntu tali nokula patikishiwa ukuilubula, nge nshila\nyakushalikishako, ukulasangukila aba buluku nabalya banyantilila abanabo, mukuti\ninsambu sha muntu shifwile ukucingililwa na mafunde,\nApo caba cikankala ukutwala pantanshi icumfwano pakati ka fyalo,\nApo abantu bamu kabungwe kafyalo fyaikatana muli kalata balibwekeshapo isubilo\nmu nsambu, mu bucindami no bukankala bwa muntu pamo nomulingaya pakati ka\nbaume nabanakashi pamo nokuipela ukutwalilila abuyantanshi mu mikalila isuma mu\nbutungwa ubukalamba,\nApo ifyalo fyaba ba membala fyali ipela ukufikilisha, ukupitila mukwampana pamo\nnakabungwe ka fyalo fya ikatana, ukutwala pantanshi ukula cindika nokukonka pafya\nnsambu sha muntu ne nsambu shimbi pano isonde,\nApo pakwishiba ishi nsambu nobuntungwa ecikankala sana pakuti ici cilayo cinga\nfikilishiwa ukupwililika,\nNomba, eyapa UKULONGANA KWAFYALO FYONSE kwasosa, Ifyasosele ifyalo fyonse\npalwa nsambu sha muntu nge cilingile ukufikilishiwa ku muntu naku fyalo fyonse,\npakuti cila muntu ne ncende yonse mu calo aikala, ukulaibukisha ifi fyasoswa lyonse,\nnokwesha ukulafunda nokusambilila mu kutwala pantanshi ukucindika ishi nsambu\nbo buntungwa, elyo mukubomfya inshila shalinga, ifyalo nafyo ukumona ukuti ifi\nfyaishibikwa nokukonkwa isonde lyonse, ku bantu baba mu fyalo fyaba bumembala\nukubikapo nefyalo fitungululwa kuli bambi.\nIcikomo 1\nAbantu bonse bafyalwa abalubuka nokulingana mu mucinshi nensambu. Balikwata\namano nokutontonkanya, eico bafwile ukulacita ifintu ku banabo mu mutima wa\nbwananyina.\nIcikomo 2\nCila muntu ali linga ukukwata ishi nsambu no buntungwa filelondololwa, ukwabula\nakapatulula kali konse ngaka mutuntu, inkanda, umwaume nangu umwanakashi,\nululimi, uko apepa, ifyo atontonkanya pa fikansa fya calo, uko atula ku calo, ifyuma\nakwata, uko afyalwa nangu akapatulula akali konse.\nKabili, takuli kapatulula kali nokucitwa pa mulandu wafikansa fya calo, ifyo\nbalubulula imilandu nangu umucinshi icalo afumako cakwata ku fyalo fimbi, cibe cila",
            "Image": "311c298d659b8f341d083b92f12b52ba"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "iteka, cilatekwa nangu capelwa ku calo cimbi ukutekwa.\nIcikomo 3\nCila muntu alikwata insabu ya mweo, ukucita ico alefwaya elyo noku icingilila\numwine.\nIcikomo 4\nTakuli nangu umo ukuba umusha nangu mu busha. Ubusha nokushitishana mu busha\nfili nokubindwa mu nshila ili yonse.\nIcikomo 5\nTapali nangu umo atwile kucitwa kunkalwe, ukucushiwa nokucitwa nge nama paku\nkandwa.\nIcikomo 6\nOnse alikwata insambu ukwishibikwa ukuli konse ngo muntu pa menso ya cilye.\nIcikomo 7\nBonse bali lingana pa menso ya cilye kabili balikwata insambu ukwabula akapatulula,\nukupokolwa mu mulinganya pa menso ya cilye. Bonse balikwata insambu\nyakupokololwa mu mulinganya ku kapatulula akali konse ukupula muli uku kusosa\nukubikapo ukupokololwa nakuli balya batunka bambi ukuti bale patulula.\nIcikomo 8\nOnse alikwata insambu kucingililwa ne filye fyalinga lintu afyengwa ku micitile ipula\nmu mafunde ya mupela insambu ukulingana na mafunde ya mu calo.\nIcikomo 9\nTakuli muntu afwile kukakwa ukwabula umulandu, ukusungwa bu citente nangu\nukuba imbutushi ukwabula umulandu.\nIcikomo 10\nOnse alilinga mu mulinganya wine wine ukumulubulwisha ukwabula ulufyengo\npalwalala naba shi cilye bashi lemenena lubali lumo, lintu balepituluka mu nsambu\nshakwe nefyalinga ukucita nga nacita umulandu uli onse.\nIcikomo 11\nOnse uwapelwa umulandu alikwata insambu ukutunganishiwa uwakaele ukushinta\nlintu bamushinina ukulingana namafunde pa cilye capa lwalala ukwabula ukulesha\ninshila shonse enga pusukililamo.\nTakuli muntu ali nokupelwa umulandu nokukandwa pa cilubo cishali mulandu lindu\ncacitike panshita iyo, cibe nimu calo cakwe nangu kufyalo fimbi. Nangu\nukumulundilako ukukandwa ukucila fintu akandilwe panshita icilubo cacitike.\nIcikomo 12\nTakuli kula fulunganya kumaka inkama ya muntu, ulupwa lwakwe, kung'anda nangu",
            "Image": "c237dccea8a52408a4051d3e087f65d7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "amakalata ukubikapo nokonaula ishina lyakwe mukulanda ifyabipa pali ena. Onse\nalikwata insambu yakucingililwa ku mafunde ku fimfulunganya fya musango ngoyu\nnangu ukusanswa.\nIcikomo 13\nOnse alikwata insambu yakwenda nokwikala konse uko atemwa mu calo aikala.\nOnse alikwata insambu ukufuma mu cala, nangu calo cakwe pamo nokubwelela ku\ncalo ca kumwabo.\nIcikomo 14\nOnse alikwata insambu yakufwaya nokusekelamo ukusungwa nge mbutushi mu efyalo\nfimbi ukubutuka ulufyengo uko afuma.\nLelo iyi nsambu tainga bomba umuntu nga alebutuka imilandu ishikumine ku fikansa\nfya calo nangu ku micitile isha linga nefya imininapo ifyalo fyaikatana.\nIcikomo 15\nOnse alikwata insambu yakuba no mutundu.\nTapali nangu umo ku maka ali nokupokwa umutundu wakwe wa calo nangu\nukumukanya insambu yakwe yakwalula uyu mutundu.\nIcikomo 16\nAbaume na banakashi nga bafika pa mushinku wa kupa tabafwile kuleshiwa kupana\nnokula panga indupwa kumulandu wa nkanda, uko bafuma nangu uko bapepa. Bonse\nbalikwata insambu sha lingana ku cupo, lintu bali ku cupo ukushinta nalintu icupo\ncapwa.\nIcupo cili nokucitwa abalefwaya ukupana nga basuminishanya abene beka.\nIndupwa nge ntulo ya mutundu ne calo shalilinga ukucingililwa nabekala calo pamo\nno buteko.\nIcikomo 17\nOnse alikwata insambu yakukwata ifipe umwine eka nangu naba nankwe.\nTapali ali nakupokwa ifipe kumaka.\nIcikomo 18\nOnse alikwata insambu yakukwata amatontonkanyo, ukutontonkanya no kupepa; iyi\nnsambu yalundapo neya kwalula ukwakupepa nangu amatontonkanyo ukubikapo\nneyakuti, atemwa eka nangu na bambi uko ekala, cibe nimu bumfisolo nangu\npalwalala ukulondolola amashiwi yakwa lesa nangu amatontonkanyo ukupitila mu\nkufunda, imicitile pamo nokupepa.\nIcikomo 19\nOnse alikwata insambu ukulanda ifyo aletontonkanya, neyi nsambu ilundapo neya\nkukwata amatontonkanyo ukwabula ukuleshiwa pamo neya kukwata, ukufwaya,\nukupokelela pamo nokupelako bamo ilyashi namatontonkanyo ukubomfya umulabasa",
            "Image": "461cea4840646c10ca9a4e1ab8c92acc"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "uli onse pakati ka fyalo.\nIcikomo 20\nOnse alikwata insambu yakulongana nokwangala mu mutelelwe.\nTakuli nangu umo afwile ukupatikishiwa ukuba membala wa kabungwe ashilefwaya.\nIcikomo 21\nOnse alikwata insambu yakutungulula mu buteko bwa calo cakwe atemwa umwine\neka nangu abasalwa, abaku mwimininako.\nOnse alikwata insambu yakusekelamo mu fintu ubuteko bwa calo cakwe bupekanisha\nabekala calo.\nUbufwayo bwa bantu emaka ubuteko buli nokukwata, ici cakulamonwa ukupitila\nmukulakwata ukusala ubufi munshita, nabantu bakumenye imyaka yakusala bafwile\nbasala ifyo batemenwe ukwabula ukwebwa (secret ballot) nangu ukubomfya inshila\nshimbi shishalinga ifi.\nIcikomo 22\nOnse alikwata insambu yakusungwa lilya akota, kabili ukupitila mu maka ya calo\ncakwe nangu ukubombela pamo ne fyalo fimbi ukulingana namaka cila calo cikwete,\nukusanga ubukumu, imikalile isuma pamo ne ntambi sha cifyalilwa ukulingana\nnomucinshi mukuitwala pantanshi umwine.\nIcikomo 23\nOnse alikwata insambu yakukwata incito atemenwe nokubomba munshila yabula\nukufyengwa kabili nokupokololwa ukutamfiwa incito.\nOnse ukwabula akapatula alikwata insambu yakufola amalipilo yalinga pa ncito imo\nine.\nOnse abomba alikwata insambu yakupoka amalipilo yalingile pakuti ena nolupwa\nlwakwe lwingala ikala bwino, naya malipilo nga yacepa, ukubomfya inshila shimbi\nsahsuminishiwa ukula sangilamo indalama shimbi nangu ukumulundulako indalama\nafola.\n(missing)\nIcikomo 24\nOnse alikwata insambu yakutusha nokwangala ukubikapo ukbomba insa ishalinga\nnokulaya pali cuti yakulipilwa.\nIcikomo 25\nOnse alikwata insambu yakwikala bwino nolupwa lwakwe mu bumi, ukubikapo nefya\nkulya, ing'anda nokulaya ku cipatala atemwa ku sukulu, pamo ne nsambu yaku\ncingililwa lintu aba pabulofwa, alwala alemana, afwilwa, akota nangu aba mubwafya\nkumulandu wafintu fimo ashinga citapo nangu cimo.\nBanamayo pabukulu pamo nabana banono balikwata insambu yakutangatwa bwino\nnokwafwiwa, Abana bonse, abafyalwa mukati nangu kunse ya fyupo, bafwile",
            "Image": "83bf23a811ef081b6feb4fd231a7ce8c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ukusekelamo fimo fine ifili nga amasukulu nangu ifipatala.\nIcikomo 26\nOnse alikwata insambu yaku sambilila. Takufwile kuba kulipila ku masambililo mu\nmasukulu yanono. Onse alefwaika uku sambililako mu masukulu yanono cibe\nalefwaya nangu iyo. Amasukulu yakusambililamo isha ncito yafwile yabako pamo\nnamasukulu yakalamba (University) kuli balya balingile ukuyako.\nAmasambililo yafwile yalenga umuntu umwine ukuitwala pantanshi ifyo afwaya\nnokukosha ukucindika insambu sha muntu no buntungwa. Amasambililo yafwile\nukutwala pantanshi ukumfwana, ukubelela na bucibusa pakati ka fyalo, ukwikatanya\nabantu bapusana inkanda nangu uko bapepa kabili nokutwala pantanshi imilimo ya\nfyalo fyaikatana pakusungilila umutende.\nAbafyashi balikwata insambu ya ntanshi ukusala amasambililo balefwaya abana babo\nukukwata.\nIcikomo 27\nonse alikwata insambu yakucitako ifya ntambi sha cifyalilwa, ukusekelamo mufya\nkulenga nefya kupanga panga kuntu aikala pamo nokusekelamo mufyaleta abasungu\n(scientific advancement and its benefits).\nOnse alikwata insambu yakucingililwa apo aiminina nangu umo alefwaya\nukumwenamo ukupitila mu fintu apanga, ukulemba nangu ukulenga nga fyafuma mu\nmano yakwe.\nIcikomo 28\nOnse alikwata insambu ukwikala kuntu aikala nangu mu calo umo insambu\nnobutungwa shasoswa, shafikilishiwa ukwabula ukushako.\nIcikomo 29\nOnse alikwata umulimo kuntu aikala uko umwine eka ukwabula ukumufenenkesha\nenga itwala pantanshi ifyo afwaya.\nPakukwata ishi nsambu, onse afwile ukukonka amafunde pamulandufye wa kwishiba\nnokucindika insambu sha bambi pakuti kwingaba imbelo shisuma, nomutelelwe mu\ncalo umo bonse bakwata insambu yakulandapo.\nIshi nsambu nobuntungwa teti shibomfiwe ukupula mubufwayo ne fyaimininapo ifyalo\nfya ikatana.\nIcikomo 30\nTapali nangu cmo muli uku kusosa icinga pilibulwa ukuti icalo icili conse, ibumba lya\nbantu nangu umuntu umo nakwata insambu ukucita icili conse icakwiminina pa\nkoanula insambu no buntungwa filondolelwe nokulembwa.",
            "Image": "63f9fa9e3f412669d12aa2791a015a5d"
        }
    }
}

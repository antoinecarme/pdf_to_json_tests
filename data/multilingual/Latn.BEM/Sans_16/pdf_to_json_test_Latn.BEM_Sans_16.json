{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467015,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "IFYASOSELE IFYALO PALWA NSAMBU SHA MUNTU\nAMASHIWI YAKUBALILAPO\nApo kwaba ukwishiba ubucindami bwa muntu nomulinganya pamo ne nsambu shishifwile kufumyapo ku\nmuntunse nge shinte lya buntungwa, umulinganya pamo nomutende pano isonde,\nApo uku kana posako mano nokusula insambu sha muntu fya lenga imicitile ya bunkalwe yikalifya\namatontonkanyo ya bantu, elyo nokupilibula imikalile ya mu calo umo abantu bonse bengala sekelamo mu\nnsambu sha kulanda nokusumina ifyo balefwaya ukubikapo nokula ikala ukwabula icintinya nokubulilwa\nfyalisoswa nge fikabila nganshi umuntu onse,\nApo cikankala, nga cakuti umuntu tali nokula patikishiwa ukuilubula, nge nshila yakushalikishako,\nukulasangukila aba buluku nabalya banyantilila abanabo, mukuti insambu sha muntu shifwile ukucingililwa\nna mafunde,\nApo caba cikankala ukutwala pantanshi icumfwano pakati ka fyalo,\nApo abantu bamu kabungwe kafyalo fyaikatana muli kalata balibwekeshapo isubilo mu nsambu, mu\nbucindami no bukankala bwa muntu pamo nomulingaya pakati ka baume nabanakashi pamo nokuipela\nukutwalilila abuyantanshi mu mikalila isuma mu butungwa ubukalamba,\nApo ifyalo fyaba ba membala fyali ipela ukufikilisha, ukupitila mukwampana pamo nakabungwe ka fyalo\nfya ikatana, ukutwala pantanshi ukula cindika nokukonka pafya nsambu sha muntu ne nsambu shimbi pano\nisonde,\nApo pakwishiba ishi nsambu nobuntungwa ecikankala sana pakuti ici cilayo cinga fikilishiwa ukupwililika,\nNomba, eyapa UKULONGANA KWAFYALO FYONSE kwasosa, Ifyasosele ifyalo fyonse palwa nsambu",
            "Image": "7be8be630ed8e344669f336e6c748580"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "sha muntu nge cilingile ukufikilishiwa ku muntu naku fyalo fyonse, pakuti cila muntu ne ncende yonse mu\ncalo aikala, ukulaibukisha ifi fyasoswa lyonse, nokwesha ukulafunda nokusambilila mu kutwala pantanshi\nukucindika ishi nsambu bo buntungwa, elyo mukubomfya inshila shalinga, ifyalo nafyo ukumona ukuti ifi\nfyaishibikwa nokukonkwa isonde lyonse, ku bantu baba mu fyalo fyaba bumembala ukubikapo nefyalo\nfitungululwa kuli bambi.\nIcikomo 1\nAbantu bonse bafyalwa abalubuka nokulingana mu mucinshi nensambu. Balikwata amano nokutontonkanya,\neico bafwile ukulacita ifintu ku banabo mu mutima wa bwananyina.\nIcikomo 2\nCila muntu ali linga ukukwata ishi nsambu no buntungwa filelondololwa, ukwabula akapatulula kali konse\nngaka mutuntu, inkanda, umwaume nangu umwanakashi, ululimi, uko apepa, ifyo atontonkanya pa fikansa\nfya calo, uko atula ku calo, ifyuma akwata, uko afyalwa nangu akapatulula akali konse.\nKabili, takuli kapatulula kali nokucitwa pa mulandu wafikansa fya calo, ifyo balubulula imilandu nangu\numucinshi icalo afumako cakwata ku fyalo fimbi, cibe cila iteka, cilatekwa nangu capelwa ku calo cimbi\nukutekwa.\nIcikomo 3\nCila muntu alikwata insabu ya mweo, ukucita ico alefwaya elyo noku icingilila umwine.\nIcikomo 4\nTakuli nangu umo ukuba umusha nangu mu busha. Ubusha nokushitishana mu busha fili nokubindwa mu\nnshila ili yonse.",
            "Image": "6b359916725373b0edf9afa564de765a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Icikomo 5\nTapali nangu umo atwile kucitwa kunkalwe, ukucushiwa nokucitwa nge nama paku kandwa.\nIcikomo 6\nOnse alikwata insambu ukwishibikwa ukuli konse ngo muntu pa menso ya cilye.\nIcikomo 7\nBonse bali lingana pa menso ya cilye kabili balikwata insambu ukwabula akapatulula, ukupokolwa mu\nmulinganya pa menso ya cilye. Bonse balikwata insambu yakupokololwa mu mulinganya ku kapatulula akali\nkonse ukupula muli uku kusosa ukubikapo ukupokololwa nakuli balya batunka bambi ukuti bale patulula.\nIcikomo 8\nOnse alikwata insambu kucingililwa ne filye fyalinga lintu afyengwa ku micitile ipula mu mafunde ya\nmupela insambu ukulingana na mafunde ya mu calo.\nIcikomo 9\nTakuli muntu afwile kukakwa ukwabula umulandu, ukusungwa bu citente nangu ukuba imbutushi ukwabula\numulandu.\nIcikomo 10\nOnse alilinga mu mulinganya wine wine ukumulubulwisha ukwabula ulufyengo palwalala naba shi cilye\nbashi lemenena lubali lumo, lintu balepituluka mu nsambu shakwe nefyalinga ukucita nga nacita umulandu\nuli onse.\nIcikomo 11",
            "Image": "f74b7db3e738a6cc31f2018e8d484175"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Onse uwapelwa umulandu alikwata insambu ukutunganishiwa uwakaele ukushinta lintu bamushinina\nukulingana namafunde pa cilye capa lwalala ukwabula ukulesha inshila shonse enga pusukililamo.\nTakuli muntu ali nokupelwa umulandu nokukandwa pa cilubo cishali mulandu lindu cacitike panshita iyo,\ncibe nimu calo cakwe nangu kufyalo fimbi. Nangu ukumulundilako ukukandwa ukucila fintu akandilwe\npanshita icilubo cacitike.\nIcikomo 12\nTakuli kula fulunganya kumaka inkama ya muntu, ulupwa lwakwe, kung'anda nangu amakalata ukubikapo\nnokonaula ishina lyakwe mukulanda ifyabipa pali ena. Onse alikwata insambu yakucingililwa ku mafunde ku\nfimfulunganya fya musango ngoyu nangu ukusanswa.\nIcikomo 13\nOnse alikwata insambu yakwenda nokwikala konse uko atemwa mu calo aikala.\nOnse alikwata insambu ukufuma mu cala, nangu calo cakwe pamo nokubwelela ku calo ca kumwabo.\nIcikomo 14\nOnse alikwata insambu yakufwaya nokusekelamo ukusungwa nge mbutushi mu efyalo fimbi ukubutuka\nulufyengo uko afuma.\nLelo iyi nsambu tainga bomba umuntu nga alebutuka imilandu ishikumine ku fikansa fya calo nangu ku\nmicitile isha linga nefya imininapo ifyalo fyaikatana.\nIcikomo 15\nOnse alikwata insambu yakuba no mutundu.\nTapali nangu umo ku maka ali nokupokwa umutundu wakwe wa calo nangu ukumukanya insambu yakwe",
            "Image": "226d3d71b46971e1dee6d1ce79b96d35"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "yakwalula uyu mutundu.\nIcikomo 16\nAbaume na banakashi nga bafika pa mushinku wa kupa tabafwile kuleshiwa kupana nokula panga indupwa\nkumulandu wa nkanda, uko bafuma nangu uko bapepa. Bonse balikwata insambu sha lingana ku cupo, lintu\nbali ku cupo ukushinta nalintu icupo capwa.\nIcupo cili nokucitwa abalefwaya ukupana nga basuminishanya abene beka.\nIndupwa nge ntulo ya mutundu ne calo shalilinga ukucingililwa nabekala calo pamo no buteko.\nIcikomo 17\nOnse alikwata insambu yakukwata ifipe umwine eka nangu naba nankwe.\nTapali ali nakupokwa ifipe kumaka.\nIcikomo 18\nOnse alikwata insambu yakukwata amatontonkanyo, ukutontonkanya no kupepa; iyi nsambu yalundapo neya\nkwalula ukwakupepa nangu amatontonkanyo ukubikapo neyakuti, atemwa eka nangu na bambi uko ekala,\ncibe nimu bumfisolo nangu palwalala ukulondolola amashiwi yakwa lesa nangu amatontonkanyo ukupitila\nmu kufunda, imicitile pamo nokupepa.\nIcikomo 19\nOnse alikwata insambu ukulanda ifyo aletontonkanya, neyi nsambu ilundapo neya kukwata amatontonkanyo\nukwabula ukuleshiwa pamo neya kukwata, ukufwaya, ukupokelela pamo nokupelako bamo ilyashi\nnamatontonkanyo ukubomfya umulabasa uli onse pakati ka fyalo.\nIcikomo 20",
            "Image": "82507eba22342092e4f5e9d34f056e05"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Onse alikwata insambu yakulongana nokwangala mu mutelelwe.\nTakuli nangu umo afwile ukupatikishiwa ukuba membala wa kabungwe ashilefwaya.\nIcikomo 21\nOnse alikwata insambu yakutungulula mu buteko bwa calo cakwe atemwa umwine eka nangu abasalwa,\nabaku mwimininako.\nOnse alikwata insambu yakusekelamo mu fintu ubuteko bwa calo cakwe bupekanisha abekala calo.\nUbufwayo bwa bantu emaka ubuteko buli nokukwata, ici cakulamonwa ukupitila mukulakwata ukusala ubufi\nmunshita, nabantu bakumenye imyaka yakusala bafwile basala ifyo batemenwe ukwabula ukwebwa (secret\nballot) nangu ukubomfya inshila shimbi shishalinga ifi.\nIcikomo 22\nOnse alikwata insambu yakusungwa lilya akota, kabili ukupitila mu maka ya calo cakwe nangu ukubombela\npamo ne fyalo fimbi ukulingana namaka cila calo cikwete, ukusanga ubukumu, imikalile isuma pamo ne\nntambi sha cifyalilwa ukulingana nomucinshi mukuitwala pantanshi umwine.\nIcikomo 23\nOnse alikwata insambu yakukwata incito atemenwe nokubomba munshila yabula ukufyengwa kabili\nnokupokololwa ukutamfiwa incito.\nOnse ukwabula akapatula alikwata insambu yakufola amalipilo yalinga pa ncito imo ine.\nOnse abomba alikwata insambu yakupoka amalipilo yalingile pakuti ena nolupwa lwakwe lwingala ikala\nbwino, naya malipilo nga yacepa, ukubomfya inshila shimbi sahsuminishiwa ukula sangilamo indalama\nshimbi nangu ukumulundulako indalama afola.",
            "Image": "8861673c90bc7d328dbdf2de3c076a00"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "(missing)\nIcikomo 24\nOnse alikwata insambu yakutusha nokwangala ukubikapo ukbomba insa ishalinga nokulaya pali cuti\nyakulipilwa.\nIcikomo 25\nOnse alikwata insambu yakwikala bwino nolupwa lwakwe mu bumi, ukubikapo nefya kulya, ing'anda\nnokulaya ku cipatala atemwa ku sukulu, pamo ne nsambu yaku cingililwa lintu aba pabulofwa, alwala\nalemana, afwilwa, akota nangu aba mubwafya kumulandu wafintu fimo ashinga citapo nangu cimo.\nBanamayo pabukulu pamo nabana banono balikwata insambu yakutangatwa bwino nokwafwiwa, Abana\nbonse, abafyalwa mukati nangu kunse ya fyupo, bafwile ukusekelamo fimo fine ifili nga amasukulu nangu\nifipatala.\nIcikomo 26\nOnse alikwata insambu yaku sambilila. Takufwile kuba kulipila ku masambililo mu masukulu yanono. Onse\nalefwaika uku sambililako mu masukulu yanono cibe alefwaya nangu iyo. Amasukulu yakusambililamo isha\nncito yafwile yabako pamo namasukulu yakalamba (University) kuli balya balingile ukuyako.\nAmasambililo yafwile yalenga umuntu umwine ukuitwala pantanshi ifyo afwaya nokukosha ukucindika\ninsambu sha muntu no buntungwa. Amasambililo yafwile ukutwala pantanshi ukumfwana, ukubelela na\nbucibusa pakati ka fyalo, ukwikatanya abantu bapusana inkanda nangu uko bapepa kabili nokutwala\npantanshi imilimo ya fyalo fyaikatana pakusungilila umutende.\nAbafyashi balikwata insambu ya ntanshi ukusala amasambililo balefwaya abana babo ukukwata.",
            "Image": "089748f0e4df40e7e86d1bba83be0a90"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Icikomo 27\nonse alikwata insambu yakucitako ifya ntambi sha cifyalilwa, ukusekelamo mufya kulenga nefya kupanga\npanga kuntu aikala pamo nokusekelamo mufyaleta abasungu (scientific advancement and its benefits).\nOnse alikwata insambu yakucingililwa apo aiminina nangu umo alefwaya ukumwenamo ukupitila mu fintu\napanga, ukulemba nangu ukulenga nga fyafuma mu mano yakwe.\nIcikomo 28\nOnse alikwata insambu ukwikala kuntu aikala nangu mu calo umo insambu nobutungwa shasoswa,\nshafikilishiwa ukwabula ukushako.\nIcikomo 29\nOnse alikwata umulimo kuntu aikala uko umwine eka ukwabula ukumufenenkesha enga itwala pantanshi\nifyo afwaya.\nPakukwata ishi nsambu, onse afwile ukukonka amafunde pamulandufye wa kwishiba nokucindika insambu\nsha bambi pakuti kwingaba imbelo shisuma, nomutelelwe mu calo umo bonse bakwata insambu\nyakulandapo.\nIshi nsambu nobuntungwa teti shibomfiwe ukupula mubufwayo ne fyaimininapo ifyalo fya ikatana.\nIcikomo 30\nTapali nangu cmo muli uku kusosa icinga pilibulwa ukuti icalo icili conse, ibumba lya bantu nangu umuntu\numo nakwata insambu ukucita icili conse icakwiminina pa koanula insambu no buntungwa filondolelwe\nnokulembwa.",
            "Image": "1bad1ad3ff0308fce5ce0a38343b49e7"
        }
    }
}

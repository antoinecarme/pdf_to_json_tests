{
    "MetaData": {
        "Author": null,
        "Creation_Date": 1581467159,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f414bc5fe398dd64195efa37cbd7aa3a",
            "Index": 0,
            "Label": "1",
            "Size": [
                595.0,
                842.0
            ],
            "Text": "IFYASOSELE IFYALO PALWA NSAMBU SHA MUNTU\nAMASHIWI YAKUBALILAPO\nApo kwaba ukwishiba ubucindami bwa muntu nomulinganya pamo ne nsambu shishifwile\nkufumyapo ku muntunse nge shinte lya buntungwa, umulinganya pamo nomutende pano isonde,\nApo uku kana posako mano nokusula insambu sha muntu fya lenga imicitile ya bunkalwe\nyikalifya amatontonkanyo ya bantu, elyo nokupilibula imikalile ya mu calo umo abantu\nbonse bengala sekelamo mu nsambu sha kulanda nokusumina ifyo balefwaya ukubikapo nokula\nikala ukwabula icintinya nokubulilwa fyalisoswa nge fikabila nganshi umuntu onse,\nApo cikankala, nga cakuti umuntu tali nokula patikishiwa ukuilubula, nge nshila\nyakushalikishako, ukulasangukila aba buluku nabalya banyantilila abanabo, mukuti\ninsambu sha muntu shifwile ukucingililwa na mafunde,\nApo caba cikankala ukutwala pantanshi icumfwano pakati ka fyalo,\nApo abantu bamu kabungwe kafyalo fyaikatana muli kalata balibwekeshapo isubilo mu\nnsambu, mu bucindami no bukankala bwa muntu pamo nomulingaya pakati ka baume\nnabanakashi pamo nokuipela ukutwalilila abuyantanshi mu mikalila isuma mu butungwa\nubukalamba,\nApo ifyalo fyaba ba membala fyali ipela ukufikilisha, ukupitila mukwampana pamo\nnakabungwe ka fyalo fya ikatana, ukutwala pantanshi ukula cindika nokukonka pafya\nnsambu sha muntu ne nsambu shimbi pano isonde,\nApo pakwishiba ishi nsambu nobuntungwa ecikankala sana pakuti ici cilayo cinga\nfikilishiwa ukupwililika,\nNomba, eyapa UKULONGANA KWAFYALO FYONSE kwasosa, Ifyasosele ifyalo fyonse palwa nsambu\nsha muntu nge cilingile ukufikilishiwa ku muntu naku fyalo fyonse, pakuti cila muntu ne\nncende yonse mu calo aikala, ukulaibukisha ifi fyasoswa lyonse, nokwesha ukulafunda\nnokusambilila mu kutwala pantanshi ukucindika ishi nsambu bo buntungwa, elyo mukubomfya\ninshila shalinga, ifyalo nafyo ukumona ukuti ifi fyaishibikwa nokukonkwa isonde lyonse,\nku bantu baba mu fyalo fyaba bumembala ukubikapo nefyalo fitungululwa kuli bambi.\nIcikomo 1\nAbantu bonse bafyalwa abalubuka nokulingana mu mucinshi nensambu. Balikwata amano\nnokutontonkanya, eico bafwile ukulacita ifintu ku banabo mu mutima wa bwananyina.\nIcikomo 2\nCila muntu ali linga ukukwata ishi nsambu no buntungwa filelondololwa, ukwabula\nakapatulula kali konse ngaka mutuntu, inkanda, umwaume nangu umwanakashi, ululimi, uko\napepa, ifyo atontonkanya pa fikansa fya calo, uko atula ku calo, ifyuma akwata, uko\nafyalwa nangu akapatulula akali konse.\nKabili, takuli kapatulula kali nokucitwa pa mulandu wafikansa fya calo, ifyo balubulula\nimilandu nangu umucinshi icalo afumako cakwata ku fyalo fimbi, cibe cila iteka,\ncilatekwa nangu capelwa ku calo cimbi ukutekwa.\nIcikomo 3\nCila muntu alikwata insabu ya mweo, ukucita ico alefwaya elyo noku icingilila umwine."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c4731ed9e4681c2ce8b1b93b0f11c3f6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Icikomo 4\nTakuli nangu umo ukuba umusha nangu mu busha. Ubusha nokushitishana mu busha fili\nnokubindwa mu nshila ili yonse.\nIcikomo 5\nTapali nangu umo atwile kucitwa kunkalwe, ukucushiwa nokucitwa nge nama paku kandwa.\nIcikomo 6\nOnse alikwata insambu ukwishibikwa ukuli konse ngo muntu pa menso ya cilye.\nIcikomo 7\nBonse bali lingana pa menso ya cilye kabili balikwata insambu ukwabula akapatulula,\nukupokolwa mu mulinganya pa menso ya cilye. Bonse balikwata insambu yakupokololwa mu\nmulinganya ku kapatulula akali konse ukupula muli uku kusosa ukubikapo ukupokololwa\nnakuli balya batunka bambi ukuti bale patulula.\nIcikomo 8\nOnse alikwata insambu kucingililwa ne filye fyalinga lintu afyengwa ku micitile ipula\nmu mafunde ya mupela insambu ukulingana na mafunde ya mu calo.\nIcikomo 9\nTakuli muntu afwile kukakwa ukwabula umulandu, ukusungwa bu citente nangu ukuba\nimbutushi ukwabula umulandu.\nIcikomo 10\nOnse alilinga mu mulinganya wine wine ukumulubulwisha ukwabula ulufyengo palwalala naba\nshi cilye bashi lemenena lubali lumo, lintu balepituluka mu nsambu shakwe nefyalinga\nukucita nga nacita umulandu uli onse.\nIcikomo 11\nOnse uwapelwa umulandu alikwata insambu ukutunganishiwa uwakaele ukushinta lintu\nbamushinina ukulingana namafunde pa cilye capa lwalala ukwabula ukulesha inshila shonse\nenga pusukililamo.\nTakuli muntu ali nokupelwa umulandu nokukandwa pa cilubo cishali mulandu lindu cacitike\npanshita iyo, cibe nimu calo cakwe nangu kufyalo fimbi. Nangu ukumulundilako ukukandwa\nukucila fintu akandilwe panshita icilubo cacitike.\nIcikomo 12\nTakuli kula fulunganya kumaka inkama ya muntu, ulupwa lwakwe, kung'anda nangu amakalata\nukubikapo nokonaula ishina lyakwe mukulanda ifyabipa pali ena. Onse alikwata insambu\nyakucingililwa ku mafunde ku fimfulunganya fya musango ngoyu nangu ukusanswa.\nIcikomo 13\nOnse alikwata insambu yakwenda nokwikala konse uko atemwa mu calo aikala.\nOnse alikwata insambu ukufuma mu cala, nangu calo cakwe pamo nokubwelela ku calo ca"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "2f3053da935ee33462fa414305f32029",
            "Index": 2,
            "Label": "3",
            "Size": [
                595.0,
                842.0
            ],
            "Text": "kumwabo.\nIcikomo 14\nOnse alikwata insambu yakufwaya nokusekelamo ukusungwa nge mbutushi mu efyalo fimbi\nukubutuka ulufyengo uko afuma.\nLelo iyi nsambu tainga bomba umuntu nga alebutuka imilandu ishikumine ku fikansa fya\ncalo nangu ku micitile isha linga nefya imininapo ifyalo fyaikatana.\nIcikomo 15\nOnse alikwata insambu yakuba no mutundu.\nTapali nangu umo ku maka ali nokupokwa umutundu wakwe wa calo nangu ukumukanya insambu\nyakwe yakwalula uyu mutundu.\nIcikomo 16\nAbaume na banakashi nga bafika pa mushinku wa kupa tabafwile kuleshiwa kupana nokula\npanga indupwa kumulandu wa nkanda, uko bafuma nangu uko bapepa. Bonse balikwata insambu\nsha lingana ku cupo, lintu bali ku cupo ukushinta nalintu icupo capwa.\nIcupo cili nokucitwa abalefwaya ukupana nga basuminishanya abene beka.\nIndupwa nge ntulo ya mutundu ne calo shalilinga ukucingililwa nabekala calo pamo no\nbuteko.\nIcikomo 17\nOnse alikwata insambu yakukwata ifipe umwine eka nangu naba nankwe.\nTapali ali nakupokwa ifipe kumaka.\nIcikomo 18\nOnse alikwata insambu yakukwata amatontonkanyo, ukutontonkanya no kupepa; iyi nsambu\nyalundapo neya kwalula ukwakupepa nangu amatontonkanyo ukubikapo neyakuti, atemwa eka\nnangu na bambi uko ekala, cibe nimu bumfisolo nangu palwalala ukulondolola amashiwi\nyakwa lesa nangu amatontonkanyo ukupitila mu kufunda, imicitile pamo nokupepa.\nIcikomo 19\nOnse alikwata insambu ukulanda ifyo aletontonkanya, neyi nsambu ilundapo neya kukwata\namatontonkanyo ukwabula ukuleshiwa pamo neya kukwata, ukufwaya, ukupokelela pamo\nnokupelako bamo ilyashi namatontonkanyo ukubomfya umulabasa uli onse pakati ka fyalo.\nIcikomo 20\nOnse alikwata insambu yakulongana nokwangala mu mutelelwe.\nTakuli nangu umo afwile ukupatikishiwa ukuba membala wa kabungwe ashilefwaya.\nIcikomo 21\nOnse alikwata insambu yakutungulula mu buteko bwa calo cakwe atemwa umwine eka nangu\nabasalwa, abaku mwimininako."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "59b4b7623207fc3ed15cf3493ea366e8",
            "Index": 3,
            "Label": "4",
            "Size": [
                595.0,
                842.0
            ],
            "Text": "Onse alikwata insambu yakusekelamo mu fintu ubuteko bwa calo cakwe bupekanisha abekala\ncalo.\nUbufwayo bwa bantu emaka ubuteko buli nokukwata, ici cakulamonwa ukupitila mukulakwata\nukusala ubufi munshita, nabantu bakumenye imyaka yakusala bafwile basala ifyo batemenwe\nukwabula ukwebwa (secret ballot) nangu ukubomfya inshila shimbi shishalinga ifi.\nIcikomo 22\nOnse alikwata insambu yakusungwa lilya akota, kabili ukupitila mu maka ya calo cakwe\nnangu ukubombela pamo ne fyalo fimbi ukulingana namaka cila calo cikwete, ukusanga\nubukumu, imikalile isuma pamo ne ntambi sha cifyalilwa ukulingana nomucinshi mukuitwala\npantanshi umwine.\nIcikomo 23\nOnse alikwata insambu yakukwata incito atemenwe nokubomba munshila yabula ukufyengwa\nkabili nokupokololwa ukutamfiwa incito.\nOnse ukwabula akapatula alikwata insambu yakufola amalipilo yalinga pa ncito imo ine.\nOnse abomba alikwata insambu yakupoka amalipilo yalingile pakuti ena nolupwa lwakwe\nlwingala ikala bwino, naya malipilo nga yacepa, ukubomfya inshila shimbi sahsuminishiwa\nukula sangilamo indalama shimbi nangu ukumulundulako indalama afola.\n(missing)\nIcikomo 24\nOnse alikwata insambu yakutusha nokwangala ukubikapo ukbomba insa ishalinga nokulaya\npali cuti yakulipilwa.\nIcikomo 25\nOnse alikwata insambu yakwikala bwino nolupwa lwakwe mu bumi, ukubikapo nefya kulya,\ning'anda nokulaya ku cipatala atemwa ku sukulu, pamo ne nsambu yaku cingililwa lintu\naba pabulofwa, alwala alemana, afwilwa, akota nangu aba mubwafya kumulandu wafintu fimo\nashinga citapo nangu cimo.\nBanamayo pabukulu pamo nabana banono balikwata insambu yakutangatwa bwino nokwafwiwa,\nAbana bonse, abafyalwa mukati nangu kunse ya fyupo, bafwile ukusekelamo fimo fine ifili\nnga amasukulu nangu ifipatala.\nIcikomo 26\nOnse alikwata insambu yaku sambilila. Takufwile kuba kulipila ku masambililo mu\nmasukulu yanono. Onse alefwaika uku sambililako mu masukulu yanono cibe alefwaya nangu\niyo. Amasukulu yakusambililamo isha ncito yafwile yabako pamo namasukulu yakalamba\n(University) kuli balya balingile ukuyako.\nAmasambililo yafwile yalenga umuntu umwine ukuitwala pantanshi ifyo afwaya nokukosha\nukucindika insambu sha muntu no buntungwa. Amasambililo yafwile ukutwala pantanshi\nukumfwana, ukubelela na bucibusa pakati ka fyalo, ukwikatanya abantu bapusana inkanda\nnangu uko bapepa kabili nokutwala pantanshi imilimo ya fyalo fyaikatana pakusungilila\numutende.\nAbafyashi balikwata insambu ya ntanshi ukusala amasambililo balefwaya abana babo"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "76732a53df88e56fe7562e7dcfa0cd6a",
            "Index": 4,
            "Label": "5",
            "Size": [
                595.0,
                842.0
            ],
            "Text": "ukukwata.\nIcikomo 27\nonse alikwata insambu yakucitako ifya ntambi sha cifyalilwa, ukusekelamo mufya kulenga\nnefya kupanga panga kuntu aikala pamo nokusekelamo mufyaleta abasungu (scientific\nadvancement and its benefits).\nOnse alikwata insambu yakucingililwa apo aiminina nangu umo alefwaya ukumwenamo\nukupitila mu fintu apanga, ukulemba nangu ukulenga nga fyafuma mu mano yakwe.\nIcikomo 28\nOnse alikwata insambu ukwikala kuntu aikala nangu mu calo umo insambu nobutungwa\nshasoswa, shafikilishiwa ukwabula ukushako.\nIcikomo 29\nOnse alikwata umulimo kuntu aikala uko umwine eka ukwabula ukumufenenkesha enga itwala\npantanshi ifyo afwaya.\nPakukwata ishi nsambu, onse afwile ukukonka amafunde pamulandufye wa kwishiba\nnokucindika insambu sha bambi pakuti kwingaba imbelo shisuma, nomutelelwe mu calo umo\nbonse bakwata insambu yakulandapo.\nIshi nsambu nobuntungwa teti shibomfiwe ukupula mubufwayo ne fyaimininapo ifyalo fya\nikatana.\nIcikomo 30\nTapali nangu cmo muli uku kusosa icinga pilibulwa ukuti icalo icili conse, ibumba lya\nbantu nangu umuntu umo nakwata insambu ukucita icili conse icakwiminina pa koanula\ninsambu no buntungwa filondolelwe nokulembwa."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467070,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "IFYASOSELE IFYALO PALWA NSAMBU SHA MUNTU\nAMASHIWI YAKUBALILAPO\nApo kwaba ukwishiba ubucindami bwa muntu nomulinganya pamo ne nsambu\nshishifwile kufumyapo ku muntunse nge shinte lya buntungwa, umulinganya\npamo nomutende pano isonde,\nApo uku kana posako mano nokusula insambu sha muntu fya lenga imicitile\nya bunkalwe yikalifya amatontonkanyo ya bantu, elyo nokupilibula\nimikalile ya mu calo umo abantu bonse bengala sekelamo mu nsambu sha\nkulanda nokusumina ifyo balefwaya ukubikapo nokula ikala ukwabula\nicintinya nokubulilwa fyalisoswa nge fikabila nganshi umuntu onse,\nApo cikankala, nga cakuti umuntu tali nokula patikishiwa ukuilubula, nge\nnshila yakushalikishako, ukulasangukila aba buluku nabalya banyantilila\nabanabo, mukuti insambu sha muntu shifwile ukucingililwa na mafunde,\nApo caba cikankala ukutwala pantanshi icumfwano pakati ka fyalo,\nApo abantu bamu kabungwe kafyalo fyaikatana muli kalata balibwekeshapo\nisubilo mu nsambu, mu bucindami no bukankala bwa muntu pamo nomulingaya\npakati ka baume nabanakashi pamo nokuipela ukutwalilila abuyantanshi mu\nmikalila isuma mu butungwa ubukalamba,\nApo ifyalo fyaba ba membala fyali ipela ukufikilisha, ukupitila\nmukwampana pamo nakabungwe ka fyalo fya ikatana, ukutwala pantanshi\nukula cindika nokukonka pafya nsambu sha muntu ne nsambu shimbi pano\nisonde,\nApo pakwishiba ishi nsambu nobuntungwa ecikankala sana pakuti ici cilayo\ncinga fikilishiwa ukupwililika,\nNomba, eyapa UKULONGANA KWAFYALO FYONSE kwasosa, Ifyasosele ifyalo\nfyonse palwa nsambu sha muntu nge cilingile ukufikilishiwa ku muntu naku\nfyalo fyonse, pakuti cila muntu ne ncende yonse mu calo aikala,\nukulaibukisha ifi fyasoswa lyonse, nokwesha ukulafunda nokusambilila mu\nkutwala pantanshi ukucindika ishi nsambu bo buntungwa, elyo mukubomfya\ninshila shalinga, ifyalo nafyo ukumona ukuti ifi fyaishibikwa nokukonkwa\nisonde lyonse, ku bantu baba mu fyalo fyaba bumembala ukubikapo nefyalo\nfitungululwa kuli bambi.\nIcikomo 1\nAbantu bonse bafyalwa abalubuka nokulingana mu mucinshi nensambu.\nBalikwata amano nokutontonkanya, eico bafwile ukulacita ifintu ku banabo\nmu mutima wa bwananyina.\nIcikomo 2\nCila muntu ali linga ukukwata ishi nsambu no buntungwa filelondololwa,\nukwabula akapatulula kali konse ngaka mutuntu, inkanda, umwaume nangu\numwanakashi, ululimi, uko apepa, ifyo atontonkanya pa fikansa fya calo,\nuko atula ku calo, ifyuma akwata, uko afyalwa nangu akapatulula akali\nkonse.",
            "Image": "fd470f82369e784caac274aa979747db"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kabili, takuli kapatulula kali nokucitwa pa mulandu wafikansa fya calo,\nifyo balubulula imilandu nangu umucinshi icalo afumako cakwata ku fyalo\nfimbi, cibe cila iteka, cilatekwa nangu capelwa ku calo cimbi ukutekwa.\nIcikomo 3\nCila muntu alikwata insabu ya mweo, ukucita ico alefwaya elyo noku\nicingilila umwine.\nIcikomo 4\nTakuli nangu umo ukuba umusha nangu mu busha. Ubusha nokushitishana mu\nbusha fili nokubindwa mu nshila ili yonse.\nIcikomo 5\nTapali nangu umo atwile kucitwa kunkalwe, ukucushiwa nokucitwa nge nama\npaku kandwa.\nIcikomo 6\nOnse alikwata insambu ukwishibikwa ukuli konse ngo muntu pa menso ya\ncilye.\nIcikomo 7\nBonse bali lingana pa menso ya cilye kabili balikwata insambu ukwabula\nakapatulula, ukupokolwa mu mulinganya pa menso ya cilye. Bonse balikwata\ninsambu yakupokololwa mu mulinganya ku kapatulula akali konse ukupula\nmuli uku kusosa ukubikapo ukupokololwa nakuli balya batunka bambi ukuti\nbale patulula.\nIcikomo 8\nOnse alikwata insambu kucingililwa ne filye fyalinga lintu afyengwa ku\nmicitile ipula mu mafunde ya mupela insambu ukulingana na mafunde ya mu\ncalo.\nIcikomo 9\nTakuli muntu afwile kukakwa ukwabula umulandu, ukusungwa bu citente\nnangu ukuba imbutushi ukwabula umulandu.\nIcikomo 10\nOnse alilinga mu mulinganya wine wine ukumulubulwisha ukwabula ulufyengo\npalwalala naba shi cilye bashi lemenena lubali lumo, lintu balepituluka\nmu nsambu shakwe nefyalinga ukucita nga nacita umulandu uli onse.\nIcikomo 11\nOnse uwapelwa umulandu alikwata insambu ukutunganishiwa uwakaele\nukushinta lintu bamushinina ukulingana namafunde pa cilye capa lwalala\nukwabula ukulesha inshila shonse enga pusukililamo.\nTakuli muntu ali nokupelwa umulandu nokukandwa pa cilubo cishali mulandu\nlindu cacitike panshita iyo, cibe nimu calo cakwe nangu kufyalo fimbi.",
            "Image": "00f9829f54e780197955cfb421ff8b94"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nangu ukumulundilako ukukandwa ukucila fintu akandilwe panshita icilubo\ncacitike.\nIcikomo 12\nTakuli kula fulunganya kumaka inkama ya muntu, ulupwa lwakwe, kung'anda\nnangu amakalata ukubikapo nokonaula ishina lyakwe mukulanda ifyabipa\npali ena. Onse alikwata insambu yakucingililwa ku mafunde ku\nfimfulunganya fya musango ngoyu nangu ukusanswa.\nIcikomo 13\nOnse alikwata insambu yakwenda nokwikala konse uko atemwa mu calo\naikala.\nOnse alikwata insambu ukufuma mu cala, nangu calo cakwe pamo nokubwelela\nku calo ca kumwabo.\nIcikomo 14\nOnse alikwata insambu yakufwaya nokusekelamo ukusungwa nge mbutushi mu\nefyalo fimbi ukubutuka ulufyengo uko afuma.\nLelo iyi nsambu tainga bomba umuntu nga alebutuka imilandu ishikumine ku\nfikansa fya calo nangu ku micitile isha linga nefya imininapo ifyalo\nfyaikatana.\nIcikomo 15\nOnse alikwata insambu yakuba no mutundu.\nTapali nangu umo ku maka ali nokupokwa umutundu wakwe wa calo nangu\nukumukanya insambu yakwe yakwalula uyu mutundu.\nIcikomo 16\nAbaume na banakashi nga bafika pa mushinku wa kupa tabafwile kuleshiwa\nkupana nokula panga indupwa kumulandu wa nkanda, uko bafuma nangu uko\nbapepa. Bonse balikwata insambu sha lingana ku cupo, lintu bali ku cupo\nukushinta nalintu icupo capwa.\nIcupo cili nokucitwa abalefwaya ukupana nga basuminishanya abene beka.\nIndupwa nge ntulo ya mutundu ne calo shalilinga ukucingililwa nabekala\ncalo pamo no buteko.\nIcikomo 17\nOnse alikwata insambu yakukwata ifipe umwine eka nangu naba nankwe.\nTapali ali nakupokwa ifipe kumaka.\nIcikomo 18\nOnse alikwata insambu yakukwata amatontonkanyo, ukutontonkanya no\nkupepa; iyi nsambu yalundapo neya kwalula ukwakupepa nangu\namatontonkanyo ukubikapo neyakuti, atemwa eka nangu na bambi uko ekala,",
            "Image": "547c3127a93a994ebf24ddb21a12a595"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "cibe nimu bumfisolo nangu palwalala ukulondolola amashiwi yakwa lesa\nnangu amatontonkanyo ukupitila mu kufunda, imicitile pamo nokupepa.\nIcikomo 19\nOnse alikwata insambu ukulanda ifyo aletontonkanya, neyi nsambu ilundapo\nneya kukwata amatontonkanyo ukwabula ukuleshiwa pamo neya kukwata,\nukufwaya, ukupokelela pamo nokupelako bamo ilyashi namatontonkanyo\nukubomfya umulabasa uli onse pakati ka fyalo.\nIcikomo 20\nOnse alikwata insambu yakulongana nokwangala mu mutelelwe.\nTakuli nangu umo afwile ukupatikishiwa ukuba membala wa kabungwe\nashilefwaya.\nIcikomo 21\nOnse alikwata insambu yakutungulula mu buteko bwa calo cakwe atemwa\numwine eka nangu abasalwa, abaku mwimininako.\nOnse alikwata insambu yakusekelamo mu fintu ubuteko bwa calo cakwe\nbupekanisha abekala calo.\nUbufwayo bwa bantu emaka ubuteko buli nokukwata, ici cakulamonwa\nukupitila mukulakwata ukusala ubufi munshita, nabantu bakumenye imyaka\nyakusala bafwile basala ifyo batemenwe ukwabula ukwebwa (secret ballot)\nnangu ukubomfya inshila shimbi shishalinga ifi.\nIcikomo 22\nOnse alikwata insambu yakusungwa lilya akota, kabili ukupitila mu maka\nya calo cakwe nangu ukubombela pamo ne fyalo fimbi ukulingana namaka\ncila calo cikwete, ukusanga ubukumu, imikalile isuma pamo ne ntambi sha\ncifyalilwa ukulingana nomucinshi mukuitwala pantanshi umwine.\nIcikomo 23\nOnse alikwata insambu yakukwata incito atemenwe nokubomba munshila\nyabula ukufyengwa kabili nokupokololwa ukutamfiwa incito.\nOnse ukwabula akapatula alikwata insambu yakufola amalipilo yalinga pa\nncito imo ine.\nOnse abomba alikwata insambu yakupoka amalipilo yalingile pakuti ena\nnolupwa lwakwe lwingala ikala bwino, naya malipilo nga yacepa, ukubomfya\ninshila shimbi sahsuminishiwa ukula sangilamo indalama shimbi nangu\nukumulundulako indalama afola.\n(missing)\nIcikomo 24\nOnse alikwata insambu yakutusha nokwangala ukubikapo ukbomba insa\nishalinga nokulaya pali cuti yakulipilwa.",
            "Image": "13a4c6f5b420de7982dbaea67a29561a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Icikomo 25\nOnse alikwata insambu yakwikala bwino nolupwa lwakwe mu bumi, ukubikapo\nnefya kulya, ing'anda nokulaya ku cipatala atemwa ku sukulu, pamo ne\nnsambu yaku cingililwa lintu aba pabulofwa, alwala alemana, afwilwa,\nakota nangu aba mubwafya kumulandu wafintu fimo ashinga citapo nangu\ncimo.\nBanamayo pabukulu pamo nabana banono balikwata insambu yakutangatwa\nbwino nokwafwiwa, Abana bonse, abafyalwa mukati nangu kunse ya fyupo,\nbafwile ukusekelamo fimo fine ifili nga amasukulu nangu ifipatala.\nIcikomo 26\nOnse alikwata insambu yaku sambilila. Takufwile kuba kulipila ku\nmasambililo mu masukulu yanono. Onse alefwaika uku sambililako mu\nmasukulu yanono cibe alefwaya nangu iyo. Amasukulu yakusambililamo isha\nncito yafwile yabako pamo namasukulu yakalamba (University) kuli balya\nbalingile ukuyako.\nAmasambililo yafwile yalenga umuntu umwine ukuitwala pantanshi ifyo\nafwaya nokukosha ukucindika insambu sha muntu no buntungwa. Amasambililo\nyafwile ukutwala pantanshi ukumfwana, ukubelela na bucibusa pakati ka\nfyalo, ukwikatanya abantu bapusana inkanda nangu uko bapepa kabili\nnokutwala pantanshi imilimo ya fyalo fyaikatana pakusungilila umutende.\nAbafyashi balikwata insambu ya ntanshi ukusala amasambililo balefwaya\nabana babo ukukwata.\nIcikomo 27\nonse alikwata insambu yakucitako ifya ntambi sha cifyalilwa, ukusekelamo\nmufya kulenga nefya kupanga panga kuntu aikala pamo nokusekelamo\nmufyaleta abasungu (scientific advancement and its benefits).\nOnse alikwata insambu yakucingililwa apo aiminina nangu umo alefwaya\nukumwenamo ukupitila mu fintu apanga, ukulemba nangu ukulenga nga\nfyafuma mu mano yakwe.\nIcikomo 28\nOnse alikwata insambu ukwikala kuntu aikala nangu mu calo umo insambu\nnobutungwa shasoswa, shafikilishiwa ukwabula ukushako.\nIcikomo 29\nOnse alikwata umulimo kuntu aikala uko umwine eka ukwabula\nukumufenenkesha enga itwala pantanshi ifyo afwaya.\nPakukwata ishi nsambu, onse afwile ukukonka amafunde pamulandufye wa\nkwishiba nokucindika insambu sha bambi pakuti kwingaba imbelo shisuma,\nnomutelelwe mu calo umo bonse bakwata insambu yakulandapo.\nIshi nsambu nobuntungwa teti shibomfiwe ukupula mubufwayo ne\nfyaimininapo ifyalo fya ikatana.",
            "Image": "e553a2ef19ee990197c383e0a57d559f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Icikomo 30\nTapali nangu cmo muli uku kusosa icinga pilibulwa ukuti icalo icili\nconse, ibumba lya bantu nangu umuntu umo nakwata insambu ukucita icili\nconse icakwiminina pa koanula insambu no buntungwa filondolelwe\nnokulembwa.",
            "Image": "fc13c9e7965a0015d81f39baf2317a6a"
        }
    }
}

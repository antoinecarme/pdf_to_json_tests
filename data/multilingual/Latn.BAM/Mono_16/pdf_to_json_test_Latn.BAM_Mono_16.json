{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466986,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Hadamaden josiraw dantigɛkan, 1948\nɲebila\nK’a d’a kan ko dine hɔrɔnɲa ni tilennenɲa ni lafiya sintin ye hadamaden\nbɛɛ danbe dɔnni n’u josiraw danmakɛɲneni ye,\nK’a d’a kan ko hadamaden josiraw n’u kɔnni kɛra dannajuguya caman sababu\nye minnu bɛ maaya ɲugun, ani ko hadamaden haju bɛɛ la gɛlɛnman ye de ka\ndiɲe kura dabali min den si tɛ bali k’a hakilila fɔ nink’a dannasira\nbatu, min den bɛɛ tangalen bɛ bagabagali ni ɲani ma,\nK’a d’a kan ko a tɛ ɲɛ fo hadamaden josiraw ka lakana sariyabatufanga de\nfe yaasa muruti kana kɛ mɔgɔ ma jagoya ye tɔɲɔn ni degun kanma,\nK’a d’a kan ko kanu jiidili ka kan ka kɔkɔrɔdon kabilaw ni ɲɔgɔn cɛ,\nK’a d’a kan ko Diɲe kabilatɔn y’a ɲaniya dantigɛ kokura, kabilaw\nBɛnkansɛbɛn kɔnɔ, ko ale sirilen bɛ hadamaden josira bɛrɛw la, hadamaden\ndanbe n’a kiimɛ na, cɛ ni muso josiraw kɛɲɛni na, ani ko a b’a cɛsire\nmaaya ka taa ɲe, diɲɛnatigɛ ka nɔgɔya hɔrɔnɲa jiidilen kɔnɔ,\nK’a d’a kan ko tɔndenjamana bɛɛ y’a kandi ko a bɛ fara Kabilatɔn kan ka\nhadamaden josiraw n’a ka hɔrɔnɲa bɛrɛ lakana ani k’u waleya diɲe bɛɛ\nkɔnɔ,\nK’a d’a kan ko fɔlen tɛ se ka tiimɛ a ɲɛ ma ni bɛn ma kɛ josiraw ni\nhɔrɔnɲa faamucogo kan,\nTɔn ɲɛjama y’a kanbɔ\nHadamaden josiraw dantigɛkan in ka kɛ diɲɛ fasojama n’a kabila bɛɛ\nkuntilenna ye, yaasa a ka basigi mɔgɔ kelen-kelen bɛɛ hakili la, ani\nmaaya labɛnbolo bɛɛ kɔnɔ, u k’u cɛsiri kalan ni ladamuni fɛ ka josira ni\nhɔrɔɲasira ninnu batuli jiidi, ka fɛɛrɛ tigɛ faso kɔnɔ n’a kɔn kan ka\nsira ninnu jateli n’u waleyali nɛmɛnɛmɛ tiimɛ diɲɛ bɛɛ, tɔndenjamanaw\nyɛrɛ kɔnɔmɔgɔw fɛ, ani u ka marajamanw kɔnɔmɔgɔw fɛ.\nSariyasen fɔlɔ :\nHadamaden bɛɛ danmakɛɲɛnen bɛ bange, danbe ni josira la. Hakili ni taasi\nb’u bɛɛ la, wa u ka kan ka badenɲasira de waleya u ni ɲɔgɔn cɛ.\nSariyasen 2n :\nBɛɛ ka kan josira ni hɔrɔnɲasira dantigɛlen ninnu bɛɛ la, wolomali fan\nsi t’a la, janko siyawoloma, fari jɛya n’a finɲa, cɛya ni musoya, kan,\ndiinɛ, politikisira ni miirisira jan o jan, fasowoloma ni sɛrɛwoloma,\nsɔrɔ ni bonda ni jɔyɔrɔwoloma fan o fan.\nWa mɔgɔ tɛ minɛ i bɔyɔrɔ ma, o dabolo mana kɛ fɛn o fɛn ye politiki ni\nsariya la ani diɲɛ kɔnɔ: o ka kɛ jamana wali dugukolo yɛrɛmahɔrɔn ye,\nwali kalifafen, wali maralen, wali dankari bɛ min ka setigiya la,\nSariyasen 3n :",
            "Image": "da236afab6f7ba7c117c2378151e52c9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Hadamaden bɛɛ ka kan ni kisi ni tanga ni hɔrɔɲa ye.\nSariyasen 4n :\nMɔgɔ si tɛ kɛ jɔn ye, wali bolokɔnɔmɔgɔ. Jɔnɲa ni jɔnjago jan o jan\nkɔnnen don.\nSariyasen 5n :\nMɔgɔ si ni man kan ka ɲangata ; dannajuguya ɲangini wali danbelakari\nɲagagini man kan ka da i kan.\nSariyasen 6n :\nMɔgɔ bɛɛ ka kan ni jateli ye sariya fɛ yɔrɔ bɛɛ.\nSariyasen 7n :\nBɛɛ ka kan sariya la, bɛɛ ka kan ni lakanani ye sariya fɛ Bɛɛ ka kan ka\nkisi fisamanciyawalew ma minnu bɛ dankari kɛ Dantigɛkan in na, ani\nmɔgɔlaɲiniwale fɛn o fɛn bɛ na n’o ɲɔgɔn fisamanciya ye.\nSariyasen 8n :\nBɛɛ jo don k’i siri jamana sariyabolo ɲumanw na k’i josira bɛrɛw\ndankariwlew kɛlɛ, i josira minnu sɛmɛntiyalen bɛ jamana Sariyabaju fɛ.\nSariyasen 9n :\nBin man kan ka kɛ mɔgɔ si kan k’i minɛ, k’i datugu, wali k’i gɛn dugu\nla.\nSariyasen 10n :\nBɛɛ jo bɛ k’i fɛla da kɛnɛ kan kiirida tilennen bagabagabali kɔrɔ, a ka\njo ni jalaki bɔ ɲɔgɔn na n’a ma kɛ ni mɔgɔlawoloma ye.\nSariyasen 11n :\nKo mana da mɔgɔ la, i tɛ minɛ sɔntigi ye fo kiiri k’i jalaki bange kɛnɛ\nkan i lapasalisira bɛɛ tiimɛnen kɔ.\nMɔgɔ te ɲangi k’a da kɛwale wali fili kan kɛwaati y’a sɔrɔ si tɛ jamana\nkɔnɔ wali jamanaw ni ɲɔgɔn cɛ min b’o jate ko jugu ye. Wa ɲangili fana\nte da i kan ka tɛmɛn min tun bɛ sen na kan ko jugu kɛtuma na.\nSariyasen 12n :\nBin tɛ se ka kɛ mɔgɔ kan ka don i gundo la, i ka dukɔnɔkow la, i siso\nkɔnɔ an’i ka gundosɛbɛnw na, wali ka dankari kɛ i tɔgɔ ni danbe la.\nSariya ka kan ka bɛɛ tanga o binkanni ni dankari sugu ma.\nSariyasen 13n :\nBɛɛ ka kan ni taa-ninka-segin ye i fɛrɛ ma, ani i sigiyɔrɔ sugandili\njamana kɔnɔ.",
            "Image": "fd216d4a086f83b1e709cd1bd785959d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mɔgɔ tɛ bali ka bɔ i ka jamana wali jamana wɛrɛ kono, ka tila ka segin i\nka jamana kɔnɔ.\nSariyasen 14n :\nBɛɛ jo don ka bɔ mafiɲɛya kɔrɔ ka taga i kun kalifa yɔrɔ wɛrɛ, wa o\njamana wɛrɛ man kan k’i jɛ kalifayɔrɔ la.\nI man kan n’o josira ye n’i nɔminɛkun ye ko jugu kɛli de ye jaati\nforobasariya la walima kɛwale minnu bɛ Kabilatɔn kuntilenna n’a daliluw\nsɔsɔ.\nSariyasen 15n :\nMɔgɔ bɛɛ ka kan ni kabilaya ye.\nBin tɛ kɛ mɔgɔ si kan k’i jɛ kabilaya la, wali k’i bali ka kabilaya\nfalen.\nSariyasen 16n :\nCɛ ni muso si mana se furu ye, siyako t’o la, kabilako t’o la, diinɛko\nt’o la, u ka kan ni furu ni denbaya ye. U danma ka kan josira la furu\ndontuma n’a kuntagala kɔnɔ ani a sali kɛnɛ kan.\nFuru tɛ se ka siri ni cɛ ni muso ma diɲɛ n’a ye faasi.\n[missing]\nSariyasen 17n :\nI kelen na o, jɛ kɔnɔ o, mɔgɔ bɛɛ ka kan ni tɔgɔlafɛntigiya ye.\nBin tɛ se ka kɛ mɔgɔ kan k’i tɔgɔlafɛn minɛ i la.\nSariyasen 18n :\nBɛɛ b’i yɛrɛ ye miirisira ni taasi ni diinɛko la; o jo b’i yamaruya ka\ndiinɛ n’i dannako falen, ani k’u waleya i kelen na wali i n’i jenɔgɔnw,\nkɛnɛ kan wali dunduguma na, kalan ni matarafali ni batu sen fɛ.\nSariyasen 19n :\nBɛɛ sago bɛ i miiriya la, ani i kakilila jirali; o la i tɛ bagabaga k’a\nda i miiriya kan, wa i jo bɛ ka miiriya ni kibaruyaw ɲini ani k’u gansi\nfo jamana fo jamana, jɛnsɛnnifɛɛrɛ sugu bɛɛ la.\nSariyasen 20n :\nBɛɛ sago bɛ ka jɛ dilan, ka ɲɔgɔɲew kɛ.\nMɔgɔ tɛ jagoya ka don jɛ la.\nSariyasen 21n :\nBɛɛ ka kan in jɔyɔrɔ ye i faso koɲɛw ɲɛkun na, i yɛrɛkun wali i\ndungɔlamɔgɔ sugandilen fɛ.",
            "Image": "3782b47c8a47542913dd3d5dff885cbd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Bɛɛ ka kan ni jɔyɔrɔ ye, ɲɛnawoloma t’a la, i ka jamana forobabaaraw la.\nJamana dungɔ de ye forobafanga daga; a dungɔ ka kan ka jira kalada\njɛlenw sen fɛ, bɛɛ ka kan forobakalada minnu na, gundo la wali o ɲɔgɔnna\nsiraw la minnu bɛ sagolasugandili tiimɛ.\nSariyasen 22n :\nBɛɛ ye maaya den ye minkɛ, bɛɛ ka kan ni ɲɛsuma ye maaya kɔnɔ ; jamana\nka magan ni jamanaw cɛ ɲɔgɔndɛmɛn ka kan ka kɛ sababu ye, jamana sariya\nn’a seko hukumu kɔnɔ, ka bɛɛ josira tiimɛ sɔrɔ ni diɲɛnatigɛ ni faamuya\nsiratigɛ la, danbe ni mɔgɔ bɛrɛya yiriwali tɛ taa o minnu kɔ.\nSariyasen 23n :\nMɔgɔ bɛɛ ka kan ni baara ye, baaracogo ɲuman in baara nafaman; bɛɛ ka\nkan ka tanga baarantaɲa ma.\nBaaraw mana kɛɲɛ, saraw ka kan ka kɛɲɛ ; mɔgɔ ma bɔ mɔgɔ la, bɛɛ ka kan\no la.\nMɔgɔ o mɔgɔ n’i bɛ baara la, i ka kan ni sara sɛbɛ ye min bɛ i n’i ka\ndenbaya sutura hadamadeɲa na, ani maaya lakanasira tɔ fɛn o fɛn n’a kun\nbɛ.\nBɛɛ jo bɛ ka mɔgɔ wɛrɛw fara i kan ka kaaratɔnw dilan, wali ka don\nbaaratɔnw na, yaasa k’i nafasiraw makara.\nSariyasen 24n:\nBɛɛ ka kan i lafiɲɛ ni ɲɛnajɛ ye, ani baarawaati dannen hakɛ la, ani\nwaati ni waati sɛgɛnnabɔ min tɛ sara la.\nSariyasen 25n :\nMɔgɔ bɛɛ ka kan ni sɔrɔ ye diɲɛnatigɛ la min bɛ kɛnɛya ni hɛɛrɛ sabati i\nn’i ka denbaya ye, i ko balo, fɛɛrɛbɔ, siso, furakɛli, ani maaya\ndɛmɛnsira gɛlɛnw; i ka kan ni dɛmɛn ye baarantaɲa ni bana ni dɛsɛ ni\nfiriya ni kɔrɔ kɔnɔ, o n’a ɲɔgɔnna baanmako mana kɛ sababu ye k’i ka\ndiɲɛnatigɛ sɔrɔsiraw tiɲe.\nBange ni deɲa ka kan ni dɛmɛn ni ladonni kɛrɛnkɛrɛnnen ye. Den o den, a\nkɛra furu den ye o, a ma kɛ furu den ye o, bɛɛ ka kan lakanacogo kelen\nna maaya kɔnɔ.\nSariyasen 26n :\nMɔgɔ bɛɛ ka kan ni kalan ye. Sara man kan ka bɔ kalan na, kalanbaju kɔni\nna fiyew. Kalanbaju ye bɛɛ ma wajibi ye. Fɛɛrɛkalan ni baarakalan ka kan\nka forobaya; kalandakunba ka kan ka labila bɛɛ ye, fisamanciya t’a la,\nmɔgɔ o mɔgɔ n’i y’a sarati dafa.\nLadamuni ka kan ka ɲesin mɔgɔ bɛrɛya yiriwali ma, hadamaden josiraw\nmatarafali ni hɔrɔɲa bajuw sinsinni . A ka kan ka faamuya ni sabali ni\nteriya ɲɔgɔya kabilaw ni sibolow ni diinɛkulu bɛɛ ni ɲɔgɔn cɛ, ani ka\nDiɲɛ kabilatɔn ka lafiya basigiwalew yiriwa.",
            "Image": "208fcf0bbfad29665dcdcf0edae9fbad"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Bangebagaw fɔlɔ de sago bɛ u denw ladamucogo sugandili la.\nSariyasen 27n :\nA bɛ bɛɛ sago la k’i nindon jama ka faamuyasiraw la, ka bɔ masiriw\nnunma, k’i nindon dɔnniya yiriwawalew la ani ka bɔ a hɛɛrɛ nunma.\nBɛɛ tɔgɔ n’i ka nafa ka kan ka lakana i ka dɔnko ni sɛbɛnko ni masiriko\nbaara kɛlenw na.\nSariyasen 28n :\nBɛɛ jo bɛ k’a ɲini labɛn ka kɛ maaya la ani jamanaw cɛ la, min b’a to\njosira ni hɔrɔnɲa baju minnu dantigɛlen filɛ Dantigɛkan in kɔnɔ, olu ka\nsira sɔrɔ a ɲɛ ma.\nSariyasen 29n :\nI ka hadamadenɲa yiriwali sirilen be maaya jɛkulu min na, o ka ci b’i\nkan.\nDan si tɛ josira taama ni hɔrɔnɲa tɔnɔbɔ la, fo sariya ka dan sigilen\nminnu kun ye ka tɔw josiraw ni hɔrɔɲasiraw gasi sigi, ani tilennenɲa ni\nbasigi ni jama ka hɛɛrɛ tɛe taga wajibi minnu kɔ sariyafanga kɔnɔ ka olu\ntiimɛ.\nO jow ni hɔrɔnɲasira ninnu tɛ boli cogo si la min be Kabilatɔn\nkuntilennaw n’a daliluw kota.\nSariyasen 30n :\nJɔyɔrɔ fɛn o fɛn dantigɛlen ye nin Dantigɛkan in kɔnɔ, Fanga wali jɛkulu\nwali mɔgɔ kelen sijo tɛ k’o minɛ yamaruya ye ka sira taama, wali ka\nwalekɛ, min kun ye hadamaden josira ni hɔrɔnɲasira jiralen ninnu tiɲɛni\nye.",
            "Image": "a576a7ba5f7e89d1300c3230a3f8f020"
        }
    }
}

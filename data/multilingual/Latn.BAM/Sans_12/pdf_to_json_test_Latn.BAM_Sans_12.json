{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466916,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Hadamaden josiraw dantig\u025bkan, 1948\n\u0272ebila\nK\u2019a d\u2019a kan ko dine h\u0254r\u0254n\u0272a ni tilennen\u0272a ni lafiya sintin ye hadamaden b\u025b\u025b danbe d\u0254nni n\u2019u josiraw danmak\u025b\u0272neni ye,\nK\u2019a d\u2019a kan ko hadamaden josiraw n\u2019u k\u0254nni k\u025bra dannajuguya caman sababu ye minnu b\u025b maaya \u0272ugun, ani ko hadamaden haju b\u025b\u025b la\ng\u025bl\u025bnman ye de ka di\u0272e kura dabali min den si t\u025b bali k\u2019a hakilila f\u0254 nink\u2019a dannasira batu, min den b\u025b\u025b tangalen b\u025b bagabagali ni \u0272ani ma,\nK\u2019a d\u2019a kan ko a t\u025b \u0272\u025b fo hadamaden josiraw ka lakana sariyabatufanga de fe yaasa muruti kana k\u025b m\u0254g\u0254 ma jagoya ye t\u0254\u0272\u0254n ni degun\nkanma,\nK\u2019a d\u2019a kan ko kanu jiidili ka kan ka k\u0254k\u0254r\u0254don kabilaw ni \u0272\u0254g\u0254n c\u025b,\nK\u2019a d\u2019a kan ko Di\u0272e kabilat\u0254n y\u2019a \u0272aniya dantig\u025b kokura, kabilaw B\u025bnkans\u025bb\u025bn k\u0254n\u0254, ko ale sirilen b\u025b hadamaden josira b\u025br\u025bw la,\nhadamaden danbe n\u2019a kiim\u025b na, c\u025b ni muso josiraw k\u025b\u0272\u025bni na, ani ko a b\u2019a c\u025bsire maaya ka taa \u0272e, di\u0272\u025bnatig\u025b ka n\u0254g\u0254ya h\u0254r\u0254n\u0272a jiidilen\nk\u0254n\u0254,\nK\u2019a d\u2019a kan ko t\u0254ndenjamana b\u025b\u025b y\u2019a kandi ko a b\u025b fara Kabilat\u0254n kan ka hadamaden josiraw n\u2019a ka h\u0254r\u0254n\u0272a b\u025br\u025b lakana ani k\u2019u waleya di\u0272e\nb\u025b\u025b k\u0254n\u0254,\nK\u2019a d\u2019a kan ko f\u0254len t\u025b se ka tiim\u025b a \u0272\u025b ma ni b\u025bn ma k\u025b josiraw ni h\u0254r\u0254n\u0272a faamucogo kan,\nT\u0254n \u0272\u025bjama y\u2019a kanb\u0254\nHadamaden josiraw dantig\u025bkan in ka k\u025b di\u0272\u025b fasojama n\u2019a kabila b\u025b\u025b kuntilenna ye, yaasa a ka basigi m\u0254g\u0254 kelen-kelen b\u025b\u025b hakili la, ani\nmaaya lab\u025bnbolo b\u025b\u025b k\u0254n\u0254, u k\u2019u c\u025bsiri kalan ni ladamuni f\u025b ka josira ni h\u0254r\u0254\u0272asira ninnu batuli jiidi, ka f\u025b\u025br\u025b tig\u025b faso k\u0254n\u0254 n\u2019a k\u0254n kan ka\nsira ninnu jateli n\u2019u waleyali n\u025bm\u025bn\u025bm\u025b tiim\u025b di\u0272\u025b b\u025b\u025b, t\u0254ndenjamanaw y\u025br\u025b k\u0254n\u0254m\u0254g\u0254w f\u025b, ani u ka marajamanw k\u0254n\u0254m\u0254g\u0254w f\u025b.\nSariyasen f\u0254l\u0254 :\nHadamaden b\u025b\u025b danmak\u025b\u0272\u025bnen b\u025b bange, danbe ni josira la. Hakili ni taasi b\u2019u b\u025b\u025b la, wa u ka kan ka baden\u0272asira de waleya u ni \u0272\u0254g\u0254n c\u025b.\nSariyasen 2n :\nB\u025b\u025b ka kan josira ni h\u0254r\u0254n\u0272asira dantig\u025blen ninnu b\u025b\u025b la, wolomali fan si t\u2019a la, janko siyawoloma, fari j\u025bya n\u2019a fin\u0272a, c\u025bya ni musoya, kan,\ndiin\u025b, politikisira ni miirisira jan o jan, fasowoloma ni s\u025br\u025bwoloma, s\u0254r\u0254 ni bonda ni j\u0254y\u0254r\u0254woloma fan o fan.\nWa m\u0254g\u0254 t\u025b min\u025b i b\u0254y\u0254r\u0254 ma, o dabolo mana k\u025b f\u025bn o f\u025bn ye politiki ni sariya la ani di\u0272\u025b k\u0254n\u0254: o ka k\u025b jamana wali dugukolo\ny\u025br\u025bmah\u0254r\u0254n ye, wali kalifafen, wali maralen, wali dankari b\u025b min ka setigiya la,",
            "Image": "6cab4ad30fb602e56bf538d34a58c02f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Sariyasen 3n :\nHadamaden b\u025b\u025b ka kan ni kisi ni tanga ni h\u0254r\u0254\u0272a ye.\nSariyasen 4n :\nM\u0254g\u0254 si t\u025b k\u025b j\u0254n ye, wali bolok\u0254n\u0254m\u0254g\u0254. J\u0254n\u0272a ni j\u0254njago jan o jan k\u0254nnen don.\nSariyasen 5n :\nM\u0254g\u0254 si ni man kan ka \u0272angata ; dannajuguya \u0272angini wali danbelakari \u0272agagini man kan ka da i kan.\nSariyasen 6n :\nM\u0254g\u0254 b\u025b\u025b ka kan ni jateli ye sariya f\u025b y\u0254r\u0254 b\u025b\u025b.\nSariyasen 7n :\nB\u025b\u025b ka kan sariya la, b\u025b\u025b ka kan ni lakanani ye sariya f\u025b B\u025b\u025b ka kan ka kisi fisamanciyawalew ma minnu b\u025b dankari k\u025b Dantig\u025bkan in na, ani\nm\u0254g\u0254la\u0272iniwale f\u025bn o f\u025bn b\u025b na n\u2019o \u0272\u0254g\u0254n fisamanciya ye.\nSariyasen 8n :\nB\u025b\u025b jo don k\u2019i siri jamana sariyabolo \u0272umanw na k\u2019i josira b\u025br\u025bw dankariwlew k\u025bl\u025b, i josira minnu s\u025bm\u025bntiyalen b\u025b jamana Sariyabaju f\u025b.\nSariyasen 9n :\nBin man kan ka k\u025b m\u0254g\u0254 si kan k\u2019i min\u025b, k\u2019i datugu, wali k\u2019i g\u025bn dugu la.\nSariyasen 10n :\nB\u025b\u025b jo b\u025b k\u2019i f\u025bla da k\u025bn\u025b kan kiirida tilennen bagabagabali k\u0254r\u0254, a ka jo ni jalaki b\u0254 \u0272\u0254g\u0254n na n\u2019a ma k\u025b ni m\u0254g\u0254lawoloma ye.\nSariyasen 11n :\nKo mana da m\u0254g\u0254 la, i t\u025b min\u025b s\u0254ntigi ye fo kiiri k\u2019i jalaki bange k\u025bn\u025b kan i lapasalisira b\u025b\u025b tiim\u025bnen k\u0254.\nM\u0254g\u0254 te \u0272angi k\u2019a da k\u025bwale wali fili kan k\u025bwaati y\u2019a s\u0254r\u0254 si t\u025b jamana k\u0254n\u0254 wali jamanaw ni \u0272\u0254g\u0254n c\u025b min b\u2019o jate ko jugu ye. Wa \u0272angili\nfana te da i kan ka t\u025bm\u025bn min tun b\u025b sen na kan ko jugu k\u025btuma na.\nSariyasen 12n :\nBin t\u025b se ka k\u025b m\u0254g\u0254 kan ka don i gundo la, i ka duk\u0254n\u0254kow la, i siso k\u0254n\u0254 an\u2019i ka gundos\u025bb\u025bnw na, wali ka dankari k\u025b i t\u0254g\u0254 ni danbe la.\nSariya ka kan ka b\u025b\u025b tanga o binkanni ni dankari sugu ma.",
            "Image": "f86a1314f1fad661663277fa448933e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Sariyasen 13n :\nB\u025b\u025b ka kan ni taa-ninka-segin ye i f\u025br\u025b ma, ani i sigiy\u0254r\u0254 sugandili jamana k\u0254n\u0254.\nM\u0254g\u0254 t\u025b bali ka b\u0254 i ka jamana wali jamana w\u025br\u025b kono, ka tila ka segin i ka jamana k\u0254n\u0254.\nSariyasen 14n :\nB\u025b\u025b jo don ka b\u0254 mafi\u0272\u025bya k\u0254r\u0254 ka taga i kun kalifa y\u0254r\u0254 w\u025br\u025b, wa o jamana w\u025br\u025b man kan k\u2019i j\u025b kalifay\u0254r\u0254 la.\nI man kan n\u2019o josira ye n\u2019i n\u0254min\u025bkun ye ko jugu k\u025bli de ye jaati forobasariya la walima k\u025bwale minnu b\u025b Kabilat\u0254n kuntilenna n\u2019a daliluw\ns\u0254s\u0254.\nSariyasen 15n :\nM\u0254g\u0254 b\u025b\u025b ka kan ni kabilaya ye.\nBin t\u025b k\u025b m\u0254g\u0254 si kan k\u2019i j\u025b kabilaya la, wali k\u2019i bali ka kabilaya falen.\nSariyasen 16n :\nC\u025b ni muso si mana se furu ye, siyako t\u2019o la, kabilako t\u2019o la, diin\u025bko t\u2019o la, u ka kan ni furu ni denbaya ye. U danma ka kan josira la furu\ndontuma n\u2019a kuntagala k\u0254n\u0254 ani a sali k\u025bn\u025b kan.\nFuru t\u025b se ka siri ni c\u025b ni muso ma di\u0272\u025b n\u2019a ye faasi.\n[missing]\nSariyasen 17n :\nI kelen na o, j\u025b k\u0254n\u0254 o, m\u0254g\u0254 b\u025b\u025b ka kan ni t\u0254g\u0254laf\u025bntigiya ye.\nBin t\u025b se ka k\u025b m\u0254g\u0254 kan k\u2019i t\u0254g\u0254laf\u025bn min\u025b i la.\nSariyasen 18n :\nB\u025b\u025b b\u2019i y\u025br\u025b ye miirisira ni taasi ni diin\u025bko la; o jo b\u2019i yamaruya ka diin\u025b n\u2019i dannako falen, ani k\u2019u waleya i kelen na wali i n\u2019i jen\u0254g\u0254nw,\nk\u025bn\u025b kan wali dunduguma na, kalan ni matarafali ni batu sen f\u025b.\nSariyasen 19n :\nB\u025b\u025b sago b\u025b i miiriya la, ani i kakilila jirali; o la i t\u025b bagabaga k\u2019a da i miiriya kan, wa i jo b\u025b ka miiriya ni kibaruyaw \u0272ini ani k\u2019u gansi fo\njamana fo jamana, j\u025bns\u025bnnif\u025b\u025br\u025b sugu b\u025b\u025b la.",
            "Image": "df9847b327730c6b05423b4cad59a652"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Sariyasen 20n :\nB\u025b\u025b sago b\u025b ka j\u025b dilan, ka \u0272\u0254g\u0254\u0272ew k\u025b.\nM\u0254g\u0254 t\u025b jagoya ka don j\u025b la.\nSariyasen 21n :\nB\u025b\u025b ka kan in j\u0254y\u0254r\u0254 ye i faso ko\u0272\u025bw \u0272\u025bkun na, i y\u025br\u025bkun wali i dung\u0254lam\u0254g\u0254 sugandilen f\u025b.\nB\u025b\u025b ka kan ni j\u0254y\u0254r\u0254 ye, \u0272\u025bnawoloma t\u2019a la, i ka jamana forobabaaraw la.\nJamana dung\u0254 de ye forobafanga daga; a dung\u0254 ka kan ka jira kalada j\u025blenw sen f\u025b, b\u025b\u025b ka kan forobakalada minnu na, gundo la wali o\n\u0272\u0254g\u0254nna siraw la minnu b\u025b sagolasugandili tiim\u025b.\nSariyasen 22n :\nB\u025b\u025b ye maaya den ye mink\u025b, b\u025b\u025b ka kan ni \u0272\u025bsuma ye maaya k\u0254n\u0254 ; jamana ka magan ni jamanaw c\u025b \u0272\u0254g\u0254nd\u025bm\u025bn ka kan ka k\u025b sababu ye,\njamana sariya n\u2019a seko hukumu k\u0254n\u0254, ka b\u025b\u025b josira tiim\u025b s\u0254r\u0254 ni di\u0272\u025bnatig\u025b ni faamuya siratig\u025b la, danbe ni m\u0254g\u0254 b\u025br\u025bya yiriwali t\u025b taa o\nminnu k\u0254.\nSariyasen 23n :\nM\u0254g\u0254 b\u025b\u025b ka kan ni baara ye, baaracogo \u0272uman in baara nafaman; b\u025b\u025b ka kan ka tanga baaranta\u0272a ma.\nBaaraw mana k\u025b\u0272\u025b, saraw ka kan ka k\u025b\u0272\u025b ; m\u0254g\u0254 ma b\u0254 m\u0254g\u0254 la, b\u025b\u025b ka kan o la.\nM\u0254g\u0254 o m\u0254g\u0254 n\u2019i b\u025b baara la, i ka kan ni sara s\u025bb\u025b ye min b\u025b i n\u2019i ka denbaya sutura hadamade\u0272a na, ani maaya lakanasira t\u0254 f\u025bn o f\u025bn n\u2019a\nkun b\u025b.\nB\u025b\u025b jo b\u025b ka m\u0254g\u0254 w\u025br\u025bw fara i kan ka kaarat\u0254nw dilan, wali ka don baarat\u0254nw na, yaasa k\u2019i nafasiraw makara.\nSariyasen 24n:\nB\u025b\u025b ka kan i lafi\u0272\u025b ni \u0272\u025bnaj\u025b ye, ani baarawaati dannen hak\u025b la, ani waati ni waati s\u025bg\u025bnnab\u0254 min t\u025b sara la.\nSariyasen 25n :\nM\u0254g\u0254 b\u025b\u025b ka kan ni s\u0254r\u0254 ye di\u0272\u025bnatig\u025b la min b\u025b k\u025bn\u025bya ni h\u025b\u025br\u025b sabati i n\u2019i ka denbaya ye, i ko balo, f\u025b\u025br\u025bb\u0254, siso, furak\u025bli, ani maaya\nd\u025bm\u025bnsira g\u025bl\u025bnw; i ka kan ni d\u025bm\u025bn ye baaranta\u0272a ni bana ni d\u025bs\u025b ni firiya ni k\u0254r\u0254 k\u0254n\u0254, o n\u2019a \u0272\u0254g\u0254nna baanmako mana k\u025b sababu ye k\u2019i\nka di\u0272\u025bnatig\u025b s\u0254r\u0254siraw ti\u0272e.\nBange ni de\u0272a ka kan ni d\u025bm\u025bn ni ladonni k\u025br\u025bnk\u025br\u025bnnen ye. Den o den, a k\u025bra furu den ye o, a ma k\u025b furu den ye o, b\u025b\u025b ka kan lakanacogo",
            "Image": "a73b1f2d000646c25dd9d8cda96b2724"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "kelen na maaya k\u0254n\u0254.\nSariyasen 26n :\nM\u0254g\u0254 b\u025b\u025b ka kan ni kalan ye. Sara man kan ka b\u0254 kalan na, kalanbaju k\u0254ni na fiyew. Kalanbaju ye b\u025b\u025b ma wajibi ye. F\u025b\u025br\u025bkalan ni\nbaarakalan ka kan ka forobaya; kalandakunba ka kan ka labila b\u025b\u025b ye, fisamanciya t\u2019a la, m\u0254g\u0254 o m\u0254g\u0254 n\u2019i y\u2019a sarati dafa.\nLadamuni ka kan ka \u0272esin m\u0254g\u0254 b\u025br\u025bya yiriwali ma, hadamaden josiraw matarafali ni h\u0254r\u0254\u0272a bajuw sinsinni . A ka kan ka faamuya ni sabali\nni teriya \u0272\u0254g\u0254ya kabilaw ni sibolow ni diin\u025bkulu b\u025b\u025b ni \u0272\u0254g\u0254n c\u025b, ani ka Di\u0272\u025b kabilat\u0254n ka lafiya basigiwalew yiriwa.\nBangebagaw f\u0254l\u0254 de sago b\u025b u denw ladamucogo sugandili la.\nSariyasen 27n :\nA b\u025b b\u025b\u025b sago la k\u2019i nindon jama ka faamuyasiraw la, ka b\u0254 masiriw nunma, k\u2019i nindon d\u0254nniya yiriwawalew la ani ka b\u0254 a h\u025b\u025br\u025b nunma.\nB\u025b\u025b t\u0254g\u0254 n\u2019i ka nafa ka kan ka lakana i ka d\u0254nko ni s\u025bb\u025bnko ni masiriko baara k\u025blenw na.\nSariyasen 28n :\nB\u025b\u025b jo b\u025b k\u2019a \u0272ini lab\u025bn ka k\u025b maaya la ani jamanaw c\u025b la, min b\u2019a to josira ni h\u0254r\u0254n\u0272a baju minnu dantig\u025blen fil\u025b Dantig\u025bkan in k\u0254n\u0254, olu\nka sira s\u0254r\u0254 a \u0272\u025b ma.\nSariyasen 29n :\nI ka hadamaden\u0272a yiriwali sirilen be maaya j\u025bkulu min na, o ka ci b\u2019i kan.\nDan si t\u025b josira taama ni h\u0254r\u0254n\u0272a t\u0254n\u0254b\u0254 la, fo sariya ka dan sigilen minnu kun ye ka t\u0254w josiraw ni h\u0254r\u0254\u0272asiraw gasi sigi, ani tilennen\u0272a ni\nbasigi ni jama ka h\u025b\u025br\u025b t\u025be taga wajibi minnu k\u0254 sariyafanga k\u0254n\u0254 ka olu tiim\u025b.\nO jow ni h\u0254r\u0254n\u0272asira ninnu t\u025b boli cogo si la min be Kabilat\u0254n kuntilennaw n\u2019a daliluw kota.\nSariyasen 30n :\nJ\u0254y\u0254r\u0254 f\u025bn o f\u025bn dantig\u025blen ye nin Dantig\u025bkan in k\u0254n\u0254, Fanga wali j\u025bkulu wali m\u0254g\u0254 kelen sijo t\u025b k\u2019o min\u025b yamaruya ye ka sira taama, wali\nka walek\u025b, min kun ye hadamaden josira ni h\u0254r\u0254n\u0272asira jiralen ninnu ti\u0272\u025bni ye.",
            "Image": "3e8c6164771c571e1d45d3e1e872747f"
        }
    }
}

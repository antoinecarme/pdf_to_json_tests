{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469283,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NAN IN KWALOK EO AN LAL IN KIN MARON KO AN ARMIJ\nKin kwaloki\nKinke watoke utiej eo ej mottan maron ko rej jonair wot juon im rej men\nin letok non ro otemjej uaan bamle ko an otemjej im bwe men ekin rej\neinwot dreka in jabon em non anemkwoj, wanik im ainemon eo ilo lal in,\nKinke ne ej ejelok lemnok kaki im kwo-wan maron ko an armij enwij an\nwalok ilo jet wawin ko jen jerbal ko an ro dri nana im ejelok wawin\nmantin mour ejejjit im bwe jerbal kein rar kokkure boklikot eo an armij\notemjej, im kio emwij an ijino juon bar lol eo im emwij kwalok kake bwe\nilo lol in ekal ej men in kotobar eo elap tata an armij joanir wot juon\nbwe ren jimor jerammon jen anemkwoj in je im kwalok lemnok ko ilo\nburueir im tomak eo air im air anemkwoj ion mijak im aikuij,\nKinke ekanuij in lap tokjen, elane ejelok kilen armij bwe en komone juon\nwawin eo, einwot men in torak eo an eliktata, non jutak mae kien eo\nenana im wawin ko renana tata, bwe rul eo an kien ko emwij komoni en men\nin kejbarok maron ko an armij,\nKinke elap tokjen en wonmanlok im emonlok wawin jimjera eo ikotan lol\nko,\nKinke armij ro otemmjej air United Nations emwij air bar kabine tomak eo\nair ilo maron ko relaptata tokjeir an otemjej, ilo utiej eo im kin an\nwot tokjen kajojo armij im ilo maron ko jonair wot juon an man im kora\nro im dror ilo burueir bwe ren lemanlok im kokmonmonlok wawin jukjuk im\nber ko im bwe en emonlok kojeien armij ilo mour in kin anemkwoj eo\nelaplok,\nKinke lol ko Uaan emwij air kalimur bwe ren kotobar, ilo air kobalok im\nburu kuk iben United Nations, im lemanlok im kokmonmonlok im bwe otemjej\nren kautiej im lolorjaki maron ko an armij im anemkwoj ko air rellap\ntata tokjeir,\nKinke melele eo einwot juon kin maron kein im anemkwoj kein ej men eo\nelaptata tokjen non kotobrak kalimur in,\nKio, Kin men in,\nGeneral Assembly eo\nEi kwalok\nNan in Kwalok in Kin Maron Ko An Armij bwe en juon wawin eo einwot juot\nkien an armij otemjej im lol otomjej kotobar, im kin men in kajojo armij\notemjej im kajojo kien ko an lol otemjej, im bwe ien otemjej re drebij\nNan in Kwalok in ilo burueir, bwe ren kijenmij im katakin dron kake im\nkin jelalokijen ren lemanlok wawin kautiej maron kein im anemkwoj kein\nim kin wawin ko non kokmonmonlok, ilo kajojo lol ko ak ikotan lol ko non\ndron, non kotobar bwe en bo lemen an lol otemjej boki im lolorjaki,\njimor ikotan armij ro ilo lol ko rej Uaan im ikotair im ikotan jikin ko\nLol kein rej lali.",
            "Image": "bdd1af66528c33f17c06d4249dcf7918"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 1.\nArmij otemjej rej rujlok ilo anemkwoj im jonon utiej eo im maron ko air\nwot juon. Emwij lelok non ir maron in bukot non ir make im bareinwot\nboklikot kin men ko rej tomaki im bwe jerbal non dron ilo juon jitobon\njimpenjatin.\nArticle 2.\nKajojo armij renaj jerammon jen maron kein im anemkwoj kein emwij\nkolajraki ilo Nan in Kwalok in, im ejolok kalijoklok ilo jabrewot wawin\nko ikijien men kein, einwot kin jowi, uokan kil, man ak kora, kajin,\nkabun, lemnok kin kien ak lemnok ko jet, lol ak jukjuk im ber eo ear\njebar jene, mweiuk, lotak ak ijo ej ber ie ilo jukjuk im ber.\nBareinwot, ejelok kalijoklok naj komone non jabrewot armij ikijien\nlajrak in kien, ijoko eor an lol eo an ak jikin eo an maron ie ak kin\nkarkar in lol eo an non bar lol ko jet, mene lol eo ej make lale e make,\njuon bar lol ej lale ejelok an lol eo kien non an lale e make ak ej ber\niumwin pein bar juon lol ak iroij.\nArticle 3.\nKajojo armij eor an maron bwe en mour ilo mour in, bwe en wor an\nanemkwoj im bwe en jokane ilo e make.\nArticle 4.\nEn ejelok en ej dri komakoko ak ber ilo jerbel in komakoko; jerbal in\nkomakoko ak wiakake armij non jerbal in komakoko en mo komoni ilo\njabrewot wawin ko.\nArticle 5.\nEn ejelol armij en ej ber ilo intan im kokkure non enbwin eo an lak ilo\nwawin ko rellej, ak kaje kin wawin ko ejelok ilo mantin mour an armij ak\nilo wawin eo ej men in lelok non e jerata.\nArticle 6.\nKajojo armij eor an maron bwe en wor watoke ijoko otemjej ke e ej bar\njuon armij iman kien.\nArticle 7.\nAolep armij otemjej rej jonair wot juon iman kien im bwe kien en\nkejbarok ir ilo ejelok kalijoklok. Armij otemjej jonair wot bwe en wor\nkejbarok ir elane ej wor kalijoklok im ej rub Nan in Kwalok in im elane\nej wor jabrewot wawin kalijoklok.\nArticle 8.\nKajojo armij eor an maron in kajitok ak bukot wawin ko non lomoren ilo\niman dri ekajet ro ak jikin ekajet ko ilo lol ko air nae wawin ko rej\nkokkure maron ko air rellaptata im kien ko ak jemen e ko rar lilok non\ne.",
            "Image": "b16d8f16b188a794f2767de319ca6c25"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 9.\nEn ejelok armij en ej balbuj, ber ilo balbuj ak emwij jilkinlok e jen\nailin eo kin kilan jeb.\nArticle 10.\nKajojo armij eor im jonon an maron wot bar ro jet bwe en ber im jutak\niman dri ekajet ro ak ilo jikin ekajet eo emon im ejelok jeb, ilo bukot\nmaron ko an im ijoko kwonan kin jabrewot nana eo ear komone im eor\nliakelok e kake.\nArticle 11.\nKajojo armij eo im emwij liakelok e eor an maron non lemnok kake e ke\nejelok ruon mae ien eo emwij kamol ke eor ruon ekkar non kien iman dri\nekajet eo ak jikin ekajet eo ebellok non armij otemjej im bwe emwij an\nbok jabrewot wawin ko rekkar im emaron loi non jojomar ikijien.\nEn ejelok armij emwij liakelok e kin jabrewot jerbal eo enana ikijien\nkien eo ak kien eo emwij joloke im bwe men eo ear komone ejab nae\njabrewot kien, ekkar non kien lol eo an ak kien ko ikotan lol non lol,\nilo ien ear komone nana. Bareinwot en ejelok armij en kaje en ej boke im\nerrolok jen jonan kaje eo emkij karoke nae nana eo ear komone.\nArticle 12.\nEn ejelok armij en ej ber ilo aban kin kilan jeb nae mour im men ko an\nmake, bamle eo an, kabijuknen eo an ak leta ko an, ak bareinwot en\nejelok men in kokkure utiej eo an im mwilin. Kajojo armij otemjej eor an\nmaron bwe kien en kejbarok e jen men in aban ak kokkure.\nArticle 13.\nKajojo armij eor an anemkwoj bwe en itoitaik ak jokwe ilo kajojo lol.\nKajojo armij eor an maron in driojlok jen jabrewot lol, bareinwot lol eo\nan make, im bareinwot jeblak non lol eo an.\nArticle 14.\nKajojo armij eor an maron in bukot im jerammon jen jikin kane ilo\njabrewot lol ko jet ne ej ko jen wawin kaje ko ejelok uaan air nana.\nEjamin jerbal maron in ikijien liakelok ko im rar jebar jen nana jo rej\njab nae lemnok ko im tomak ilo kien ak jebar jen jerbal ko im rej nae un\nko im karok ko an United Nations.\nArticle 15.\nKajojo armij eor an maron bwe en eor an lol.\nEn ejelok armij en ej joko jen lol eo an kin kilan jeb ak bobrae jen an\nbukot bar juon an lol.\nArticle 16.",
            "Image": "44bb68afe153fd4182f545a7f59545ed"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Man im kora ro emwij air tobare yio eo ekkar, ilo ejelok jabrewot wawin\nbobrae ir, eor air maron in belele im ejak juon air bamle. Jonon maron\nko airro wot juon non belele, ilo ien air belele im mour iben dron, im\nilo ien eo ej jemlok belele eo airro.\nLio im Leo rej lemnok im belek dron ren belele wot ne irro ej make\nkaroke im ej emon ibeirro jimor.\nBamle eo jen jinoin ej einwot juon dreka im jabon em non juon jukjuk im\nber im ekkar bwe jukjuk im ber eo im lol eo ren kejbaroke.\nArticle 17.\nKajojo armij eor an maron bwe en wor im komon mweien e make im bareinwot\nbwe en kobalok iben ro jet.\nEn ejelok armij en rej boki men ko mweien jen e kin kilan jeb.\nArticle 18.\nKajojo armij otemjej eor an maron non anemkwoj kin lemnok, boklikot im\ntomak im kabun; maron in ekoba na iben anemkwoj in ukot kabun ak tomak\neo an, im anemkwoj, iben make ak iben ro jet im iman bwijin armij ak\niben make, im bwe en kwalok kin kabun ak tomak eo ilo katakin ro jet\nkake, ak lori ran non ran, kabun im kejbaroke.\nArticle 19.\nKajojo armij eor an maron\nlemnok eo an; maron ekoba\nmen in kaban e kin lemnok\nko an im lemnok ko an ilo\nin anemkwoj non komon an lemnok im kwalok kin\nna iben dror lemnok eo ilo buruen im en ejelok\neo an im bukot, bok im bwebwenato kake melele\njabrewot wawin ko jekdron ta eo ej ber iman.\nArticle 20.\nKajojo armij eor an maron in kwelok lok im ber ilo ien kwelok im drolul\nko reinemon.\nEn ejelok armij emwij kiele bwe en ber im uaan juon drolul.\nArticle 21.\nKajojo armij eor an maron in make bok kwonan ilo kien eo an ailin eo an,\nak kin dri kwelok ro ear make kelet ir.\nKajojo armij eor an maron bwe en bukot an jerbal ilo kien eo an ailin eo\nan.\nKonan eo an armij ro en berber in kien eo air; im konan in en walok im\nkomon ilo ien ekelel ko rejjet im rej komon jen ien non im bwe otemjej\njonan kilair wot juon rej bok kwonair ie im bwe rar vote ilo itino ak\nbar wawin ko jet uaair wot ilo air kejerbal air anemkwoj.\nArticle 22.\nKajojo armij, ke ej uaan juon jukjuk im ber, eor an maron in jokwane ilo\njukjuk im ber eo im ber en bok leen, ilo kate eo an lol eo an ak ilo an",
            "Image": "a51c92b9e6f7f07bad2e2333aee75eba"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "lol ko buru kuk iben dron im ekkar non drolul eo ak jen ijoko men in\njokwane in ej itok jen ilo kajojo Lol, maron in bijnej, ilo jukjuk im\nber eo im ilo mantin mour ko eor tokjeir non aurok eo an im bwe en\nanemkwoj non an kadreklok ak kokomonmonlok e make.\nArticle 23.\nKajojo armij eor an maron in jerbal, anemkwoj in make kelete jerbal eo\nan, ilo wawin ko re jejjit im emon im non kejbarok e jen an ejelok\njerbal.\nKajojo armij, ilo ejelok kalijoklok, eor an maron bwe en bok wonan ekkar\nnon jonan jerbal eo ej komone.\nKajojo armij eo ej jerbal eor an maron in wonan eo ejejjit im emon bwe\nen jokane mour eo an im bamle eo an im eor tokjen non aurok in armij, im\nen wor jibon, elane ekkar, kin wawin kejbarok ko ilo jukjuk im ber eo\nan.\nKajojo armij eor an maron in ejake im kobalok im drolul ko ekkar non\njerbal eo an non an maron kejbaroki maron ko an.\nArticle 24.\nKajojo armij eor an maron in kakije im bukot monono koba na iben aua im\nien jerbal ko re jejjit im bwe en bok wonan ilo ran in kakije ko jen ien\nnon ien.\nArticle 25.\nKajojo armij\nbamle eo an,\nrej ilok non\nne ej ejelok\nebwijwola ak\nbobrae.\neor an maron in bok wawin mour eo ebwe non ejmour eo an im\nkoba na iben mona, ballin, imon im uno (takto) im jerbal\ne jen jukjuk im ber eo, im bwe eor an maron in bok jokane\nan jerbal, ilo ien nanimij, mojino, emij leo ak lio belen,\nne ej ejelok men in an mour ilo wawin eo ejelok an maron in\nKora ro im ajiri ro rekkar bwe ren bok men in kejbarok ir im jibon ir.\nArticle 26.\nKajojo armij eor an maron in bukot jelalokijen. En bok jelalokijen eo\nejelok wonan, elaptata ilo elementary im jikin ko elaptata tokjeir ilo\njinoin. Ej aikuij in bok jelalokijen ilo elementary skul ko. Jelalokijen\nkin jerbal in kabel ko ak kain jerbal rot en juon armij ej komone ilo\naolepen mour eo an en wor non e im non an bukot jelalokijen jen skul ko\nreutiejlok en bellok non ekkar non jonon jela kab maron.\nJelalokijen en ilok non kokmonmonlok juon armij im non kokajuror kautiej\nmaron ko an armij im anemkwoj ko an relaptata tokjeir. Ej aikuij in\nlemnok im kokmonmonlok melele, bwe en ejelok kalijoklok im en wor\njimjera ikotan lol ko, jowi ko ak drolul in kabun ko, im bwe en men in\nko-wonmanlok jerbal ko an United Nations non an kejbarok im drebij\nainemon eo.\nRo jinen im jemen ajiri ro eor air maron in kelet kain jelalokijen eo",
            "Image": "0664999bd0dbaf6b6d18b6507469a0ae"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ajiri ro nejeir bok e.\nArticle 27.\nKajojo armij eor air maron in bok kwonair ilo mour in jukjuk im ber eo\nrej ber ie ilo lol eo air, bwe ren bukot lemonono jen jerbal in\nkainoknok ko im bwe ren bok men in jerammon ko jen men ko rej walok jen\njerbal in kabel ko.\nKajojo armij eor an maron bok men in kejbarok konan ko an ikijien manit\nim men ko mweien ko ej loi jen jerbal in kabel ko an, buk ko ej jei ak\njerbal in kainoknok ko an.\nArticle 28.\nKajojo armij eor an maron in mour ilo jukjuk im ber eo ebolomen ilo lol\neo an ak ilo lol in ijo im maron ko an im anemkwoj ko an im ej kolajraki\nilo Nan in Kwalok in enaj kanuij in wor lemnok kaki ie.\nArticle 29.\nKajojo armij eor ijo kwonan non ailin eo an ijo im enaj anemkwoj ie im\nenaj maron in emonlok non wawin an mour.\nIlo an komoni maron ko im anemkwoj ko an, kajojo armij enaj mour ekkar\nnon wawin ko emwij karoki kin kien ko kin un eo non lemnok kake im\nkautiej maron ko im anemkwoj ko an ro jet im non kottobari wawin ko re\njejjit kin manit, ainemon non armij otemjej im mour eo an jabrewot armij\nilo jukjuk im ber eo an ro rej mour iumwin kien eo rar ejake jen konan\nko air make.\nMaron kein im anemkwoj kein naj mour kaki im en jab ilo wawin ko rej nae\nun ko an karok ko an United Nations.\nArticle 30.\nEn ejelok men en im naj watok ilo Nan in Kwalok in bwe en non juon wot\nLol, juon drolul ak juon armij bwe en wor an maron in komone jabr ewot\nwawin ko non kokkure jabrewot ian maron im anemkwoj kein emwij kolajraki\nijin.",
            "Image": "b4fc6fce8fc30e7f558bf283e31afda5"
        }
    }
}

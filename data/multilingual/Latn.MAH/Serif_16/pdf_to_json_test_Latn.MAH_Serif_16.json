{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469335,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NAN IN KWALOK EO AN LAL IN KIN MARON KO AN ARMIJ\nKin kwaloki\nKinke watoke utiej eo ej mottan maron ko rej jonair wot juon im rej men in letok non\nro otemjej uaan bamle ko an otemjej im bwe men ekin rej einwot dreka in jabon em\nnon anemkwoj, wanik im ainemon eo ilo lal in,\nKinke ne ej ejelok lemnok kaki im kwo-wan maron ko an armij enwij an walok ilo jet\nwawin ko jen jerbal ko an ro dri nana im ejelok wawin mantin mour ejejjit im bwe\njerbal kein rar kokkure boklikot eo an armij otemjej, im kio emwij an ijino juon bar lol\neo im emwij kwalok kake bwe ilo lol in ekal ej men in kotobar eo elap tata an armij\njoanir wot juon bwe ren jimor jerammon jen anemkwoj in je im kwalok lemnok ko ilo\nburueir im tomak eo air im air anemkwoj ion mijak im aikuij,\nKinke ekanuij in lap tokjen, elane ejelok kilen armij bwe en komone juon wawin eo,\neinwot men in torak eo an eliktata, non jutak mae kien eo enana im wawin ko renana\ntata, bwe rul eo an kien ko emwij komoni en men in kejbarok maron ko an armij,\nKinke elap tokjen en wonmanlok im emonlok wawin jimjera eo ikotan lol ko,\nKinke armij ro otemmjej air United Nations emwij air bar kabine tomak eo air ilo\nmaron ko relaptata tokjeir an otemjej, ilo utiej eo im kin an wot tokjen kajojo armij im\nilo maron ko jonair wot juon an man im kora ro im dror ilo burueir bwe ren lemanlok\nim kokmonmonlok wawin jukjuk im ber ko im bwe en emonlok kojeien armij ilo mour\nin kin anemkwoj eo elaplok,\nKinke lol ko Uaan emwij air kalimur bwe ren kotobar, ilo air kobalok im buru kuk\niben United Nations, im lemanlok im kokmonmonlok im bwe otemjej ren kautiej im\nlolorjaki maron ko an armij im anemkwoj ko air rellap tata tokjeir,\nKinke melele eo einwot juon kin maron kein im anemkwoj kein ej men eo elaptata\ntokjen non kotobrak kalimur in,\nKio, Kin men in,\nGeneral Assembly eo\nEi kwalok\nNan in Kwalok in Kin Maron Ko An Armij bwe en juon wawin eo einwot juot kien an\narmij otemjej im lol otomjej kotobar, im kin men in kajojo armij otemjej im kajojo kien\nko an lol otemjej, im bwe ien otemjej re drebij Nan in Kwalok in ilo burueir, bwe ren\nkijenmij im katakin dron kake im kin jelalokijen ren lemanlok wawin kautiej maron\nkein im anemkwoj kein im kin wawin ko non kokmonmonlok, ilo kajojo lol ko ak\nikotan lol ko non dron, non kotobar bwe en bo lemen an lol otemjej boki im lolorjaki,\njimor ikotan armij ro ilo lol ko rej Uaan im ikotair im ikotan jikin ko Lol kein rej lali.\nArticle 1.\nArmij otemjej rej rujlok ilo anemkwoj im jonon utiej eo im maron ko air wot juon.\nEmwij lelok non ir maron in bukot non ir make im bareinwot boklikot kin men ko rej\ntomaki im bwe jerbal non dron ilo juon jitobon jimpenjatin.\nArticle 2.",
            "Image": "34cbffbe47726a59f5288c2c63afcc89"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kajojo armij renaj jerammon jen maron kein im anemkwoj kein emwij kolajraki ilo\nNan in Kwalok in, im ejolok kalijoklok ilo jabrewot wawin ko ikijien men kein, einwot\nkin jowi, uokan kil, man ak kora, kajin, kabun, lemnok kin kien ak lemnok ko jet, lol\nak jukjuk im ber eo ear jebar jene, mweiuk, lotak ak ijo ej ber ie ilo jukjuk im ber.\nBareinwot, ejelok kalijoklok naj komone non jabrewot armij ikijien lajrak in kien, ijoko\neor an lol eo an ak jikin eo an maron ie ak kin karkar in lol eo an non bar lol ko jet,\nmene lol eo ej make lale e make, juon bar lol ej lale ejelok an lol eo kien non an lale e\nmake ak ej ber iumwin pein bar juon lol ak iroij.\nArticle 3.\nKajojo armij eor an maron bwe en mour ilo mour in, bwe en wor an anemkwoj im bwe\nen jokane ilo e make.\nArticle 4.\nEn ejelok en ej dri komakoko ak ber ilo jerbel in komakoko; jerbal in komakoko ak\nwiakake armij non jerbal in komakoko en mo komoni ilo jabrewot wawin ko.\nArticle 5.\nEn ejelol armij en ej ber ilo intan im kokkure non enbwin eo an lak ilo wawin ko rellej,\nak kaje kin wawin ko ejelok ilo mantin mour an armij ak ilo wawin eo ej men in lelok\nnon e jerata.\nArticle 6.\nKajojo armij eor an maron bwe en wor watoke ijoko otemjej ke e ej bar juon armij\niman kien.\nArticle 7.\nAolep armij otemjej rej jonair wot juon iman kien im bwe kien en kejbarok ir ilo ejelok\nkalijoklok. Armij otemjej jonair wot bwe en wor kejbarok ir elane ej wor kalijoklok im\nej rub Nan in Kwalok in im elane ej wor jabrewot wawin kalijoklok.\nArticle 8.\nKajojo armij eor an maron in kajitok ak bukot wawin ko non lomoren ilo iman dri\nekajet ro ak jikin ekajet ko ilo lol ko air nae wawin ko rej kokkure maron ko air\nrellaptata im kien ko ak jemen e ko rar lilok non e.\nArticle 9.\nEn ejelok armij en ej balbuj, ber ilo balbuj ak emwij jilkinlok e jen ailin eo kin kilan\njeb.\nArticle 10.\nKajojo armij eor im jonon an maron wot bar ro jet bwe en ber im jutak iman dri ekajet\nro ak ilo jikin ekajet eo emon im ejelok jeb, ilo bukot maron ko an im ijoko kwonan kin\njabrewot nana eo ear komone im eor liakelok e kake.\nArticle 11.\nKajojo armij eo im emwij liakelok e eor an maron non lemnok kake e ke ejelok ruon",
            "Image": "f0ce1ff21cd487b8313ba18fe03faeaf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "mae ien eo emwij kamol ke eor ruon ekkar non kien iman dri ekajet eo ak jikin ekajet\neo ebellok non armij otemjej im bwe emwij an bok jabrewot wawin ko rekkar im\nemaron loi non jojomar ikijien.\nEn ejelok armij emwij liakelok e kin jabrewot jerbal eo enana ikijien kien eo ak kien\neo emwij joloke im bwe men eo ear komone ejab nae jabrewot kien, ekkar non kien\nlol eo an ak kien ko ikotan lol non lol, ilo ien ear komone nana. Bareinwot en ejelok\narmij en kaje en ej boke im errolok jen jonan kaje eo emkij karoke nae nana eo ear\nkomone.\nArticle 12.\nEn ejelok armij en ej ber ilo aban kin kilan jeb nae mour im men ko an make, bamle\neo an, kabijuknen eo an ak leta ko an, ak bareinwot en ejelok men in kokkure utiej eo\nan im mwilin. Kajojo armij otemjej eor an maron bwe kien en kejbarok e jen men in\naban ak kokkure.\nArticle 13.\nKajojo armij eor an anemkwoj bwe en itoitaik ak jokwe ilo kajojo lol.\nKajojo armij eor an maron in driojlok jen jabrewot lol, bareinwot lol eo an make, im\nbareinwot jeblak non lol eo an.\nArticle 14.\nKajojo armij eor an maron in bukot im jerammon jen jikin kane ilo jabrewot lol ko jet\nne ej ko jen wawin kaje ko ejelok uaan air nana.\nEjamin jerbal maron in ikijien liakelok ko im rar jebar jen nana jo rej jab nae lemnok\nko im tomak ilo kien ak jebar jen jerbal ko im rej nae un ko im karok ko an United\nNations.\nArticle 15.\nKajojo armij eor an maron bwe en eor an lol.\nEn ejelok armij en ej joko jen lol eo an kin kilan jeb ak bobrae jen an bukot bar juon\nan lol.\nArticle 16.\nMan im kora ro emwij air tobare yio eo ekkar, ilo ejelok jabrewot wawin bobrae ir,\neor air maron in belele im ejak juon air bamle. Jonon maron ko airro wot juon non\nbelele, ilo ien air belele im mour iben dron, im ilo ien eo ej jemlok belele eo airro.\nLio im Leo rej lemnok im belek dron ren belele wot ne irro ej make karoke im ej emon\nibeirro jimor.\nBamle eo jen jinoin ej einwot juon dreka im jabon em non juon jukjuk im ber im ekkar\nbwe jukjuk im ber eo im lol eo ren kejbaroke.\nArticle 17.\nKajojo armij eor an maron bwe en wor im komon mweien e make im bareinwot bwe\nen kobalok iben ro jet.",
            "Image": "129f950b6aac718a6739a17df9ab3c82"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "En ejelok armij en rej boki men ko mweien jen e kin kilan jeb.\nArticle 18.\nKajojo armij otemjej eor an maron non anemkwoj kin lemnok, boklikot im tomak im\nkabun; maron in ekoba na iben anemkwoj in ukot kabun ak tomak eo an, im\nanemkwoj, iben make ak iben ro jet im iman bwijin armij ak iben make, im bwe en\nkwalok kin kabun ak tomak eo ilo katakin ro jet kake, ak lori ran non ran, kabun im\nkejbaroke.\nArticle 19.\nKajojo armij eor an maron in anemkwoj non komon an lemnok im kwalok kin lemnok\neo an; maron ekoba na iben dror lemnok eo ilo buruen im en ejelok men in kaban e\nkin lemnok eo an im bukot, bok im bwebwenato kake melele ko an im lemnok ko an\nilo jabrewot wawin ko jekdron ta eo ej ber iman.\nArticle 20.\nKajojo armij eor an maron in kwelok lok im ber ilo ien kwelok im drolul ko reinemon.\nEn ejelok armij emwij kiele bwe en ber im uaan juon drolul.\nArticle 21.\nKajojo armij eor an maron in make bok kwonan ilo kien eo an ailin eo an, ak kin dri\nkwelok ro ear make kelet ir.\nKajojo armij eor an maron bwe en bukot an jerbal ilo kien eo an ailin eo an.\nKonan eo an armij ro en berber in kien eo air; im konan in en walok im komon ilo ien\nekelel ko rejjet im rej komon jen ien non im bwe otemjej jonan kilair wot juon rej bok\nkwonair ie im bwe rar vote ilo itino ak bar wawin ko jet uaair wot ilo air kejerbal air\nanemkwoj.\nArticle 22.\nKajojo armij, ke ej uaan juon jukjuk im ber, eor an maron in jokwane ilo jukjuk im ber\neo im ber en bok leen, ilo kate eo an lol eo an ak ilo an lol ko buru kuk iben dron im\nekkar non drolul eo ak jen ijoko men in jokwane in ej itok jen ilo kajojo Lol, maron in\nbijnej, ilo jukjuk im ber eo im ilo mantin mour ko eor tokjeir non aurok eo an im bwe\nen anemkwoj non an kadreklok ak kokomonmonlok e make.\nArticle 23.\nKajojo armij eor an maron in jerbal, anemkwoj in make kelete jerbal eo an, ilo wawin\nko re jejjit im emon im non kejbarok e jen an ejelok jerbal.\nKajojo armij, ilo ejelok kalijoklok, eor an maron bwe en bok wonan ekkar non jonan\njerbal eo ej komone.\nKajojo armij eo ej jerbal eor an maron in wonan eo ejejjit im emon bwe en jokane\nmour eo an im bamle eo an im eor tokjen non aurok in armij, im en wor jibon, elane\nekkar, kin wawin kejbarok ko ilo jukjuk im ber eo an.\nKajojo armij eor an maron in ejake im kobalok im drolul ko ekkar non jerbal eo an\nnon an maron kejbaroki maron ko an.",
            "Image": "33a7a773640c73e41db6a15fa0965e8f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Article 24.\nKajojo armij eor an maron in kakije im bukot monono koba na iben aua im ien jerbal\nko re jejjit im bwe en bok wonan ilo ran in kakije ko jen ien non ien.\nArticle 25.\nKajojo armij eor an maron in bok wawin mour eo ebwe non ejmour eo an im bamle eo\nan, koba na iben mona, ballin, imon im uno (takto) im jerbal rej ilok non e jen jukjuk\nim ber eo, im bwe eor an maron in bok jokane ne ej ejelok an jerbal, ilo ien nanimij,\nmojino, emij leo ak lio belen, ebwijwola ak ne ej ejelok men in an mour ilo wawin eo\nejelok an maron in bobrae.\nKora ro im ajiri ro rekkar bwe ren bok men in kejbarok ir im jibon ir.\nArticle 26.\nKajojo armij eor an maron in bukot jelalokijen. En bok jelalokijen eo ejelok wonan,\nelaptata ilo elementary im jikin ko elaptata tokjeir ilo jinoin. Ej aikuij in bok\njelalokijen ilo elementary skul ko. Jelalokijen kin jerbal in kabel ko ak kain jerbal rot\nen juon armij ej komone ilo aolepen mour eo an en wor non e im non an bukot\njelalokijen jen skul ko reutiejlok en bellok non ekkar non jonon jela kab maron.\nJelalokijen en ilok non kokmonmonlok juon armij im non kokajuror kautiej maron ko\nan armij im anemkwoj ko an relaptata tokjeir. Ej aikuij in lemnok im kokmonmonlok\nmelele, bwe en ejelok kalijoklok im en wor jimjera ikotan lol ko, jowi ko ak drolul in\nkabun ko, im bwe en men in ko-wonmanlok jerbal ko an United Nations non an\nkejbarok im drebij ainemon eo.\nRo jinen im jemen ajiri ro eor air maron in kelet kain jelalokijen eo ajiri ro nejeir bok\ne.\nArticle 27.\nKajojo armij eor air maron in bok kwonair ilo mour in jukjuk im ber eo rej ber ie ilo lol\neo air, bwe ren bukot lemonono jen jerbal in kainoknok ko im bwe ren bok men in\njerammon ko jen men ko rej walok jen jerbal in kabel ko.\nKajojo armij eor an maron bok men in kejbarok konan ko an ikijien manit im men ko\nmweien ko ej loi jen jerbal in kabel ko an, buk ko ej jei ak jerbal in kainoknok ko an.\nArticle 28.\nKajojo armij eor an maron in mour ilo jukjuk im ber eo ebolomen ilo lol eo an ak ilo lol\nin ijo im maron ko an im anemkwoj ko an im ej kolajraki ilo Nan in Kwalok in enaj\nkanuij in wor lemnok kaki ie.\nArticle 29.\nKajojo armij eor ijo kwonan non ailin eo an ijo im enaj anemkwoj ie im enaj maron in\nemonlok non wawin an mour.\nIlo an komoni maron ko im anemkwoj ko an, kajojo armij enaj mour ekkar non wawin\nko emwij karoki kin kien ko kin un eo non lemnok kake im kautiej maron ko im\nanemkwoj ko an ro jet im non kottobari wawin ko re jejjit kin manit, ainemon non\narmij otemjej im mour eo an jabrewot armij ilo jukjuk im ber eo an ro rej mour",
            "Image": "1cd4442d2d981f2db5ce5005b012e8b9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "iumwin kien eo rar ejake jen konan ko air make.\nMaron kein im anemkwoj kein naj mour kaki im en jab ilo wawin ko rej nae un ko an\nkarok ko an United Nations.\nArticle 30.\nEn ejelok men en im naj watok ilo Nan in Kwalok in bwe en non juon wot Lol, juon\ndrolul ak juon armij bwe en wor an maron in komone jabr ewot wawin ko non\nkokkure jabrewot ian maron im anemkwoj kein emwij kolajraki ijin.",
            "Image": "1223482c28d4bb9d360139d87d692fdc"
        }
    }
}

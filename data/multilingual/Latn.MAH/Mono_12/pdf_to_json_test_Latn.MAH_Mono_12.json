{
    "MetaData": {
        "Author": null,
        "Creation_Date": 1581469265,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "43d139ed0a5b46e3fed8210a1e358401",
            "Index": 0,
            "Label": "1",
            "Size": [
                595.0,
                842.0
            ],
            "Text": "NAN IN KWALOK EO AN LAL IN KIN MARON KO AN ARMIJ\nKin kwaloki\nKinke watoke utiej eo ej mottan maron ko rej jonair wot juon im rej men in letok non ro otemjej\nuaan bamle ko an otemjej im bwe men ekin rej einwot dreka in jabon em non anemkwoj, wanik im\nainemon eo ilo lal in,\nKinke ne ej ejelok lemnok kaki im kwo-wan maron ko an armij enwij an walok ilo jet wawin ko jen\njerbal ko an ro dri nana im ejelok wawin mantin mour ejejjit im bwe jerbal kein rar kokkure\nboklikot eo an armij otemjej, im kio emwij an ijino juon bar lol eo im emwij kwalok kake bwe\nilo lol in ekal ej men in kotobar eo elap tata an armij joanir wot juon bwe ren jimor jerammon\njen anemkwoj in je im kwalok lemnok ko ilo burueir im tomak eo air im air anemkwoj ion mijak im\naikuij,\nKinke ekanuij in lap tokjen, elane ejelok kilen armij bwe en komone juon wawin eo, einwot men\nin torak eo an eliktata, non jutak mae kien eo enana im wawin ko renana tata, bwe rul eo an\nkien ko emwij komoni en men in kejbarok maron ko an armij,\nKinke elap tokjen en wonmanlok im emonlok wawin jimjera eo ikotan lol ko,\nKinke armij ro otemmjej air United Nations emwij air bar kabine tomak eo air ilo maron ko\nrelaptata tokjeir an otemjej, ilo utiej eo im kin an wot tokjen kajojo armij im ilo maron ko\njonair wot juon an man im kora ro im dror ilo burueir bwe ren lemanlok im kokmonmonlok wawin\njukjuk im ber ko im bwe en emonlok kojeien armij ilo mour in kin anemkwoj eo elaplok,\nKinke lol ko Uaan emwij air kalimur bwe ren kotobar, ilo air kobalok im buru kuk iben United\nNations, im lemanlok im kokmonmonlok im bwe otemjej ren kautiej im lolorjaki maron ko an armij\nim anemkwoj ko air rellap tata tokjeir,\nKinke melele eo einwot juon kin maron kein im anemkwoj kein ej men eo elaptata tokjen non\nkotobrak kalimur in,\nKio, Kin men in,\nGeneral Assembly eo\nEi kwalok\nNan in Kwalok in Kin Maron Ko An Armij bwe en juon wawin eo einwot juot kien an armij otemjej\nim lol otomjej kotobar, im kin men in kajojo armij otemjej im kajojo kien ko an lol otemjej, im\nbwe ien otemjej re drebij Nan in Kwalok in ilo burueir, bwe ren kijenmij im katakin dron kake\nim kin jelalokijen ren lemanlok wawin kautiej maron kein im anemkwoj kein im kin wawin ko non\nkokmonmonlok, ilo kajojo lol ko ak ikotan lol ko non dron, non kotobar bwe en bo lemen an lol\notemjej boki im lolorjaki, jimor ikotan armij ro ilo lol ko rej Uaan im ikotair im ikotan jikin\nko Lol kein rej lali.\nArticle 1.\nArmij otemjej rej rujlok ilo anemkwoj im jonon utiej eo im maron ko air wot juon. Emwij lelok\nnon ir maron in bukot non ir make im bareinwot boklikot kin men ko rej tomaki im bwe jerbal non\ndron ilo juon jitobon jimpenjatin.\nArticle 2.\nKajojo armij renaj jerammon jen maron kein im anemkwoj kein emwij kolajraki ilo Nan in Kwalok\nin, im ejolok kalijoklok ilo jabrewot wawin ko ikijien men kein, einwot kin jowi, uokan kil,\nman ak kora, kajin, kabun, lemnok kin kien ak lemnok ko jet, lol ak jukjuk im ber eo ear jebar\njene, mweiuk, lotak ak ijo ej ber ie ilo jukjuk im ber.\nBareinwot, ejelok kalijoklok naj komone non jabrewot armij ikijien lajrak in kien, ijoko eor an\nlol eo an ak jikin eo an maron ie ak kin karkar in lol eo an non bar lol ko jet, mene lol eo ej\nmake lale e make, juon bar lol ej lale ejelok an lol eo kien non an lale e make ak ej ber\niumwin pein bar juon lol ak iroij.\nArticle 3.\nKajojo armij eor an maron bwe en mour ilo mour in, bwe en wor an anemkwoj im bwe en jokane ilo\ne make.\nArticle 4.\nEn ejelok en ej dri komakoko ak ber ilo jerbel in komakoko; jerbal in komakoko ak wiakake armij\nnon jerbal in komakoko en mo komoni ilo jabrewot wawin ko."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "13460732d8c8fba2eb7d6cdd92e70a80",
            "Index": 1,
            "Label": "2",
            "Size": [
                595.0,
                842.0
            ],
            "Text": "Article 5.\nEn ejelol armij en ej ber ilo intan im kokkure non enbwin eo an lak ilo wawin ko rellej, ak\nkaje kin wawin ko ejelok ilo mantin mour an armij ak ilo wawin eo ej men in lelok non e jerata.\nArticle 6.\nKajojo armij eor an maron bwe en wor watoke ijoko otemjej ke e ej bar juon armij iman kien.\nArticle 7.\nAolep armij otemjej rej jonair wot juon iman kien im bwe kien en kejbarok ir ilo ejelok\nkalijoklok. Armij otemjej jonair wot bwe en wor kejbarok ir elane ej wor kalijoklok im ej rub\nNan in Kwalok in im elane ej wor jabrewot wawin kalijoklok.\nArticle 8.\nKajojo armij eor an maron in kajitok ak bukot wawin ko non lomoren ilo iman dri ekajet ro ak\njikin ekajet ko ilo lol ko air nae wawin ko rej kokkure maron ko air rellaptata im kien ko ak\njemen e ko rar lilok non e.\nArticle 9.\nEn ejelok armij en ej balbuj, ber ilo balbuj ak emwij jilkinlok e jen ailin eo kin kilan jeb.\nArticle 10.\nKajojo armij eor im jonon an maron wot bar ro jet bwe en ber im jutak iman dri ekajet ro ak ilo\njikin ekajet eo emon im ejelok jeb, ilo bukot maron ko an im ijoko kwonan kin jabrewot nana eo\near komone im eor liakelok e kake.\nArticle 11.\nKajojo armij eo im emwij liakelok e eor an maron non lemnok kake e ke ejelok ruon mae ien eo\nemwij kamol ke eor ruon ekkar non kien iman dri ekajet eo ak jikin ekajet eo ebellok non armij\notemjej im bwe emwij an bok jabrewot wawin ko rekkar im emaron loi non jojomar ikijien.\nEn ejelok armij emwij liakelok e kin jabrewot jerbal eo enana ikijien kien eo ak kien eo emwij\njoloke im bwe men eo ear komone ejab nae jabrewot kien, ekkar non kien lol eo an ak kien ko\nikotan lol non lol, ilo ien ear komone nana. Bareinwot en ejelok armij en kaje en ej boke im\nerrolok jen jonan kaje eo emkij karoke nae nana eo ear komone.\nArticle 12.\nEn ejelok armij en ej ber ilo aban kin kilan jeb nae mour im men ko an make, bamle eo an,\nkabijuknen eo an ak leta ko an, ak bareinwot en ejelok men in kokkure utiej eo an im mwilin.\nKajojo armij otemjej eor an maron bwe kien en kejbarok e jen men in aban ak kokkure.\nArticle 13.\nKajojo armij eor an anemkwoj bwe en itoitaik ak jokwe ilo kajojo lol.\nKajojo armij eor an maron in driojlok jen jabrewot lol, bareinwot lol eo an make, im bareinwot\njeblak non lol eo an.\nArticle 14.\nKajojo armij eor an maron in bukot im jerammon jen jikin kane ilo jabrewot lol ko jet ne ej ko\njen wawin kaje ko ejelok uaan air nana.\nEjamin jerbal maron in ikijien liakelok ko im rar jebar jen nana jo rej jab nae lemnok ko im\ntomak ilo kien ak jebar jen jerbal ko im rej nae un ko im karok ko an United Nations.\nArticle 15.\nKajojo armij eor an maron bwe en eor an lol.\nEn ejelok armij en ej joko jen lol eo an kin kilan jeb ak bobrae jen an bukot bar juon an lol.\nArticle 16.\nMan im kora ro emwij air tobare yio eo ekkar, ilo ejelok jabrewot wawin bobrae ir, eor air\nmaron in belele im ejak juon air bamle. Jonon maron ko airro wot juon non belele, ilo ien air\nbelele im mour iben dron, im ilo ien eo ej jemlok belele eo airro.\nLio im Leo rej lemnok im belek dron ren belele wot ne irro ej make karoke im ej emon ibeirro"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a35dacf35fd7cb0ace7869e687f61446",
            "Index": 2,
            "Label": "3",
            "Size": [
                595.0,
                842.0
            ],
            "Text": "jimor.\nBamle eo jen jinoin ej einwot juon dreka im jabon em non juon jukjuk im ber im ekkar bwe jukjuk\nim ber eo im lol eo ren kejbaroke.\nArticle 17.\nKajojo armij eor an maron bwe en wor im komon mweien e make im bareinwot bwe en kobalok iben ro\njet.\nEn ejelok armij en rej boki men ko mweien jen e kin kilan jeb.\nArticle 18.\nKajojo armij otemjej eor an maron non anemkwoj kin lemnok, boklikot im tomak im kabun; maron in\nekoba na iben anemkwoj in ukot kabun ak tomak eo an, im anemkwoj, iben make ak iben ro jet im\niman bwijin armij ak iben make, im bwe en kwalok kin kabun ak tomak eo ilo katakin ro jet kake,\nak lori ran non ran, kabun im kejbaroke.\nArticle 19.\nKajojo armij eor an maron in anemkwoj non komon an lemnok im kwalok kin lemnok eo an; maron\nekoba na iben dror lemnok eo ilo buruen im en ejelok men in kaban e kin lemnok eo an im bukot,\nbok im bwebwenato kake melele ko an im lemnok ko an ilo jabrewot wawin ko jekdron ta eo ej ber\niman.\nArticle 20.\nKajojo armij eor an maron in kwelok lok im ber ilo ien kwelok im drolul ko reinemon.\nEn ejelok armij emwij kiele bwe en ber im uaan juon drolul.\nArticle 21.\nKajojo armij eor an maron in make bok kwonan ilo kien eo an ailin eo an, ak kin dri kwelok ro\near make kelet ir.\nKajojo armij eor an maron bwe en bukot an jerbal ilo kien eo an ailin eo an.\nKonan eo an armij ro en berber in kien eo air; im konan in en walok im komon ilo ien ekelel ko\nrejjet im rej komon jen ien non im bwe otemjej jonan kilair wot juon rej bok kwonair ie im bwe\nrar vote ilo itino ak bar wawin ko jet uaair wot ilo air kejerbal air anemkwoj.\nArticle 22.\nKajojo armij, ke ej uaan juon jukjuk im ber, eor an maron in jokwane ilo jukjuk im ber eo im\nber en bok leen, ilo kate eo an lol eo an ak ilo an lol ko buru kuk iben dron im ekkar non\ndrolul eo ak jen ijoko men in jokwane in ej itok jen ilo kajojo Lol, maron in bijnej, ilo\njukjuk im ber eo im ilo mantin mour ko eor tokjeir non aurok eo an im bwe en anemkwoj non an\nkadreklok ak kokomonmonlok e make.\nArticle 23.\nKajojo armij eor an maron in jerbal, anemkwoj in make kelete jerbal eo an, ilo wawin ko re\njejjit im emon im non kejbarok e jen an ejelok jerbal.\nKajojo armij, ilo ejelok kalijoklok, eor an maron bwe en bok wonan ekkar non jonan jerbal eo ej\nkomone.\nKajojo armij eo ej jerbal eor an maron in wonan eo ejejjit im emon bwe en jokane mour eo an im\nbamle eo an im eor tokjen non aurok in armij, im en wor jibon, elane ekkar, kin wawin kejbarok\nko ilo jukjuk im ber eo an.\nKajojo armij eor an maron in ejake im kobalok im drolul ko ekkar non jerbal eo an non an maron\nkejbaroki maron ko an.\nArticle 24.\nKajojo armij eor an maron in kakije im bukot monono koba na iben aua im ien jerbal ko re jejjit\nim bwe en bok wonan ilo ran in kakije ko jen ien non ien.\nArticle 25.\nKajojo armij eor an maron in bok wawin mour eo ebwe non ejmour eo an im bamle eo an, koba na\niben mona, ballin, imon im uno (takto) im jerbal rej ilok non e jen jukjuk im ber eo, im bwe"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fbf75dee61192803a5a48eba353c4d9b",
            "Index": 3,
            "Label": "4",
            "Size": [
                595.0,
                842.0
            ],
            "Text": "eor an maron in bok jokane ne ej ejelok an jerbal, ilo ien nanimij, mojino, emij leo ak lio\nbelen, ebwijwola ak ne ej ejelok men in an mour ilo wawin eo ejelok an maron in bobrae.\nKora ro im ajiri ro rekkar bwe ren bok men in kejbarok ir im jibon ir.\nArticle 26.\nKajojo armij eor an maron in bukot jelalokijen. En bok jelalokijen eo ejelok wonan, elaptata\nilo elementary im jikin ko elaptata tokjeir ilo jinoin. Ej aikuij in bok jelalokijen ilo\nelementary skul ko. Jelalokijen kin jerbal in kabel ko ak kain jerbal rot en juon armij ej\nkomone ilo aolepen mour eo an en wor non e im non an bukot jelalokijen jen skul ko reutiejlok\nen bellok non ekkar non jonon jela kab maron.\nJelalokijen en ilok non kokmonmonlok juon armij im non kokajuror kautiej maron ko an armij im\nanemkwoj ko an relaptata tokjeir. Ej aikuij in lemnok im kokmonmonlok melele, bwe en ejelok\nkalijoklok im en wor jimjera ikotan lol ko, jowi ko ak drolul in kabun ko, im bwe en men in ko-\nwonmanlok jerbal ko an United Nations non an kejbarok im drebij ainemon eo.\nRo jinen im jemen ajiri ro eor air maron in kelet kain jelalokijen eo ajiri ro nejeir bok e.\nArticle 27.\nKajojo armij eor air maron in bok kwonair ilo mour in jukjuk im ber eo rej ber ie ilo lol eo\nair, bwe ren bukot lemonono jen jerbal in kainoknok ko im bwe ren bok men in jerammon ko jen\nmen ko rej walok jen jerbal in kabel ko.\nKajojo armij eor an maron bok men in kejbarok konan ko an ikijien manit im men ko mweien ko ej\nloi jen jerbal in kabel ko an, buk ko ej jei ak jerbal in kainoknok ko an.\nArticle 28.\nKajojo armij eor an maron in mour ilo jukjuk im ber eo ebolomen ilo lol eo an ak ilo lol in ijo\nim maron ko an im anemkwoj ko an im ej kolajraki ilo Nan in Kwalok in enaj kanuij in wor lemnok\nkaki ie.\nArticle 29.\nKajojo armij eor ijo kwonan non ailin eo an ijo im enaj anemkwoj ie im enaj maron in emonlok\nnon wawin an mour.\nIlo an komoni maron ko im anemkwoj ko an, kajojo armij enaj mour ekkar non wawin ko emwij\nkaroki kin kien ko kin un eo non lemnok kake im kautiej maron ko im anemkwoj ko an ro jet im\nnon kottobari wawin ko re jejjit kin manit, ainemon non armij otemjej im mour eo an jabrewot\narmij ilo jukjuk im ber eo an ro rej mour iumwin kien eo rar ejake jen konan ko air make.\nMaron kein im anemkwoj kein naj mour kaki im en jab ilo wawin ko rej nae un ko an karok ko an\nUnited Nations.\nArticle 30.\nEn ejelok men en im naj watok ilo Nan in Kwalok in bwe en non juon wot Lol, juon drolul ak juon\narmij bwe en wor an maron in komone jabr ewot wawin ko non kokkure jabrewot ian maron im\nanemkwoj kein emwij kolajraki ijin."
        }
    }
}

{
    "MetaData": {
        "Author": null,
        "Creation_Date": 1581470248,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "961a83e61db7d2add027bd22acefe152",
            "Index": 0,
            "Label": "1",
            "Size": [
                595.0,
                842.0
            ],
            "Text": "LLAJTANCHEJNINTINPAJ QHELQESQA TUKUY RUNAJPA ATIYNINKUTA SUT'INCHASPA\n[Preamble]\nKaytaqa jatun tantakuypi, tukuynin llajtasmanta ujllachasqa runa qhelqerqanku, imakunachus kay\npachapi atiyninghej kasqanta yachananchejpaj. Kay qhelqesqanku qhalichakurqa iskay chunka\nujniyoj p'unchayllaña kasajtin waranqa jisq'on pachaj tawa chunka pusajniyoj wata tukukunanpaj.\nManaraj runaj atiynin imachus kasqanta rimayta qallarisasparaj, qhepallanpi qhelqesunchej\nimakunatachus runa masikuna qhatinanku kasqanta, tukuynejpi allin kay kawsayllapuni kananpaj.\nMunaspa tukuypaj walej kawsay kananpaj.\nMunaspa tukuy ujllachasqallapuni kawsakunankuta.\nMunaspa qheshpi kay tukuypaj kananta.\nMunaspa tukuypaj khuskamanta uj munaylla junt'akunanta.\nMunaspa tukuy mana ujniyoj, uj llajtayojllapis kankuman jina, ayñillapipuni yanaparikuspa\nkawsakunankuta.\nMunaspa cheqan kay tukuynejpi kananta, ama kawsaqe masikuna millay pejtuspi rikhurinankupajtaj,\nkay jinata riman, runaj allin kayninpaj atiyninkunaqa.\nÑawpaj kay rimay (1)\nTukuy kay pachaman paqarimujkuna libres nasekuntu tukuypunitaj kikin obligacionesniycjllataj,\njinakamalla honorniyojtaj atiyniyojtaj, chantaqa razonwantaj concienciawantaj dotasqa\nkasqankurayku, kawsaqe masipura jina, tukuy uj munakuyllapi kawsakunanku tian.\nIskay kay rimay (2)\nKay pachapi kaj chhika, tukuy mana ujniyojpata atiyninku tian kay Declaracionespi\nqhaparikusqanman; yana qarayojpis, yuraj qarayojpis, puka kunkapis kachun chayri warmipis\nqharipis kachun, qheshwa simiyojpis, aymara simiyojpis, yuraj paralyniyojpis, mayqen\nreligionllamantapis kayta atin, chayri mayqen polìtica yuyayllapipis atisqa kayta atinman\nchayri waj laya runa qollumanpis. Kayta atin maynejllamantapis ima rijch'aj llawartapis\nsirk'asninpi apaykachaspa, qhapaj kachun, wajcha kachun, mana chijllasqachu kanan tian.\nChantapis, ima rijch'aj polìtica qotumanchus uj runa atisqa kasqanraykupis, chay jawaqa mana\nqhawapayasqachu kanqa, jina uj qhapaj llajtamanta kachun, pay kikillanmantataj purikuj\nllajtayoj kachun, mana kay rimaykunamanta chijllasqachu pillapis kanqa.\nKinsa kay rimay (3)\nPillapis kay kawsayman atiyniyoj, mana ujllapatachu; tukuy runaspata atiynin tian\nqheshpisqataj, mana walej paypaj kaymantataj karuncharikuspa puririyta, sumj kawsaypi kananpaj\njina.\nTawa kay rimay (4)\nMana pipis ujpaj kamachisqallanmanchu watasqa kanan tian munarisqallantapuni qhatispa, mana\npipis esclavitud nisqaman sujituchu kanqa nitaj servidumbreman.\nPhishqa kay rimay (5)\nMana pipis mayqen laya muchuykunaman nitaj llakiykunaman ñak'arinanpaj jina tanqasqachu kanqa,\nmana pitapis usuchinqankuchu chayri k'umuykachachinqankuchu sua alqota jinaqa.\nSojta kay rimay (6)\nTukuy kaj chhika atiyniyoj, may cheqanejllapipis, chay atiynin sumaj qhawarisqataj\nmaynejllapipis yupaychasqataj kananpaj.\nQanchis kay rimay (7)\nMayqen runa masillapis leypa ñawpaqenpi kikin derechosniyojllapuni, chayraykutaj tukuy\nkhuskamanta atinku kay kamachisqa leyespi atikuyta, kay leyes mana allin kajmanta\njark'arinanpaj. Tukuy atiyniyoj kanku kikin amaprollamantaj pillapis mana kay declaracionesta\nuyarispa, munasqanman jina apaykachayta munanman chayqa, munankumantaj chayqa wajchakunata\nqhapajkunamanta, llank'ajkunata atiyniyoj qolqesapakunamanta, ñawiyojkuna mana ñawiyojkunamanta\nt'aqarayta, pillapis munaspa, kay Declaracionesta mana uyarispa, munasqanman jina\napaykachariyta."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8852a02004291a758b71857bcfb734e5",
            "Index": 1,
            "Label": "2",
            "Size": [
                595.0,
                842.0
            ],
            "Text": "Pusaj kay rimay (8)\nPillapis atiyniyoj justiciata purichijkuna ñawpaqenkupi rimarinanpaj, ima juchapipis pejtusqa\nrikhurinman chayqa; jinamanta amparasqa llajta masisninwan khuska sumaj kawsaypi tiakunanpaj,\nkamachisqa leyes rimasqanman jina.\nJisq'on kay rimay (9)\nMana pipis mana kajllamanta presuchasqa kanqachu, nitaj wisq'asqa manataj llajtanmanta\nwajnejman qharqorparisqa.\nChunka kay rimay (10)\nPillapis atin, mashkha ukhu qayllankupipis kachun tukuy justiciawan rimasqanta uyarichikuyta,\nchijllasqa leyespi yachayniyoj kajkuna cheqan justiciata ruanankupaj; imachus derechusnin\nobligacionesnintaj sut'inchakunanpaj, chayri imatachus tumpasasqankuta unanchanankupaj, ley\npenal rimasqanman jinalla.\nChunka ujniyoj kay rimay (11)\nMayqen juchawan atiykusqa runallapis, manaraj juchayojpuni kasqanta yachakusaspa,\nmaynejllapipis atiyniyoj tukuy uyarinankupaj jina tapuykachakunanpaj ima juchasninmantachus\ntumpasasqankumanta, tukuy laya garantiastataj waqaychapunanku tian, mana manchikuyniyojta tukuy\nima cheqan kasqanta parlananpaj jina.\nMana pipis juchaman tanqasqachu kanqa, ruasqasninmanta, chayri ruanan kasajtin mana\nruasqanmanta, mana chay ruasajtinpacha Derecho Nacional chayri Internacional rimasqanman jina\njucha karqa chayqa, manataj juchan kasqanman jina asllawan llakiyta yapakunqachu.\nChunka iskayniyoj kay rimay (12)\nMana pipis kawsaynin ukhupi t'ojpisqachu kanqa, nitaj llawar masisnin ukhupi, manpunitaj\nwasinpi sat'ikusqankurayku abususta pillapis muchunanchu tian; chayri masisninwan\njinapurasqanwan ichus honranta t'akariyta munasqankumanta. Tukuy laya runa atiyniyoj leyeswan\nqhawachikunapaj, chay mana kaj millay, runaj kawsakuyninpi chajrukuyta munasqankumanta\njark'asqa kananpaj.\nChunka kinsayoj kaj rimay (13)\nPillapis atiyniyoj mana manchikuyniyoj mayllapipis purikunanpaj, kikillantaj wasichakuyta\nmayqen rijch'aj llajtallapipis.\nPillapis atin mayqen llajtallamantapis llojsipuyta, kikin llajtanmantapis kachun, munaspari\nllajtanmantaj kutimpuyta.\nChunka tawayoj kaj rimay (14)\nPitapis ayqeykachachisanku chayqa, tukuy runa kaj chhikajpata atiynin tian mayqen wasillamanpis\nwajyarichikunanpaj, kikin llajtanpipis kachun wajnejpipis, chay wasipi pakasqa karikunanpaj.\nKay tukuy nisqaqa manamin runa wañuchi runaspaj jinachu rimasqa kasan, manataj pipajchus ima\njuchanraykupis justicia ayqeykachachisan, nitaj imatachus Naciones Unidas allin kananpaj\nrimayninkuna contranpi juchachakujkunapajchu.\nChunka phishqayoj kaj rimay (15)\nPillapis atiyniyoj uj llajtata legitimun llajtanta jina rejsikapunanpaj.\nMana pitapis sajramanta kallpaykuspa llajtanta wajnojtachinankuchu tian, nillataj\noponekunankuchu tian waj llajtata llajtanta jina rejsikapuyta munanqa chayqa.\nChunka sojtayoj kaj rimay (16)\nMana riparaspalla ima rijch'aj runa kasqanta nitaj ima laya religiontachus paypaj\nrejsikapusqanta, chayri ima llajtayojchus kasqanta, qharispis warmispis kallpañojña kaspaqa\natiyniyoj kanku yananchakunankupaj, casamientomanta parlaspari khuskamanta kikin\nderechosniyojllataj kanqanku, tantallapuni kawsakusaspapis, t'aqakunqanku chaypis.\n(missing)\nAylluqa llajtaspaj sapin kaqanrayku, atiynin tian yanapachikunanpaj tukuy llajtayoj runakunawan\nEstadovan ima.\nChunka qanchisniyoj kaj rimay (17)"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "e8a1869a366e5d865e8cc53bf54d36cd",
            "Index": 2,
            "Label": "3",
            "Size": [
                595.0,
                842.0
            ],
            "Text": "Pillapis atiyniyoj tukuy ima kapuyllamanpis, ujpallatapis kachun ashkhakunajpatapis.\nSajramantaqa mana pij kapuyninpis t'ojpisqa kanqachu.\nChunka pusajniyoj kaj rimay (18)\nPijpallatapis atiynin tian yuyasqantawan concienciantawan religionnintawan sut'inchananpajtaj\nqhatinanpajtaj; kay atiyqa khuskachan ima religionpis creenciapis waj jina religionmanpis\ncreenciamanpis tukuykunanpaj, chantapis kay religiontawan creenciatawanqa mayllapipis\nqhapariyta atikusqanta, pipis yachananpaj chay yuyasqanwanpis, chay concienciawanpis chay\nreligionwanpis khuskallapuni purisqanta.\nChunka jisq'onniyoj kaj rimay (19)\nTukuy runakaj chhikajpata atiynin tian yuyasqanta mayllapipis qhaparinanpaj, kay atiy\nkamachillantaj ama pipis rimarisqanrayku t'ojpisqa kananpaj, kamachillantajmin puriyta\natisqanta tapuykachaspataj unancharispataj ujkuna waillasqankuta, chayri chay tukuy rimasqata\nmaykamallapis ninrimanta ninri purichiyta.\nIskay chunka kaj rimay (20)\nPillapis atiyniyoj runa masisninwan khuska tantakuypi kananpaj, paykunawantajri, sumaj\nkawsaypaj kanqa chayqa, ujllachakuyta.\nMana pipis kallparparisqachu kanqa, mayqen runa qollumantapis ujnin kaj kananpajqa.\nIskay chunka ujniyoj kaj rimay (21)\nMayqen llajtayojllapis atiyniyoj llajtanta cheqa yanninta puriysichinanpaj, pay kikin\nkamachispa chayri munayninmanta chijllasqa llajta masisninnejta.\nPillapis atiyniyoj, kikin derechosllawantaj, llajtanpa llajta kamachis qotuman yaykunanpaj.\nLlajta masikunaj munayninkuqa, tukuynin aylluspata sapin kasqanrayku, chay munayqa mana\nimaynapi kallpasqachu nitaj jark'asqachu kanqa, llajta masikuna mana manchikuyniyojta, walej\nkasqallanta qhawaspataj apusninta chijllanankupaj, chay chijllasqa runa llajtanku ukhupi, leyes\nrimasqanman jina kamachinankupaj. Kay elecciones sutiyojqa, sapa llajta kamachista chijllarina\nmit'a chayamujtillan ruakunan tian.\nIskay chunka iskayniyoj kaj rimay (22)\nPillapis, llajta masisnin qotumanta ujnin kasqanrayku, atiynin tial llajtanpi qhawaykachayta\ntukuy ima walej kananpaj jina, puriytataj yacharinankama imawanchus, imaynatachus,\npayllamantachus chayri waj laajtaswan yanapachikuspachus llajtan kawsasqanta, chaykunata\nunanchaspa, allin kayta ruaspataj tukuy imapi kikin llajta masi astawan astawan runayayta\natinanpaj.\nIskay chunka kinsayoj kaj rimay (23)\nTukuy runaspata atiynin tian munasqanman jina llank'ananpaj, maynejllapipis llank'aspa\nkaswayninta mask'ananpaj, llank'aspallapunitaj kawsakuyman; chay llank'asqanmantatajri\nyupachikuyta, llank'ay patapitaj wasinpitaj runa jina kawsakuyta atinanpaj.\nUjkunawan khuska llank'ay patapi ruasqanmantaqa, pillapis a tiyniyoj kikin lllank'asqanmatna,\nujkuna jap'isqankuman jina kikillantataj yupachikunanpaj.\nMayqen llank'aj runallapis llank'asqanmanta walej sonqochasqa kanan tian, paytaj yawar\nmasisnintaj p'unchaymanta p'unchay runayaspallapuni kawsakunankupaj jina.\nPillapis atiyniyoj, ima sajra kaymantapis jark'arikunanpaj, uj sindicatupi apuntachikuspa chay\nsindicatumanta ujnin kananpaj, chayri munaspa pay kikin uj sindicatuta rikhurichispa.\nIskay chunka tawayoj kay rimay (24)\nMana ujllachu, tukuy atiyniyoj kanku samarinkunankupaj samarikusaspataj munaynillanku ruasqa\nkunanpaj, ña ruanasninta junt'aykuspaqa pillapis atiyniyoj mana munanpaj, ruasqan patapi\nasllawan unayta llank'anallantapuni munanqanku chayqa. Watapi uj kuti samarikuy mit'a\nkanqapuni, chay samarikuy mit'amantapis llank'aj runa qolqeta jap'inapuri tian, samarikuy\nmit'atinta lllank'anmanpis karqa jina.\nIskay chunka phishqayoj kaj rimay (25)\nPillapis atiyniyoj, allin kay kawsay patapi tiakuyta munananpaj llawar masisninwan khuska, mana\nimamanta usurispalla runa jina kawsakuyta atinanpaj, mana mikhunamanta, mana pìachamanta\nnillataj jampichikuymanta; kikin atiyniyojllataj llajtanpa Seguro Social nisqawan"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "7ddd3d3f875e183e6a5f5be1a823e148",
            "Index": 3,
            "Label": "4",
            "Size": [
                595.0,
                842.0
            ],
            "Text": "yanapachikunanpaj, mana paypaj ima ruanapis kasqanraykuchus, onqorparisqanraykuchus, manaña\nllank'ananpaj jina qheparparikusqanraykuchus, imanta k'irikusqanraykuchus, warmi mana qosayoj\nqharichus mana warmiyoj qhepakusqankurayku, icha machuyarparisqanrayku chaychus mana\npaymantapuni kapuyninta runa jina kawsakunanpaj jina chinkachisqanraykuchus manaña llank'ayta\natinqa chayqa.\nOnqoj warmikunawan, wawataña uywasanku warmikunawan, tukuy wawaswan imaqa, atiyniyoj kanku may\nchhika sumaj qhawasqa kanankupaj, tukuy ima rijch'aj millay sajrakunamantataj jark'asqa\nkanankupaj. Wawaspis tukuy atiyniyoj kanku, k'ipa wawasnintin rejsisqa tatasniyoj wawasnintin,\ntukuypuni atiyniyoj kanku llajtanku ukhupi tiakujkunawan yanapachikunankupaj.\nIskay chunka sojtayoj kaj rimay (26)\nTukuypata atiynin tian uj yachay wasipi kaspa runayanankama yachakunanpaj. Pillapis qhasilla,\nmana uj phatata mañarispalla yachachinanku leeytawan qhelqeytawan yupaytawan\nyachakunankukamallapis. Kay nisqataqa mana ujniyoj qhatinanku tian. Instrucción técnica y\nprofesional castellani simipi sutiyojqa tukuy taripanankupaj jina kanan tian. Aswan yachayniyoj\nkayta munajkunapajqa jatun yachay wasispa punkusnin kicharisqa kanan tian.\nEducación sutiyoj yannin tukuy runa masista, uj munakuyllapi ujllachasqa kawsakunankupaj jina,\npusanantaj yanapanantaj tian p'unchaymanta p'unchay allinta runayanpaj. Educación nisqaqa\nyanapanan tian tukuy runa ujllachakunankupaj, mana pipis chijllaspalla may llajtayojchus runa\nmasin kasqanta, ima religiontachus apasqanta chayri ima ayllumantachus kasqanta, jina kaspa\ntukuy uj llajtayojllapis kankuman jina uj munakuyllapi kawsakunankupaj Ujllachasqa Llajtaspa\nruanasninta kallpachaspa, tukuy allin kayllapipuni tiakunankupaj.\nTataswan mamaswanqa aswan atiyniyoj, ujkunamanta nisqa kanqanku, chijllanankupaj mayqen yachay\nwasillatapis wawasninku munayninkuman jina yachakunakupaj.\nIskay chunka qanchisniyoj kaj rimay (27)\nPillapis atiyniyoj, kikin munayninmanta, khuskachakunanpaj pejtukunanpajtaj llajtanpa\nyachasqasninwan, yuyasqasninwan imachus llajtanpi k'acha kasqanwan ima, llajtanpata ujnin kaj\nkasqanraykuri atiyniyojllataj, kawsaqe masisninwan khuska, llajtanmanta sumaj kayninta\njap'ikuyta, pìunchaymanta p'unchay astawan astawan jatunyachiytataj.\nPillapis imata jinasqanmanta, ruasqanmanta, imata qhelqesqanmanta chayri parlaspa yuyayta\nqosqnmanta kikin pay chay nisqata ruaj jina, ruasqasninmanta jinaqasmantapis tukuy atiyniyoj\nqhawakapunanpaj jayk'ajllapis poqoyninta pallananpaj.\nIskay chunka pusajniyoj kaj rimay (28)\nPillapis atiyniyoj, kay Declaraciones ama nisqalla jina qhepaykukunanpaj, sayachiyta ima\nrijch'aj runa qotusllatapis kay Declaraciones tukuy runakunaj kawsayninta allinchananpajpuni.\nIskay chunka jisq'onniyoj kaj rimay (29)\nTukuj runa kaj chhika, comunidadmanta ujnin kasqanrayku, ashkha obligacionesniyoj comunidad\nukhupi: runa masisnillanwan khuska kawsakuspa pillapis sumaj kayninta tariparqoytataj\nrunayaytataj atisqanrayku.\nDemocraciayoj llajta ukhupiqa pillapis leyes rimasqallanman purinqa, waqaychanapaj runaj\nderechosnintam ama pejtus kananpaj, tukuy llajta masikuna cheqan yannillantapuni\npurisqankuraykutaj llajta masikunapaj mana walej kay chinkapunanpaj.\nTukuy kay derechostawan libertadestawanqa, mana imarayku pipis apaykachanqachu Ujllachasqa\nLlajtas rimasqanta wajninchayta munaspa.\nKinsa chunka raj rimay (30)\nMana mayqen kay Declaracionpi rimasqa kasqan unanchakunanchu tian yuyaspa Estadowan, ima\nqotullamanpis, chayri pillamanpis atiyta qosqanta, mayqen rimasqa derechosnillanpis mana\nyupasqa kananpajqa."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470323,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "LLAJTANCHEJNINTINPAJ QHELQESQA TUKUY RUNAJPA ATIYNINKUTA\nSUT'INCHASPA\n[Preamble]\nKaytaqa jatun tantakuypi, tukuynin llajtasmanta ujllachasqa runa qhelqerqanku,\nimakunachus kay pachapi atiyninghej kasqanta yachananchejpaj. Kay qhelqesqanku\nqhalichakurqa iskay chunka ujniyoj p'unchaylla\u00f1a kasajtin waranqa jisq'on pachaj\ntawa chunka pusajniyoj wata tukukunanpaj.\nManaraj runaj atiynin imachus kasqanta rimayta qallarisasparaj, qhepallanpi\nqhelqesunchej imakunatachus runa masikuna qhatinanku kasqanta, tukuynejpi allin\nkay kawsayllapuni kananpaj.\nMunaspa tukuypaj walej kawsay kananpaj.\nMunaspa tukuy ujllachasqallapuni kawsakunankuta.\nMunaspa qheshpi kay tukuypaj kananta.\nMunaspa tukuypaj khuskamanta uj munaylla junt'akunanta.\nMunaspa tukuy mana ujniyoj, uj llajtayojllapis kankuman jina, ay\u00f1illapipuni\nyanaparikuspa kawsakunankuta.\nMunaspa cheqan kay tukuynejpi kananta, ama kawsaqe masikuna millay pejtuspi\nrikhurinankupajtaj, kay jinata riman, runaj allin kayninpaj atiyninkunaqa.\n\u00d1awpaj kay rimay (1)\nTukuy kay pachaman paqarimujkuna libres nasekuntu tukuypunitaj kikin\nobligacionesniycjllataj, jinakamalla honorniyojtaj atiyniyojtaj, chantaqa razonwantaj\nconcienciawantaj dotasqa kasqankurayku, kawsaqe masipura jina, tukuy uj\nmunakuyllapi kawsakunanku tian.\nIskay kay rimay (2)\nKay pachapi kaj chhika, tukuy mana ujniyojpata atiyninku tian kay Declaracionespi\nqhaparikusqanman; yana qarayojpis, yuraj qarayojpis, puka kunkapis kachun chayri\nwarmipis qharipis kachun, qheshwa simiyojpis, aymara simiyojpis, yuraj\nparalyniyojpis, mayqen religionllamantapis kayta atin, chayri mayqen pol\u00ectica\nyuyayllapipis atisqa kayta atinman chayri waj laya runa qollumanpis. Kayta atin\nmaynejllamantapis ima rijch'aj llawartapis sirk'asninpi apaykachaspa, qhapaj kachun,\nwajcha kachun, mana chijllasqachu kanan tian.\nChantapis, ima rijch'aj pol\u00ectica qotumanchus uj runa atisqa kasqanraykupis, chay\njawaqa mana qhawapayasqachu kanqa, jina uj qhapaj llajtamanta kachun, pay\nkikillanmantataj purikuj llajtayoj kachun, mana kay rimaykunamanta chijllasqachu\npillapis kanqa.\nKinsa kay rimay (3)\nPillapis kay kawsayman atiyniyoj, mana ujllapatachu; tukuy runaspata atiynin tian\nqheshpisqataj, mana walej paypaj kaymantataj karuncharikuspa puririyta, sumj\nkawsaypi kananpaj jina.",
            "Image": "2f2ba15e63e64de877fed9f11c114f66"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tawa kay rimay (4)\nMana pipis ujpaj kamachisqallanmanchu watasqa kanan tian munarisqallantapuni\nqhatispa, mana pipis esclavitud nisqaman sujituchu kanqa nitaj servidumbreman.\nPhishqa kay rimay (5)\nMana pipis mayqen laya muchuykunaman nitaj llakiykunaman \u00f1ak'arinanpaj jina\ntanqasqachu kanqa, mana pitapis usuchinqankuchu chayri\nk'umuykachachinqankuchu sua alqota jinaqa.\nSojta kay rimay (6)\nTukuy kaj chhika atiyniyoj, may cheqanejllapipis, chay atiynin sumaj qhawarisqataj\nmaynejllapipis yupaychasqataj kananpaj.\nQanchis kay rimay (7)\nMayqen runa masillapis leypa \u00f1awpaqenpi kikin derechosniyojllapuni, chayraykutaj\ntukuy khuskamanta atinku kay kamachisqa leyespi atikuyta, kay leyes mana allin\nkajmanta jark'arinanpaj. Tukuy atiyniyoj kanku kikin amaprollamantaj pillapis mana\nkay declaracionesta uyarispa, munasqanman jina apaykachayta munanman chayqa,\nmunankumantaj chayqa wajchakunata qhapajkunamanta, llank'ajkunata atiyniyoj\nqolqesapakunamanta, \u00f1awiyojkuna mana \u00f1awiyojkunamanta t'aqarayta, pillapis\nmunaspa, kay Declaracionesta mana uyarispa, munasqanman jina apaykachariyta.\nPusaj kay rimay (8)\nPillapis atiyniyoj justiciata purichijkuna \u00f1awpaqenkupi rimarinanpaj, ima juchapipis\npejtusqa rikhurinman chayqa; jinamanta amparasqa llajta masisninwan khuska sumaj\nkawsaypi tiakunanpaj, kamachisqa leyes rimasqanman jina.\nJisq'on kay rimay (9)\nMana pipis mana kajllamanta presuchasqa kanqachu, nitaj wisq'asqa manataj\nllajtanmanta wajnejman qharqorparisqa.\nChunka kay rimay (10)\nPillapis atin, mashkha ukhu qayllankupipis kachun tukuy justiciawan rimasqanta\nuyarichikuyta, chijllasqa leyespi yachayniyoj kajkuna cheqan justiciata ruanankupaj;\nimachus derechusnin obligacionesnintaj sut'inchakunanpaj, chayri imatachus\ntumpasasqankuta unanchanankupaj, ley penal rimasqanman jinalla.\nChunka ujniyoj kay rimay (11)\nMayqen juchawan atiykusqa runallapis, manaraj juchayojpuni kasqanta\nyachakusaspa, maynejllapipis atiyniyoj tukuy uyarinankupaj jina tapuykachakunanpaj\nima juchasninmantachus tumpasasqankumanta, tukuy laya garantiastataj\nwaqaychapunanku tian, mana manchikuyniyojta tukuy ima cheqan kasqanta\nparlananpaj jina.\nMana pipis juchaman tanqasqachu kanqa, ruasqasninmanta, chayri ruanan kasajtin\nmana ruasqanmanta, mana chay ruasajtinpacha Derecho Nacional chayri\nInternacional rimasqanman jina jucha karqa chayqa, manataj juchan kasqanman jina\nasllawan llakiyta yapakunqachu.",
            "Image": "268a1bc1c8788c30be4291de095770a9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Chunka iskayniyoj kay rimay (12)\nMana pipis kawsaynin ukhupi t'ojpisqachu kanqa, nitaj llawar masisnin ukhupi,\nmanpunitaj wasinpi sat'ikusqankurayku abususta pillapis muchunanchu tian; chayri\nmasisninwan jinapurasqanwan ichus honranta t'akariyta munasqankumanta. Tukuy\nlaya runa atiyniyoj leyeswan qhawachikunapaj, chay mana kaj millay, runaj\nkawsakuyninpi chajrukuyta munasqankumanta jark'asqa kananpaj.\nChunka kinsayoj kaj rimay (13)\nPillapis atiyniyoj mana manchikuyniyoj mayllapipis purikunanpaj, kikillantaj\nwasichakuyta mayqen rijch'aj llajtallapipis.\nPillapis atin mayqen llajtallamantapis llojsipuyta, kikin llajtanmantapis kachun,\nmunaspari llajtanmantaj kutimpuyta.\nChunka tawayoj kaj rimay (14)\nPitapis ayqeykachachisanku chayqa, tukuy runa kaj chhikajpata atiynin tian mayqen\nwasillamanpis wajyarichikunanpaj, kikin llajtanpipis kachun wajnejpipis, chay wasipi\npakasqa karikunanpaj.\nKay tukuy nisqaqa manamin runa wa\u00f1uchi runaspaj jinachu rimasqa kasan, manataj\npipajchus ima juchanraykupis justicia ayqeykachachisan, nitaj imatachus Naciones\nUnidas allin kananpaj rimayninkuna contranpi juchachakujkunapajchu.\nChunka phishqayoj kaj rimay (15)\nPillapis atiyniyoj uj llajtata legitimun llajtanta jina rejsikapunanpaj.\nMana pitapis sajramanta kallpaykuspa llajtanta wajnojtachinankuchu tian, nillataj\noponekunankuchu tian waj llajtata llajtanta jina rejsikapuyta munanqa chayqa.\nChunka sojtayoj kaj rimay (16)\nMana riparaspalla ima rijch'aj runa kasqanta nitaj ima laya religiontachus paypaj\nrejsikapusqanta, chayri ima llajtayojchus kasqanta, qharispis warmispis kallpa\u00f1oj\u00f1a\nkaspaqa atiyniyoj kanku yananchakunankupaj, casamientomanta parlaspari\nkhuskamanta kikin derechosniyojllataj kanqanku, tantallapuni kawsakusaspapis,\nt'aqakunqanku chaypis.\n(missing)\nAylluqa llajtaspaj sapin kaqanrayku, atiynin tian yanapachikunanpaj tukuy llajtayoj\nrunakunawan Estadovan ima.\nChunka qanchisniyoj kaj rimay (17)\nPillapis atiyniyoj tukuy ima kapuyllamanpis, ujpallatapis kachun ashkhakunajpatapis.\nSajramantaqa mana pij kapuyninpis t'ojpisqa kanqachu.\nChunka pusajniyoj kaj rimay (18)\nPijpallatapis atiynin tian yuyasqantawan concienciantawan religionnintawan\nsut'inchananpajtaj qhatinanpajtaj; kay atiyqa khuskachan ima religionpis creenciapis\nwaj jina religionmanpis creenciamanpis tukuykunanpaj, chantapis kay religiontawan",
            "Image": "db12183e460a4ad631dbcefe91e0d9c9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "creenciatawanqa mayllapipis qhapariyta atikusqanta, pipis yachananpaj chay\nyuyasqanwanpis, chay concienciawanpis chay religionwanpis khuskallapuni\npurisqanta.\nChunka jisq'onniyoj kaj rimay (19)\nTukuy runakaj chhikajpata atiynin tian yuyasqanta mayllapipis qhaparinanpaj, kay\natiy kamachillantaj ama pipis rimarisqanrayku t'ojpisqa kananpaj, kamachillantajmin\npuriyta atisqanta tapuykachaspataj unancharispataj ujkuna waillasqankuta, chayri\nchay tukuy rimasqata maykamallapis ninrimanta ninri purichiyta.\nIskay chunka kaj rimay (20)\nPillapis atiyniyoj runa masisninwan khuska tantakuypi kananpaj, paykunawantajri,\nsumaj kawsaypaj kanqa chayqa, ujllachakuyta.\nMana pipis kallparparisqachu kanqa, mayqen runa qollumantapis ujnin kaj\nkananpajqa.\nIskay chunka ujniyoj kaj rimay (21)\nMayqen llajtayojllapis atiyniyoj llajtanta cheqa yanninta puriysichinanpaj, pay kikin\nkamachispa chayri munayninmanta chijllasqa llajta masisninnejta.\nPillapis atiyniyoj, kikin derechosllawantaj, llajtanpa llajta kamachis qotuman\nyaykunanpaj.\nLlajta masikunaj munayninkuqa, tukuynin aylluspata sapin kasqanrayku, chay\nmunayqa mana imaynapi kallpasqachu nitaj jark'asqachu kanqa, llajta masikuna\nmana manchikuyniyojta, walej kasqallanta qhawaspataj apusninta chijllanankupaj,\nchay chijllasqa runa llajtanku ukhupi, leyes rimasqanman jina kamachinankupaj. Kay\nelecciones sutiyojqa, sapa llajta kamachista chijllarina mit'a chayamujtillan ruakunan\ntian.\nIskay chunka iskayniyoj kaj rimay (22)\nPillapis, llajta masisnin qotumanta ujnin kasqanrayku, atiynin tial llajtanpi\nqhawaykachayta tukuy ima walej kananpaj jina, puriytataj yacharinankama\nimawanchus, imaynatachus, payllamantachus chayri waj laajtaswan\nyanapachikuspachus llajtan kawsasqanta, chaykunata unanchaspa, allin kayta\nruaspataj tukuy imapi kikin llajta masi astawan astawan runayayta atinanpaj.\nIskay chunka kinsayoj kaj rimay (23)\nTukuy runaspata atiynin tian munasqanman jina llank'ananpaj, maynejllapipis\nllank'aspa kaswayninta mask'ananpaj, llank'aspallapunitaj kawsakuyman; chay\nllank'asqanmantatajri yupachikuyta, llank'ay patapitaj wasinpitaj runa jina\nkawsakuyta atinanpaj.\nUjkunawan khuska llank'ay patapi ruasqanmantaqa, pillapis a tiyniyoj kikin\nlllank'asqanmatna, ujkuna jap'isqankuman jina kikillantataj yupachikunanpaj.\nMayqen llank'aj runallapis llank'asqanmanta walej sonqochasqa kanan tian, paytaj\nyawar masisnintaj p'unchaymanta p'unchay runayaspallapuni kawsakunankupaj jina.\nPillapis atiyniyoj, ima sajra kaymantapis jark'arikunanpaj, uj sindicatupi",
            "Image": "d0fdd4c2051a71909bd08628c8046973"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "apuntachikuspa chay sindicatumanta ujnin kananpaj, chayri munaspa pay kikin uj\nsindicatuta rikhurichispa.\nIskay chunka tawayoj kay rimay (24)\nMana ujllachu, tukuy atiyniyoj kanku samarinkunankupaj samarikusaspataj\nmunaynillanku ruasqa kunanpaj, \u00f1a ruanasninta junt'aykuspaqa pillapis atiyniyoj\nmana munanpaj, ruasqan patapi asllawan unayta llank'anallantapuni munanqanku\nchayqa. Watapi uj kuti samarikuy mit'a kanqapuni, chay samarikuy mit'amantapis\nllank'aj runa qolqeta jap'inapuri tian, samarikuy mit'atinta lllank'anmanpis karqa jina.\nIskay chunka phishqayoj kaj rimay (25)\nPillapis atiyniyoj, allin kay kawsay patapi tiakuyta munananpaj llawar masisninwan\nkhuska, mana imamanta usurispalla runa jina kawsakuyta atinanpaj, mana\nmikhunamanta, mana p\u00ecachamanta nillataj jampichikuymanta; kikin atiyniyojllataj\nllajtanpa Seguro Social nisqawan yanapachikunanpaj, mana paypaj ima ruanapis\nkasqanraykuchus, onqorparisqanraykuchus, mana\u00f1a llank'ananpaj jina\nqheparparikusqanraykuchus, imanta k'irikusqanraykuchus, warmi mana qosayoj\nqharichus mana warmiyoj qhepakusqankurayku, icha machuyarparisqanrayku\nchaychus mana paymantapuni kapuyninta runa jina kawsakunanpaj jina\nchinkachisqanraykuchus mana\u00f1a llank'ayta atinqa chayqa.\nOnqoj warmikunawan, wawata\u00f1a uywasanku warmikunawan, tukuy wawaswan\nimaqa, atiyniyoj kanku may chhika sumaj qhawasqa kanankupaj, tukuy ima rijch'aj\nmillay sajrakunamantataj jark'asqa kanankupaj. Wawaspis tukuy atiyniyoj kanku,\nk'ipa wawasnintin rejsisqa tatasniyoj wawasnintin, tukuypuni atiyniyoj kanku\nllajtanku ukhupi tiakujkunawan yanapachikunankupaj.\nIskay chunka sojtayoj kaj rimay (26)\nTukuypata atiynin tian uj yachay wasipi kaspa runayanankama yachakunanpaj.\nPillapis qhasilla, mana uj phatata ma\u00f1arispalla yachachinanku leeytawan\nqhelqeytawan yupaytawan yachakunankukamallapis. Kay nisqataqa mana ujniyoj\nqhatinanku tian. Instrucci\u00f3n t\u00e9cnica y profesional castellani simipi sutiyojqa tukuy\ntaripanankupaj jina kanan tian. Aswan yachayniyoj kayta munajkunapajqa jatun\nyachay wasispa punkusnin kicharisqa kanan tian.\nEducaci\u00f3n sutiyoj yannin tukuy runa masista, uj munakuyllapi ujllachasqa\nkawsakunankupaj jina, pusanantaj yanapanantaj tian p'unchaymanta p'unchay allinta\nrunayanpaj. Educaci\u00f3n nisqaqa yanapanan tian tukuy runa ujllachakunankupaj, mana\npipis chijllaspalla may llajtayojchus runa masin kasqanta, ima religiontachus\napasqanta chayri ima ayllumantachus kasqanta, jina kaspa tukuy uj llajtayojllapis\nkankuman jina uj munakuyllapi kawsakunankupaj Ujllachasqa Llajtaspa ruanasninta\nkallpachaspa, tukuy allin kayllapipuni tiakunankupaj.\nTataswan mamaswanqa aswan atiyniyoj, ujkunamanta nisqa kanqanku,\nchijllanankupaj mayqen yachay wasillatapis wawasninku munayninkuman jina\nyachakunakupaj.\nIskay chunka qanchisniyoj kaj rimay (27)\nPillapis atiyniyoj, kikin munayninmanta, khuskachakunanpaj pejtukunanpajtaj\nllajtanpa yachasqasninwan, yuyasqasninwan imachus llajtanpi k'acha kasqanwan ima,\nllajtanpata ujnin kaj kasqanraykuri atiyniyojllataj, kawsaqe masisninwan khuska,\nllajtanmanta sumaj kayninta jap'ikuyta, p\u00ecunchaymanta p'unchay astawan astawan",
            "Image": "8cdd8027788d1c05be973d7a19af4622"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "jatunyachiytataj.\nPillapis imata jinasqanmanta, ruasqanmanta, imata qhelqesqanmanta chayri parlaspa\nyuyayta qosqnmanta kikin pay chay nisqata ruaj jina, ruasqasninmanta\njinaqasmantapis tukuy atiyniyoj qhawakapunanpaj jayk'ajllapis poqoyninta\npallananpaj.\nIskay chunka pusajniyoj kaj rimay (28)\nPillapis atiyniyoj, kay Declaraciones ama nisqalla jina qhepaykukunanpaj, sayachiyta\nima rijch'aj runa qotusllatapis kay Declaraciones tukuy runakunaj kawsayninta\nallinchananpajpuni.\nIskay chunka jisq'onniyoj kaj rimay (29)\nTukuj runa kaj chhika, comunidadmanta ujnin kasqanrayku, ashkha obligacionesniyoj\ncomunidad ukhupi: runa masisnillanwan khuska kawsakuspa pillapis sumaj kayninta\ntariparqoytataj runayaytataj atisqanrayku.\nDemocraciayoj llajta ukhupiqa pillapis leyes rimasqallanman purinqa, waqaychanapaj\nrunaj derechosnintam ama pejtus kananpaj, tukuy llajta masikuna cheqan\nyannillantapuni purisqankuraykutaj llajta masikunapaj mana walej kay\nchinkapunanpaj.\nTukuy kay derechostawan libertadestawanqa, mana imarayku pipis apaykachanqachu\nUjllachasqa Llajtas rimasqanta wajninchayta munaspa.\nKinsa chunka raj rimay (30)\nMana mayqen kay Declaracionpi rimasqa kasqan unanchakunanchu tian yuyaspa\nEstadowan, ima qotullamanpis, chayri pillamanpis atiyta qosqanta, mayqen rimasqa\nderechosnillanpis mana yupasqa kananpajqa.",
            "Image": "7a581b0911392ef51a3d940c0c56264a"
        }
    }
}

{
    "MetaData": {
        "Author": null,
        "Creation_Date": 1581467854,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "80ec4aca05b2d079b07847c21635bfed",
            "Index": 0,
            "Label": "1",
            "Size": [
                595.0,
                842.0
            ],
            "Text": "DICHIARAZIOUN UNIVERSELA DI DIRET UMEN\nPREAMBLI\nConsiderèd che u riconoscimènt dla dignità cla riguèrda tot i mémbri dla famèia umèna e di su\ndirét, cumpagn e irrinunciabli, e costitués e' fundamènt dla libertà, dla giustizia e dla pèsa\nte mand;\nConsiderèd che la negazioun e el disprèz di dirét umèn i à port ma gist d'inciviltà che i ufènd\nla cuscinza dl'umanità, e che la cunquésta d'un mand duvè che al persouni al goda dla libertà\nat parola e at credo (foida) e dla libertà da la paura e da e' bsagn, l'è stè proclamèd cumè la\npiò granda aspirazioun dl'om;\nConsiderèd che l'è indispensabli che i dirét umèn i sia difois da lègi, se u s vò evitè che\nl'om u sia custrèt a ricora, cumè utma pusibilità, m'la ribelioun countra la tirania e\nl'opresioun;\nConsiderèd che l'è nicisèrii lavurè prì u svilòp ad relazioun d'amicizia tra toti al Nazioun;\nConsiderèd che i popli dli Nazioun Unidi ià ribadì tu Statut la su foida ti dirét umèn\nfondamentil, tla dignità e te valour dla persouna umèna, tl'uguaglienza di dirét dl'om e dla\ndona, e i à decis da lavurè prì e' prugrès suciél e prì un migliour tenour ad vita t'na libertà\npiò granda;\nConsiderèd che i Stèd dli Nazioun Unidi i s'è impegné a lutè, sla colaborazioun dli Nazioun\nUnidi stèsi, prì u rispèt e l'oservènza universèla di dirét umèn e dli libertà fondamentèli;\nConsiderèd che una concezioun unitèria at stì dirét e at stà libertà la è fondamentèla prì la\ncompleta realizazioun at tot stì impégn;\nL'ASEMBLEA GENERELA\nla proclama\nla presènta dichiarazioun universèla di dirét umèn cumè ideél comun da cunquistè da tot i popli\ne da tot al Nazioun,s'u scop che ogni individui e ogni urganismi dla società, tnénd sempra\npresènta stà Dichiarazioun, u s'impègna a lavurè, s'l'insegnamènt e s'l'educazioun, prì u\nrispèt at stì dirét e at stlì libertà e ad garantin, miténd in àt iniziativi sempri piò\nnumerousi at caratri naziunèl e internaziunèl, l'universèl e concrét riconoscimènt e rispèt,\ntent tra i popli di stés Stèd mémbri, quant tra quéi di teritòri che i è sotopost mla su\ngiurisdizioun.\nARTICOLO 1 (Artécli 1)\nTot j essèri umèn i nàs lébri e cumpagn in dignità e dirét. Lou i è dutid ad rasoun e ad\ncuscinza e i à da operè, ognun ti cunfrunt at ch'j ilt, sa sentimint ad fratelènza.\nARTICOLO 2\nOgni persouna la à da beneficié at tot i dirét e at toti al libertà proclamid tla presènta\nDichiarazioun, sènza alcuna distinzioun prì rasoun ad raza, ad culour, ad sesso, ad lèngua, ad\nreligioun, ad idea pulética e upinioun divèrsi, ad nazionalità o suciéla, ad richèza, ad\nnascita o ad qualsiasi élta cundizioun.\nNisuna distinzioun la sarà stabilida tnénd count du stèd pulétich, giurédich o internaziunèl de\npaiois o del teritorii me quale una persouna l'aapartèn, c'u sia quest indipendènt, o c'l'èpa\nuna aministrazioun fiducèria, o c'un sia autonomo, o c'u sia sugét ma qualsiasi tip ad\nlimitazioun ad sovranità.\nARTICOLO 3\nOgni individuo l'à dirét ma la vita, m'la libertà e m'la sicurèza dla propia persouna.\nARTICOLO 4\nNisuna persouna la putrà èsa tnuda in stèd ad schiavitò o ad servitò; la schiavitò e la trata\ndi s-cév al sarà pruibidi sata qualsiasi fourma.\nARTICOLO 5\nNisuna persouna la putrà èsa sotoposta m'la tortura o ma un tratamènt o punizioun crudeli,\ndisumèni o degradènti.\nARTICOLO 6"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "818db3659d50ab2c575b5eed6fa850a5",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ogni individuo l'à dirét, at tot e' mand, m'u riconoscimènt dla su personalità giurédica.\nARTICOLO 7\nTot i è cumpagn davènti m'la lègia e i à dirét, senza discriminazioun, ma una uguèla protezioun\nda pèrta dla lègia. Tot i à dirét ma una uguèla protezioun countra ogni discriminazioun c'l'à\nsia cuntrèria m'la presènta Dichiarazioun cumè countra ogni incitamènt m'la discriminazioun\nstèsa.\nARTICOLO 8\nOgni persouna la à dirét ma una concréta pusibilità da fè ricours ma tribunil competint countra\nàt che i neghés i dirét fondamentil riconosciud ma èsa stèsa dala costituzioun o da la lègia.\nARTICOLO 9\nNisuna persouna la putrà èsa arèstèda, tnuda in prisoun o esiliéda arbitrariamènt.\nARTICOLO 10\nOgni persouna la à dirét, in pusizioun ad tutèla uguagliénza, ma una giosta e poblica udienza\ndavènti m'un tribunèl indipendènt e imparziél, s'u scop da determinè i su dirét e i su duvir, e\nin piò da determinè la fundatèza ad qualsiasi acusa penèla c'la j venga rivolta.\nARTICOLO 11\nOgni persouna acusèda d'una colpa la è presunta inocénta fina a quand la su colpevolèza lan sia\nstè pruvèda legalmènt t'un prucés poblich, te quale li la abia avù tot al garanzì nicisèrii prì\nla su difoisa.\nNisuna persouna la sarà cundanèda prì azioun cumèsi o prì azioun non cumèsi al quali, t'e'\nmumènt c'agli è stè cumèsi o non cumèsi, lin fos prevésti cumè reéd sgand el dirét interni o\nsgand el dirét internaziunèl. Tu stès temp un putrà èsa infléta alcuna poina piò granda ad\nquèla prevésta te mumènt te quale la colpa la sia stè cumèsa.\nARTICOLO 12\nNisuna persouna la putrà èsa sotoposta ma interferenzi arbitrèrii tla su vita privèda, tla su\nfamèia, tla su chésa, tla su corispondénza, né ma lesioun du su unour e dla su reputazioun.\nOgni persouna la à dirét da èsa difoisa dala lègia countra al sudèti interferinzi o lesioun.\nARTICOLO 13\nOgni persouna la à dirét m'la libertà ad muvimènt e ad residénza drointa i cunfoin ad ogni\nStèd.\nOgni persouna la à dirét da lasè qualsiasi paiois, cumprois e propii, e d'arturnè tu su paiois.\nARTICOLO 14\nOgni persouna la à el dirét da ciarché e da usufruì, at ch'j ilt paìs, rifug' dal persecuzioun.\nSt'el dirét un putrà èsa invuchéd te chés che la persouna la sia realmènt ricerchéda prì colpi\nnon puletichi o prì azioun cuntrerii m'al finalità e m'i principi dli Nazioun Unidi.\nARTICOLO 15\nOgni persouna la à dirét ma una citadinènza.\nNisuna persouna la putrà èsa arbitrariamènt privèda dla su citadinènza, né del dirét ad cambié\ncitadinènza.\nARTICOLO 16\nUmni e dòni in età giosta i à el dirét da spusès e da fundè una famèia, senza alcuna\nlimitazioun ad raza, citadinènza o religioun. Lou i à i stés dirét riguerd e' matrimonii,\ndurent e' matrimonii e t e' mumènt du su eventuèl scioglimènt.\nE' matrimonii e putrà èsa celebrèd snà s'u lébri e tutèl cunsèns di futur spus.\nLa famèia l'è la cellula naturèla e fondamentèla dla società e la i à el dirét da èsa difoisa\ndala società e da u Stèd.\nARTICOLO 17\nOgni persouna la à el dirét da avoi una proprietà su persunèla o insèn sa élta genta."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "12eb942ab18b028441fcd755e7ec3f26",
            "Index": 2,
            "Label": "3",
            "Size": [
                595.0,
                842.0
            ],
            "Text": "Nisuna persouna la putrà èsa privèda ingiustamènt dla su proprietà.\nARTICOLO 18\nOgni persouna la à dirét m'la libertà ad pensiir, ad cuscinza, e ad religioun; st'el dirét e\ncumprènd la libertà ad cambié religioun e ad cambié credo, e la libertà ad manifestè,\nsingolarmènt o insèn sa elta génta, e sia in poblich che in privèd, la propia religioun o e'\npropii credo tl'insegnamènt, tli pratichi, ti gist religius e tl'oservènza di rituel.\nARTICOLO 19\nOgni persouna la à dirét ma la libertà d'opinioun e d'espresioun cumprois el dirét da no èsa\nmolestèda prì la propia upinioun e quèl da ciarché, ricéva e comuniché infurmazioun e idèi\nusand tot i mèzi e senza riguerd ma cunfoin.\nARTICOLO 20\nOgni persouna la à dirét ma la libertà 'd riunioun e ad asociazioun pacéfica.\nNisun e pò èsa custrèt a fè pèrta d'una asociazioun.\nARTICOLO 21\nOgni persouna la à dirét da partecipè m'e' g-vèrni de propii paiois, sia diretamènt, sia prì\nmèzi ad rapresentint scilt liberamènt.\nOgni persouna la à dirét da èsa asunta in cundizioun ad parità t'j impiégh poblich de propii\npaiois.\nLa volontà populèra la è e' fundamènt dl'autorità de g-vèrni; stà volontà la à da èsa esprèsa\nda elezioun frequenti e leéli, organizèdi a sufrag' universèl e uguèl, a vot segrét, opure\nseguend una procedura ad vutazioun altretènt lébra e garantésta:\nARTICOLO 22\nOgni persouna, cumè pèrta integrènta dla società, la à dirét mla sicurèza suciéla, nonchè mla\nrealizazioun atravèrs u sforz naziunèl e la cooperazioun internaziunèla e in armonia\nsl'organizazioun e al risoursi ad ogni Stèd, di dirét economich, suciél e culturil\nindispensabli m'la su dignità e m'u lébri svilop dla su personalità.\nARTICOLO 23\nOgni persouna la à dirét m'u lavour, m'la lébra scilta dl'impiegh, ma giosti e dignitousi\ncundizioun ad lavour e m'la protezioun countra la disocupazioun.\nOgni persouna, sènza nisuna discriminazioun, la à dirét m'una uguèla retribuzioun in cunfrount\nm'un uguèl lavour.\nOgni persouna c'la lavoura la à dirét ma una pèga giosta e dignitousa c'la garantésa ma se\nstèsa e m'la su famèia una vita umèna dignitousa e aiutèda, quand l'è nicisèrii, da d'j ilt\nmèzi ad protezioun suciéla.\nOgni persouna la à dirét da fundè dli organizazioun sindachéli e dèi la propia adesioun prì la\ndifoisa di propii interis.\nARTICOLO 24\nOgni persouna la à dirét m'u ripos e m'el temp lébri, tnénd count ad conseguénza d'una giosta\nlimitazioun dli ouri 'd lavour e ad ferie retribuidi.\nARTICOLO 25\nOgni persouna la à dirét d'avoi una cundizioun ad vita c'l'ai permèta da garantì la saluta e e'\nbenèsri propii e dla su famèia, s'una atenzioun particulèra m'l'alimentazioun, m'i vistid, m'la\nchésa, mli medicini e m'i servizi suciél nicisèrii, e la à dirét m'la sicurèza ti chés ad\ndisocupazioun, malatì, invalidità, vedovènza, v-ciaia e at tot i chés ch'i duvés cumpurtè la\nperdita di mèzi ad susisténza a cheusa ad fàt indipendint dala su volontà.\nLa maternità e l'infanzia agl'i à dirét ma curi e asisténza particulèri. Tot i burdill, nid\nal'intèrni de matrimonii o fura da e' matrimonii, i à da beneficié dla stèsa protezioun\nsuciéla.\nARTICOLO 26\nOgni persouna la à dirét ma l'istruzioun. L'istruzioun la n'à da custè gnint almeno in"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4d3f92c111ce16f259dc5b84edf821eb",
            "Index": 3,
            "Label": "4",
            "Size": [
                595.0,
                842.0
            ],
            "Text": "riferimènt mli classi elementèri e fondamentèli. L'istruzioun elementèra la à da èsa\nubligatoria. L'istruzioun tecnica e prufesiunèla la à da èsa m'la purtèda ad tot e l'istruzioun\nsuperioura la à da èsa altretènt acèsébla ma tot in cunsiderazioun de mèrit ad ciascun.\nL'istruzioun la à da èsa indirizèda m'e' pin svilop dla personalità umèna e m'u rafurzamènt du\nrispèt di dirét umèn e dli libertà fondamentèli. Li la à da ricerché u svilop dla comprensioun,\ndla tolerènza, dl'amicizia fra toti al Nazioun, i grop ad razi divèrsi, i grop religius, e la à\nda favurì l'impègn dli Nazioun Unidi prì e' mantenimènt dla pèsa.\nI genitur i à el dirét ad priorità tla scilta del tip d'istruzioun da dè m'i propii fiull.\nARTICOLO 27\nOgni persouna la à dirét da partecipè liberamènt m'la vita culturèla dla comunità, la à dirét\nda aprezè al belèzi dl'arte tli su svariédi fourmi e da contribuì m'e' prugrès dla scienza e da\nusufruì di su beneficc.\nOgni persouna la à dirét m'la protezioun d'j interis murèl e materiil proveniint da ogni\nproduzioun scientefica, leterèria e artestica creéda da la persouna stèsa.\nARTICOLO 28\nOgni persouna la à dirét m'un ourdni suciél e internaziunèl te quale i dirét e al libertà\nproclamid tla presènta Dichiarazioun i posa èsa completamènt realizid.\nARTICOLO 29\nOgni persouna la à di duvoir ti cunfrunt dla comunità, snà drointa la quale l'è pusébli e' pin\ne lébri svilop dla su personalità.\nTl'esercizii di su dirét e dli su libertà ogni persouna la à da èsa sotoposta snà ma cli\nlimitazioun stabilidi dala lègia prì garantì u riconoscimènt e u rispèt di dirét e dli libertà\nad ch'j ilt e prì sudisfè al giosti necesità dla morale, dl'ourdni poblich e de benèsri generèl\n't una società democratica.\nStì dirét e stlì libertà in pò, in nisun chés, èsa esercitid in cuntrast slì finalità e s'i\nprincìpi dli Nazioun Unidi.\nARTICOLO 30\nNisuna pèrta dla presènta Dichiarazioun la pò èsa interpretèda tu sèns da arughés, da pèrta\nd'un qualsiasi Stèd o grop o persouna, un dirét da esercitè un'atività o da mèta in at\nun'azioun c'la épa u scop da prevariché di dirét o dli libertà proclamid tla Dichiarazioun\nstèsa."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467973,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "DICHIARAZIOUN UNIVERSELA DI DIRET UMEN\nPREAMBLI\nConsiderèd che u riconoscimènt dla dignità cla riguèrda tot i mémbri dla famèia umèna e\ndi su dirét, cumpagn e irrinunciabli, e costitués e' fundamènt dla libertà, dla\ngiustizia e dla pèsa te mand;\nConsiderèd che la negazioun e el disprèz di dirét umèn i à port ma gist d'inciviltà che\ni ufènd la cuscinza dl'umanità, e che la cunquésta d'un mand duvè che al persouni al\ngoda dla libertà at parola e at credo (foida) e dla libertà da la paura e da e' bsagn,\nl'è stè proclamèd cumè la piò granda aspirazioun dl'om;\nConsiderèd che l'è indispensabli che i dirét umèn i sia difois da lègi, se u s vò evitè\nche l'om u sia custrèt a ricora, cumè utma pusibilità, m'la ribelioun countra la\ntirania e l'opresioun;\nConsiderèd che l'è nicisèrii lavurè prì u svilòp ad relazioun d'amicizia tra toti al\nNazioun;\nConsiderèd che i popli dli Nazioun Unidi ià ribadì tu Statut la su foida ti dirét umèn\nfondamentil, tla dignità e te valour dla persouna umèna, tl'uguaglienza di dirét dl'om\ne dla dona, e i à decis da lavurè prì e' prugrès suciél e prì un migliour tenour ad\nvita t'na libertà piò granda;\nConsiderèd che i Stèd dli Nazioun Unidi i s'è impegné a lutè, sla colaborazioun dli\nNazioun Unidi stèsi, prì u rispèt e l'oservènza universèla di dirét umèn e dli libertà\nfondamentèli;\nConsiderèd che una concezioun unitèria at stì dirét e at stà libertà la è fondamentèla\nprì la completa realizazioun at tot stì impégn;\nL'ASEMBLEA GENERELA\nla proclama\nla presènta dichiarazioun universèla di dirét umèn cumè ideél comun da cunquistè da tot\ni popli e da tot al Nazioun,s'u scop che ogni individui e ogni urganismi dla società,\ntnénd sempra presènta stà Dichiarazioun, u s'impègna a lavurè, s'l'insegnamènt e\ns'l'educazioun, prì u rispèt at stì dirét e at stlì libertà e ad garantin, miténd in àt\niniziativi sempri piò numerousi at caratri naziunèl e internaziunèl, l'universèl e\nconcrét riconoscimènt e rispèt, tent tra i popli di stés Stèd mémbri, quant tra quéi di\nteritòri che i è sotopost mla su giurisdizioun.\nARTICOLO 1 (Artécli 1)\nTot j essèri umèn i nàs lébri e cumpagn in dignità e dirét. Lou i è dutid ad rasoun e\nad cuscinza e i à da operè, ognun ti cunfrunt at ch'j ilt, sa sentimint ad fratelènza.\nARTICOLO 2\nOgni persouna la à da beneficié at tot i dirét e at toti al libertà proclamid tla\npresènta Dichiarazioun, sènza alcuna distinzioun prì rasoun ad raza, ad culour, ad\nsesso, ad lèngua, ad religioun, ad idea pulética e upinioun divèrsi, ad nazionalità o\nsuciéla, ad richèza, ad nascita o ad qualsiasi élta cundizioun.",
            "Image": "2c8895b28c2be081ba57286c45da952f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Nisuna distinzioun la sarà stabilida tnénd count du stèd pulétich, giurédich o\ninternaziunèl de paiois o del teritorii me quale una persouna l'aapartèn, c'u sia quest\nindipendènt, o c'l'èpa una aministrazioun fiducèria, o c'un sia autonomo, o c'u sia\nsugét ma qualsiasi tip ad limitazioun ad sovranità.\nARTICOLO 3\nOgni individuo l'à dirét ma la vita, m'la libertà e m'la sicurèza dla propia persouna.\nARTICOLO 4\nNisuna persouna la putrà èsa tnuda in stèd ad schiavitò o ad servitò; la schiavitò e la\ntrata di s-cév al sarà pruibidi sata qualsiasi fourma.\nARTICOLO 5\nNisuna persouna la putrà èsa sotoposta m'la tortura o ma un tratamènt o punizioun\ncrudeli, disumèni o degradènti.\nARTICOLO 6\nOgni individuo l'à dirét, at tot e' mand, m'u riconoscimènt dla su personalità\ngiurédica.\nARTICOLO 7\nTot i è cumpagn davènti m'la lègia e i à dirét, senza discriminazioun, ma una uguèla\nprotezioun da pèrta dla lègia. Tot i à dirét ma una uguèla protezioun countra ogni\ndiscriminazioun c'l'à sia cuntrèria m'la presènta Dichiarazioun cumè countra ogni\nincitamènt m'la discriminazioun stèsa.\nARTICOLO 8\nOgni persouna la à dirét ma una concréta pusibilità da fè ricours ma tribunil competint\ncountra àt che i neghés i dirét fondamentil riconosciud ma èsa stèsa dala costituzioun\no da la lègia.\nARTICOLO 9\nNisuna persouna la putrà èsa arèstèda, tnuda in prisoun o esiliéda arbitrariamènt.\nARTICOLO 10\nOgni persouna la à dirét, in pusizioun ad tutèla uguagliénza, ma una giosta e poblica\nudienza davènti m'un tribunèl indipendènt e imparziél, s'u scop da determinè i su dirét\ne i su duvir, e in piò da determinè la fundatèza ad qualsiasi acusa penèla c'la j venga\nrivolta.\nARTICOLO 11\nOgni persouna acusèda d'una colpa la è presunta inocénta fina a quand la su colpevolèza\nlan sia stè pruvèda legalmènt t'un prucés poblich, te quale li la abia avù tot al\ngaranzì nicisèrii prì la su difoisa.\nNisuna persouna la sarà cundanèda prì azioun cumèsi o prì azioun non cumèsi al quali,\nt'e' mumènt c'agli è stè cumèsi o non cumèsi, lin fos prevésti cumè reéd sgand el dirét\ninterni o sgand el dirét internaziunèl. Tu stès temp un putrà èsa infléta alcuna poina",
            "Image": "7f4a64bcfec9d7c1d14f61af517d10e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "piò granda ad quèla prevésta te mumènt te quale la colpa la sia stè cumèsa.\nARTICOLO 12\nNisuna persouna la putrà èsa sotoposta ma interferenzi arbitrèrii tla su vita privèda,\ntla su famèia, tla su chésa, tla su corispondénza, né ma lesioun du su unour e dla su\nreputazioun. Ogni persouna la à dirét da èsa difoisa dala lègia countra al sudèti\ninterferinzi o lesioun.\nARTICOLO 13\nOgni persouna la à dirét m'la libertà ad muvimènt e ad residénza drointa i cunfoin ad\nogni Stèd.\nOgni persouna la à dirét da lasè qualsiasi paiois, cumprois e propii, e d'arturnè tu su\npaiois.\nARTICOLO 14\nOgni persouna la à el dirét da ciarché e da usufruì, at ch'j ilt paìs, rifug' dal\npersecuzioun.\nSt'el dirét un putrà èsa invuchéd te chés che la persouna la sia realmènt ricerchéda\nprì colpi non puletichi o prì azioun cuntrerii m'al finalità e m'i principi dli Nazioun\nUnidi.\nARTICOLO 15\nOgni persouna la à dirét ma una citadinènza.\nNisuna persouna la putrà èsa arbitrariamènt privèda dla su citadinènza, né del dirét ad\ncambié citadinènza.\nARTICOLO 16\nUmni e dòni in età giosta i à el dirét da spusès e da fundè una famèia, senza alcuna\nlimitazioun ad raza, citadinènza o religioun. Lou i à i stés dirét riguerd e'\nmatrimonii, durent e' matrimonii e t e' mumènt du su eventuèl scioglimènt.\nE' matrimonii e putrà èsa celebrèd snà s'u lébri e tutèl cunsèns di futur spus.\nLa famèia l'è la cellula naturèla e fondamentèla dla società e la i à el dirét da èsa\ndifoisa dala società e da u Stèd.\nARTICOLO 17\nOgni persouna la à el dirét da avoi una proprietà su persunèla o insèn sa élta genta.\nNisuna persouna la putrà èsa privèda ingiustamènt dla su proprietà.\nARTICOLO 18\nOgni persouna la à dirét m'la libertà ad pensiir, ad cuscinza, e ad religioun; st'el\ndirét e cumprènd la libertà ad cambié religioun e ad cambié credo, e la libertà ad\nmanifestè, singolarmènt o insèn sa elta génta, e sia in poblich che in privèd, la\npropia religioun o e' propii credo tl'insegnamènt, tli pratichi, ti gist religius e\ntl'oservènza di rituel.",
            "Image": "536592b18ab0dca2f82353f688e5be4b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ARTICOLO 19\nOgni persouna la à dirét ma la libertà d'opinioun e d'espresioun cumprois el dirét da\nno èsa molestèda prì la propia upinioun e quèl da ciarché, ricéva e comuniché\ninfurmazioun e idèi usand tot i mèzi e senza riguerd ma cunfoin.\nARTICOLO 20\nOgni persouna la à dirét ma la libertà 'd riunioun e ad asociazioun pacéfica.\nNisun e pò èsa custrèt a fè pèrta d'una asociazioun.\nARTICOLO 21\nOgni persouna la à dirét da partecipè m'e' g-vèrni de propii paiois, sia diretamènt,\nsia prì mèzi ad rapresentint scilt liberamènt.\nOgni persouna la à dirét da èsa asunta in cundizioun ad parità t'j impiégh poblich de\npropii paiois.\nLa volontà populèra la è e' fundamènt dl'autorità de g-vèrni; stà volontà la à da èsa\nesprèsa da elezioun frequenti e leéli, organizèdi a sufrag' universèl e uguèl, a vot\nsegrét, opure seguend una procedura ad vutazioun altretènt lébra e garantésta:\nARTICOLO 22\nOgni persouna, cumè pèrta integrènta dla società, la à dirét mla sicurèza suciéla,\nnonchè mla realizazioun atravèrs u sforz naziunèl e la cooperazioun internaziunèla e in\narmonia sl'organizazioun e al risoursi ad ogni Stèd, di dirét economich, suciél e\nculturil indispensabli m'la su dignità e m'u lébri svilop dla su personalità.\nARTICOLO 23\nOgni persouna la à dirét m'u lavour, m'la lébra scilta dl'impiegh, ma giosti e\ndignitousi cundizioun ad lavour e m'la protezioun countra la disocupazioun.\nOgni persouna, sènza nisuna discriminazioun, la à dirét m'una uguèla retribuzioun in\ncunfrount m'un uguèl lavour.\nOgni persouna c'la lavoura la à dirét ma una pèga giosta e dignitousa c'la garantésa ma\nse stèsa e m'la su famèia una vita umèna dignitousa e aiutèda, quand l'è nicisèrii, da\nd'j ilt mèzi ad protezioun suciéla.\nOgni persouna la à dirét da fundè dli organizazioun sindachéli e dèi la propia adesioun\nprì la difoisa di propii interis.\nARTICOLO 24\nOgni persouna la à dirét m'u ripos e m'el temp lébri, tnénd count ad conseguénza d'una\ngiosta limitazioun dli ouri 'd lavour e ad ferie retribuidi.\nARTICOLO 25\nOgni persouna la à dirét d'avoi una cundizioun ad vita c'l'ai permèta da garantì la\nsaluta e e' benèsri propii e dla su famèia, s'una atenzioun particulèra\nm'l'alimentazioun, m'i vistid, m'la chésa, mli medicini e m'i servizi suciél nicisèrii,\ne la à dirét m'la sicurèza ti chés ad disocupazioun, malatì, invalidità, vedovènza, v-",
            "Image": "a579c5f5527a62cd7f2d3e8ceb3f07ce"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ciaia e at tot i chés ch'i duvés cumpurtè la perdita di mèzi ad susisténza a cheusa ad\nfàt indipendint dala su volontà.\nLa maternità e l'infanzia agl'i à dirét ma curi e asisténza particulèri. Tot i burdill,\nnid al'intèrni de matrimonii o fura da e' matrimonii, i à da beneficié dla stèsa\nprotezioun suciéla.\nARTICOLO 26\nOgni persouna la à dirét ma l'istruzioun. L'istruzioun la n'à da custè gnint almeno in\nriferimènt mli classi elementèri e fondamentèli. L'istruzioun elementèra la à da èsa\nubligatoria. L'istruzioun tecnica e prufesiunèla la à da èsa m'la purtèda ad tot e\nl'istruzioun superioura la à da èsa altretènt acèsébla ma tot in cunsiderazioun de\nmèrit ad ciascun.\nL'istruzioun la à da èsa indirizèda m'e' pin svilop dla personalità umèna e m'u\nrafurzamènt du rispèt di dirét umèn e dli libertà fondamentèli. Li la à da ricerché u\nsvilop dla comprensioun, dla tolerènza, dl'amicizia fra toti al Nazioun, i grop ad razi\ndivèrsi, i grop religius, e la à da favurì l'impègn dli Nazioun Unidi prì e'\nmantenimènt dla pèsa.\nI genitur i à el dirét ad priorità tla scilta del tip d'istruzioun da dè m'i propii\nfiull.\nARTICOLO 27\nOgni persouna la à dirét da partecipè liberamènt m'la vita culturèla dla comunità, la à\ndirét da aprezè al belèzi dl'arte tli su svariédi fourmi e da contribuì m'e' prugrès\ndla scienza e da usufruì di su beneficc.\nOgni persouna la à dirét m'la protezioun d'j interis murèl e materiil proveniint da\nogni produzioun scientefica, leterèria e artestica creéda da la persouna stèsa.\nARTICOLO 28\nOgni persouna la à dirét m'un ourdni suciél e internaziunèl te quale i dirét e al\nlibertà proclamid tla presènta Dichiarazioun i posa èsa completamènt realizid.\nARTICOLO 29\nOgni persouna la à di duvoir ti cunfrunt dla comunità, snà drointa la quale l'è pusébli\ne' pin e lébri svilop dla su personalità.\nTl'esercizii di su dirét e dli su libertà ogni persouna la à da èsa sotoposta snà ma\ncli limitazioun stabilidi dala lègia prì garantì u riconoscimènt e u rispèt di dirét e\ndli libertà ad ch'j ilt e prì sudisfè al giosti necesità dla morale, dl'ourdni poblich\ne de benèsri generèl 't una società democratica.\nStì dirét e stlì libertà in pò, in nisun chés, èsa esercitid in cuntrast slì finalità e\ns'i princìpi dli Nazioun Unidi.\nARTICOLO 30\nNisuna pèrta dla presènta Dichiarazioun la pò èsa interpretèda tu sèns da arughés, da\npèrta d'un qualsiasi Stèd o grop o persouna, un dirét da esercitè un'atività o da mèta\nin at un'azioun c'la épa u scop da prevariché di dirét o dli libertà proclamid tla",
            "Image": "ffc44df1319bee8c455632b2b4f37b3b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dichiarazioun stèsa.",
            "Image": "eb711774196e0b78befcb56c00bf9f30"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467909,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "DICHIARAZIOUN UNIVERSELA DI DIRET UMEN\nPREAMBLI\nConsiderèd che u riconoscimènt dla dignità cla riguèrda tot i mémbri dla famèia umèna e di su dirét, cumpagn e\nirrinunciabli, e costitués e' fundamènt dla libertà, dla giustizia e dla pèsa te mand;\nConsiderèd che la negazioun e el disprèz di dirét umèn i à port ma gist d'inciviltà che i ufènd la cuscinza\ndl'umanità, e che la cunquésta d'un mand duvè che al persouni al goda dla libertà at parola e at credo (foida) e\ndla libertà da la paura e da e' bsagn, l'è stè proclamèd cumè la piò granda aspirazioun dl'om;\nConsiderèd che l'è indispensabli che i dirét umèn i sia difois da lègi, se u s vò evitè che l'om u sia custrèt a\nricora, cumè utma pusibilità, m'la ribelioun countra la tirania e l'opresioun;\nConsiderèd che l'è nicisèrii lavurè prì u svilòp ad relazioun d'amicizia tra toti al Nazioun;\nConsiderèd che i popli dli Nazioun Unidi ià ribadì tu Statut la su foida ti dirét umèn fondamentil, tla dignità e te\nvalour dla persouna umèna, tl'uguaglienza di dirét dl'om e dla dona, e i à decis da lavurè prì e' prugrès suciél e\nprì un migliour tenour ad vita t'na libertà piò granda;\nConsiderèd che i Stèd dli Nazioun Unidi i s'è impegné a lutè, sla colaborazioun dli Nazioun Unidi stèsi, prì u\nrispèt e l'oservènza universèla di dirét umèn e dli libertà fondamentèli;\nConsiderèd che una concezioun unitèria at stì dirét e at stà libertà la è fondamentèla prì la completa\nrealizazioun at tot stì impégn;\nL'ASEMBLEA GENERELA\nla proclama\nla presènta dichiarazioun universèla di dirét umèn cumè ideél comun da cunquistè da tot i popli e da tot al\nNazioun,s'u scop che ogni individui e ogni urganismi dla società, tnénd sempra presènta stà Dichiarazioun, u\ns'impègna a lavurè, s'l'insegnamènt e s'l'educazioun, prì u rispèt at stì dirét e at stlì libertà e ad garantin,\nmiténd in àt iniziativi sempri piò numerousi at caratri naziunèl e internaziunèl, l'universèl e concrét\nriconoscimènt e rispèt, tent tra i popli di stés Stèd mémbri, quant tra quéi di teritòri che i è sotopost mla su\ngiurisdizioun.\nARTICOLO 1 (Artécli 1)\nTot j essèri umèn i nàs lébri e cumpagn in dignità e dirét. Lou i è dutid ad rasoun e ad cuscinza e i à da operè,\nognun ti cunfrunt at ch'j ilt, sa sentimint ad fratelènza.\nARTICOLO 2\nOgni persouna la à da beneficié at tot i dirét e at toti al libertà proclamid tla presènta Dichiarazioun, sènza\nalcuna distinzioun prì rasoun ad raza, ad culour, ad sesso, ad lèngua, ad religioun, ad idea pulética e upinioun\ndivèrsi, ad nazionalità o suciéla, ad richèza, ad nascita o ad qualsiasi élta cundizioun.\nNisuna distinzioun la sarà stabilida tnénd count du stèd pulétich, giurédich o internaziunèl de paiois o del\nteritorii me quale una persouna l'aapartèn, c'u sia quest indipendènt, o c'l'èpa una aministrazioun fiducèria, o\nc'un sia autonomo, o c'u sia sugét ma qualsiasi tip ad limitazioun ad sovranità.\nARTICOLO 3\nOgni individuo l'à dirét ma la vita, m'la libertà e m'la sicurèza dla propia persouna.\nARTICOLO 4\nNisuna persouna la putrà èsa tnuda in stèd ad schiavitò o ad servitò; la schiavitò e la trata di s-cév al sarà\npruibidi sata qualsiasi fourma.\nARTICOLO 5\nNisuna persouna la putrà èsa sotoposta m'la tortura o ma un tratamènt o punizioun crudeli, disumèni o\ndegradènti.\nARTICOLO 6\nOgni individuo l'à dirét, at tot e' mand, m'u riconoscimènt dla su personalità giurédica.\nARTICOLO 7\nTot i è cumpagn davènti m'la lègia e i à dirét, senza discriminazioun, ma una uguèla protezioun da pèrta dla\nlègia. Tot i à dirét ma una uguèla protezioun countra ogni discriminazioun c'l'à sia cuntrèria m'la presènta\nDichiarazioun cumè countra ogni incitamènt m'la discriminazioun stèsa.",
            "Image": "b2cc941d0d1e4727ecec92371d0f27f8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ARTICOLO 8\nOgni persouna la à dirét ma una concréta pusibilità da fè ricours ma tribunil competint countra àt che i neghés i\ndirét fondamentil riconosciud ma èsa stèsa dala costituzioun o da la lègia.\nARTICOLO 9\nNisuna persouna la putrà èsa arèstèda, tnuda in prisoun o esiliéda arbitrariamènt.\nARTICOLO 10\nOgni persouna la à dirét, in pusizioun ad tutèla uguagliénza, ma una giosta e poblica udienza davènti m'un\ntribunèl indipendènt e imparziél, s'u scop da determinè i su dirét e i su duvir, e in piò da determinè la fundatèza\nad qualsiasi acusa penèla c'la j venga rivolta.\nARTICOLO 11\nOgni persouna acusèda d'una colpa la è presunta inocénta fina a quand la su colpevolèza lan sia stè pruvèda\nlegalmènt t'un prucés poblich, te quale li la abia avù tot al garanzì nicisèrii prì la su difoisa.\nNisuna persouna la sarà cundanèda prì azioun cumèsi o prì azioun non cumèsi al quali, t'e' mumènt c'agli è stè\ncumèsi o non cumèsi, lin fos prevésti cumè reéd sgand el dirét interni o sgand el dirét internaziunèl. Tu stès\ntemp un putrà èsa infléta alcuna poina piò granda ad quèla prevésta te mumènt te quale la colpa la sia stè\ncumèsa.\nARTICOLO 12\nNisuna persouna la putrà èsa sotoposta ma interferenzi arbitrèrii tla su vita privèda, tla su famèia, tla su chésa,\ntla su corispondénza, né ma lesioun du su unour e dla su reputazioun. Ogni persouna la à dirét da èsa difoisa\ndala lègia countra al sudèti interferinzi o lesioun.\nARTICOLO 13\nOgni persouna la à dirét m'la libertà ad muvimènt e ad residénza drointa i cunfoin ad ogni Stèd.\nOgni persouna la à dirét da lasè qualsiasi paiois, cumprois e propii, e d'arturnè tu su paiois.\nARTICOLO 14\nOgni persouna la à el dirét da ciarché e da usufruì, at ch'j ilt paìs, rifug' dal persecuzioun.\nSt'el dirét un putrà èsa invuchéd te chés che la persouna la sia realmènt ricerchéda prì colpi non puletichi o prì\nazioun cuntrerii m'al finalità e m'i principi dli Nazioun Unidi.\nARTICOLO 15\nOgni persouna la à dirét ma una citadinènza.\nNisuna persouna la putrà èsa arbitrariamènt privèda dla su citadinènza, né del dirét ad cambié citadinènza.\nARTICOLO 16\nUmni e dòni in età giosta i à el dirét da spusès e da fundè una famèia, senza alcuna limitazioun ad raza,\ncitadinènza o religioun. Lou i à i stés dirét riguerd e' matrimonii, durent e' matrimonii e t e' mumènt du su\neventuèl scioglimènt.\nE' matrimonii e putrà èsa celebrèd snà s'u lébri e tutèl cunsèns di futur spus.\nLa famèia l'è la cellula naturèla e fondamentèla dla società e la i à el dirét da èsa difoisa dala società e da u\nStèd.\nARTICOLO 17\nOgni persouna la à el dirét da avoi una proprietà su persunèla o insèn sa élta genta.\nNisuna persouna la putrà èsa privèda ingiustamènt dla su proprietà.\nARTICOLO 18\nOgni persouna la à dirét m'la libertà ad pensiir, ad cuscinza, e ad religioun; st'el dirét e cumprènd la libertà ad\ncambié religioun e ad cambié credo, e la libertà ad manifestè, singolarmènt o insèn sa elta génta, e sia in\npoblich che in privèd, la propia religioun o e' propii credo tl'insegnamènt, tli pratichi, ti gist religius e\ntl'oservènza di rituel.\nARTICOLO 19",
            "Image": "845f71d793a755948fafb756e18a2040"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Ogni persouna la à dirét ma la libertà d'opinioun e d'espresioun cumprois el dirét da no èsa molestèda prì la\npropia upinioun e quèl da ciarché, ricéva e comuniché infurmazioun e idèi usand tot i mèzi e senza riguerd ma\ncunfoin.\nARTICOLO 20\nOgni persouna la à dirét ma la libertà 'd riunioun e ad asociazioun pacéfica.\nNisun e pò èsa custrèt a fè pèrta d'una asociazioun.\nARTICOLO 21\nOgni persouna la à dirét da partecipè m'e' g-vèrni de propii paiois, sia diretamènt, sia prì mèzi ad rapresentint\nscilt liberamènt.\nOgni persouna la à dirét da èsa asunta in cundizioun ad parità t'j impiégh poblich de propii paiois.\nLa volontà populèra la è e' fundamènt dl'autorità de g-vèrni; stà volontà la à da èsa esprèsa da elezioun\nfrequenti e leéli, organizèdi a sufrag' universèl e uguèl, a vot segrét, opure seguend una procedura ad vutazioun\naltretènt lébra e garantésta:\nARTICOLO 22\nOgni persouna, cumè pèrta integrènta dla società, la à dirét mla sicurèza suciéla, nonchè mla realizazioun\natravèrs u sforz naziunèl e la cooperazioun internaziunèla e in armonia sl'organizazioun e al risoursi ad ogni\nStèd, di dirét economich, suciél e culturil indispensabli m'la su dignità e m'u lébri svilop dla su personalità.\nARTICOLO 23\nOgni persouna la à dirét m'u lavour, m'la lébra scilta dl'impiegh, ma giosti e dignitousi cundizioun ad lavour e\nm'la protezioun countra la disocupazioun.\nOgni persouna, sènza nisuna discriminazioun, la à dirét m'una uguèla retribuzioun in cunfrount m'un uguèl\nlavour.\nOgni persouna c'la lavoura la à dirét ma una pèga giosta e dignitousa c'la garantésa ma se stèsa e m'la su\nfamèia una vita umèna dignitousa e aiutèda, quand l'è nicisèrii, da d'j ilt mèzi ad protezioun suciéla.\nOgni persouna la à dirét da fundè dli organizazioun sindachéli e dèi la propia adesioun prì la difoisa di propii\ninteris.\nARTICOLO 24\nOgni persouna la à dirét m'u ripos e m'el temp lébri, tnénd count ad conseguénza d'una giosta limitazioun dli\nouri 'd lavour e ad ferie retribuidi.\nARTICOLO 25\nOgni persouna la à dirét d'avoi una cundizioun ad vita c'l'ai permèta da garantì la saluta e e' benèsri propii e dla\nsu famèia, s'una atenzioun particulèra m'l'alimentazioun, m'i vistid, m'la chésa, mli medicini e m'i servizi suciél\nnicisèrii, e la à dirét m'la sicurèza ti chés ad disocupazioun, malatì, invalidità, vedovènza, v-ciaia e at tot i chés\nch'i duvés cumpurtè la perdita di mèzi ad susisténza a cheusa ad fàt indipendint dala su volontà.\nLa maternità e l'infanzia agl'i à dirét ma curi e asisténza particulèri. Tot i burdill, nid al'intèrni de matrimonii o\nfura da e' matrimonii, i à da beneficié dla stèsa protezioun suciéla.\nARTICOLO 26\nOgni persouna la à dirét ma l'istruzioun. L'istruzioun la n'à da custè gnint almeno in riferimènt mli classi\nelementèri e fondamentèli. L'istruzioun elementèra la à da èsa ubligatoria. L'istruzioun tecnica e prufesiunèla la\nà da èsa m'la purtèda ad tot e l'istruzioun superioura la à da èsa altretènt acèsébla ma tot in cunsiderazioun de\nmèrit ad ciascun.\nL'istruzioun la à da èsa indirizèda m'e' pin svilop dla personalità umèna e m'u rafurzamènt du rispèt di dirét\numèn e dli libertà fondamentèli. Li la à da ricerché u svilop dla comprensioun, dla tolerènza, dl'amicizia fra toti\nal Nazioun, i grop ad razi divèrsi, i grop religius, e la à da favurì l'impègn dli Nazioun Unidi prì e' mantenimènt\ndla pèsa.\nI genitur i à el dirét ad priorità tla scilta del tip d'istruzioun da dè m'i propii fiull.\nARTICOLO 27\nOgni persouna la à dirét da partecipè liberamènt m'la vita culturèla dla comunità, la à dirét da aprezè al belèzi\ndl'arte tli su svariédi fourmi e da contribuì m'e' prugrès dla scienza e da usufruì di su beneficc.",
            "Image": "b08a811c5e4303ffaab958cde3ab17a9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Ogni persouna la à dirét m'la protezioun d'j interis murèl e materiil proveniint da ogni produzioun scientefica,\nleterèria e artestica creéda da la persouna stèsa.\nARTICOLO 28\nOgni persouna la à dirét m'un ourdni suciél e internaziunèl te quale i dirét e al libertà proclamid tla presènta\nDichiarazioun i posa èsa completamènt realizid.\nARTICOLO 29\nOgni persouna la à di duvoir ti cunfrunt dla comunità, snà drointa la quale l'è pusébli e' pin e lébri svilop dla su\npersonalità.\nTl'esercizii di su dirét e dli su libertà ogni persouna la à da èsa sotoposta snà ma cli limitazioun stabilidi dala\nlègia prì garantì u riconoscimènt e u rispèt di dirét e dli libertà ad ch'j ilt e prì sudisfè al giosti necesità dla\nmorale, dl'ourdni poblich e de benèsri generèl 't una società democratica.\nStì dirét e stlì libertà in pò, in nisun chés, èsa esercitid in cuntrast slì finalità e s'i princìpi dli Nazioun Unidi.\nARTICOLO 30\nNisuna pèrta dla presènta Dichiarazioun la pò èsa interpretèda tu sèns da arughés, da pèrta d'un qualsiasi Stèd\no grop o persouna, un dirét da esercitè un'atività o da mèta in at un'azioun c'la épa u scop da prevariché di dirét\no dli libertà proclamid tla Dichiarazioun stèsa.",
            "Image": "ac7878500fe1b98497d6930ae5302402"
        }
    }
}

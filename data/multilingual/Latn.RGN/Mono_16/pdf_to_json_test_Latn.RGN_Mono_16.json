{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467871,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "DICHIARAZIOUN UNIVERSELA DI DIRET UMEN\nPREAMBLI\nConsiderèd che u riconoscimènt dla dignità cla riguèrda tot i mémbri dla\nfamèia umèna e di su dirét, cumpagn e irrinunciabli, e costitués e'\nfundamènt dla libertà, dla giustizia e dla pèsa te mand;\nConsiderèd che la negazioun e el disprèz di dirét umèn i à port ma gist\nd'inciviltà che i ufènd la cuscinza dl'umanità, e che la cunquésta d'un\nmand duvè che al persouni al goda dla libertà at parola e at credo\n(foida) e dla libertà da la paura e da e' bsagn, l'è stè proclamèd cumè\nla piò granda aspirazioun dl'om;\nConsiderèd che l'è indispensabli che i dirét umèn i sia difois da lègi,\nse u s vò evitè che l'om u sia custrèt a ricora, cumè utma pusibilità,\nm'la ribelioun countra la tirania e l'opresioun;\nConsiderèd che l'è nicisèrii lavurè prì u svilòp ad relazioun d'amicizia\ntra toti al Nazioun;\nConsiderèd che i popli dli Nazioun Unidi ià ribadì tu Statut la su foida\nti dirét umèn fondamentil, tla dignità e te valour dla persouna umèna,\ntl'uguaglienza di dirét dl'om e dla dona, e i à decis da lavurè prì e'\nprugrès suciél e prì un migliour tenour ad vita t'na libertà piò granda;\nConsiderèd che i Stèd dli Nazioun Unidi i s'è impegné a lutè, sla\ncolaborazioun dli Nazioun Unidi stèsi, prì u rispèt e l'oservènza\nuniversèla di dirét umèn e dli libertà fondamentèli;\nConsiderèd che una concezioun unitèria at stì dirét e at stà libertà la\nè fondamentèla prì la completa realizazioun at tot stì impégn;\nL'ASEMBLEA GENERELA\nla proclama\nla presènta dichiarazioun universèla di dirét umèn cumè ideél comun da\ncunquistè da tot i popli e da tot al Nazioun,s'u scop che ogni individui\ne ogni urganismi dla società, tnénd sempra presènta stà Dichiarazioun, u\ns'impègna a lavurè, s'l'insegnamènt e s'l'educazioun, prì u rispèt at\nstì dirét e at stlì libertà e ad garantin, miténd in àt iniziativi\nsempri piò numerousi at caratri naziunèl e internaziunèl, l'universèl e\nconcrét riconoscimènt e rispèt, tent tra i popli di stés Stèd mémbri,\nquant tra quéi di teritòri che i è sotopost mla su giurisdizioun.\nARTICOLO 1 (Artécli 1)\nTot j essèri umèn i nàs lébri e cumpagn in dignità e dirét. Lou i è\ndutid ad rasoun e ad cuscinza e i à da operè, ognun ti cunfrunt at ch'j\nilt, sa sentimint ad fratelènza.\nARTICOLO 2\nOgni persouna la à da beneficié at tot i dirét e at toti al libertà",
            "Image": "5515b7df122dcf09d07c3e84c6873252"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "proclamid tla presènta Dichiarazioun, sènza alcuna distinzioun prì\nrasoun ad raza, ad culour, ad sesso, ad lèngua, ad religioun, ad idea\npulética e upinioun divèrsi, ad nazionalità o suciéla, ad richèza, ad\nnascita o ad qualsiasi élta cundizioun.\nNisuna distinzioun la sarà stabilida tnénd count du stèd pulétich,\ngiurédich o internaziunèl de paiois o del teritorii me quale una\npersouna l'aapartèn, c'u sia quest indipendènt, o c'l'èpa una\naministrazioun fiducèria, o c'un sia autonomo, o c'u sia sugét ma\nqualsiasi tip ad limitazioun ad sovranità.\nARTICOLO 3\nOgni individuo l'à dirét ma la vita, m'la libertà e m'la sicurèza dla\npropia persouna.\nARTICOLO 4\nNisuna persouna la putrà èsa tnuda in stèd ad schiavitò o ad servitò; la\nschiavitò e la trata di s-cév al sarà pruibidi sata qualsiasi fourma.\nARTICOLO 5\nNisuna persouna la putrà èsa sotoposta m'la tortura o ma un tratamènt o\npunizioun crudeli, disumèni o degradènti.\nARTICOLO 6\nOgni individuo l'à dirét, at tot e' mand, m'u riconoscimènt dla su\npersonalità giurédica.\nARTICOLO 7\nTot i è cumpagn davènti m'la lègia e i à dirét, senza discriminazioun,\nma una uguèla protezioun da pèrta dla lègia. Tot i à dirét ma una uguèla\nprotezioun countra ogni discriminazioun c'l'à sia cuntrèria m'la\npresènta Dichiarazioun cumè countra ogni incitamènt m'la discriminazioun\nstèsa.\nARTICOLO 8\nOgni persouna la à dirét ma una concréta pusibilità da fè ricours ma\ntribunil competint countra àt che i neghés i dirét fondamentil\nriconosciud ma èsa stèsa dala costituzioun o da la lègia.\nARTICOLO 9\nNisuna persouna la putrà èsa arèstèda, tnuda in prisoun o esiliéda\narbitrariamènt.\nARTICOLO 10\nOgni persouna la à dirét, in pusizioun ad tutèla uguagliénza, ma una\ngiosta e poblica udienza davènti m'un tribunèl indipendènt e imparziél,\ns'u scop da determinè i su dirét e i su duvir, e in piò da determinè la\nfundatèza ad qualsiasi acusa penèla c'la j venga rivolta.",
            "Image": "8f13b593469c43f413cbe722cf76982f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ARTICOLO 11\nOgni persouna acusèda d'una colpa la è presunta inocénta fina a quand la\nsu colpevolèza lan sia stè pruvèda legalmènt t'un prucés poblich, te\nquale li la abia avù tot al garanzì nicisèrii prì la su difoisa.\nNisuna persouna la sarà cundanèda prì azioun cumèsi o prì azioun non\ncumèsi al quali, t'e' mumènt c'agli è stè cumèsi o non cumèsi, lin fos\nprevésti cumè reéd sgand el dirét interni o sgand el dirét\ninternaziunèl. Tu stès temp un putrà èsa infléta alcuna poina piò granda\nad quèla prevésta te mumènt te quale la colpa la sia stè cumèsa.\nARTICOLO 12\nNisuna persouna la putrà èsa sotoposta ma interferenzi arbitrèrii tla su\nvita privèda, tla su famèia, tla su chésa, tla su corispondénza, né ma\nlesioun du su unour e dla su reputazioun. Ogni persouna la à dirét da\nèsa difoisa dala lègia countra al sudèti interferinzi o lesioun.\nARTICOLO 13\nOgni persouna la à dirét m'la libertà ad muvimènt e ad residénza drointa\ni cunfoin ad ogni Stèd.\nOgni persouna la à dirét da lasè qualsiasi paiois, cumprois e propii, e\nd'arturnè tu su paiois.\nARTICOLO 14\nOgni persouna la à el dirét da ciarché e da usufruì, at ch'j ilt paìs,\nrifug' dal persecuzioun.\nSt'el dirét un putrà èsa invuchéd te chés che la persouna la sia\nrealmènt ricerchéda prì colpi non puletichi o prì azioun cuntrerii m'al\nfinalità e m'i principi dli Nazioun Unidi.\nARTICOLO 15\nOgni persouna la à dirét ma una citadinènza.\nNisuna persouna la putrà èsa arbitrariamènt privèda dla su citadinènza,\nné del dirét ad cambié citadinènza.\nARTICOLO 16\nUmni e dòni in età giosta i à el dirét da spusès e da fundè una famèia,\nsenza alcuna limitazioun ad raza, citadinènza o religioun. Lou i à i\nstés dirét riguerd e' matrimonii, durent e' matrimonii e t e' mumènt du\nsu eventuèl scioglimènt.\nE' matrimonii e putrà èsa celebrèd snà s'u lébri e tutèl cunsèns di\nfutur spus.\nLa famèia l'è la cellula naturèla e fondamentèla dla società e la i à el\ndirét da èsa difoisa dala società e da u Stèd.\nARTICOLO 17",
            "Image": "ec3ea0e0d0bf55b03294034a2c424c24"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ogni persouna la à el dirét da avoi una proprietà su persunèla o insèn\nsa élta genta.\nNisuna persouna la putrà èsa privèda ingiustamènt dla su proprietà.\nARTICOLO 18\nOgni persouna la à dirét m'la libertà ad pensiir, ad cuscinza, e ad\nreligioun; st'el dirét e cumprènd la libertà ad cambié religioun e ad\ncambié credo, e la libertà ad manifestè, singolarmènt o insèn sa elta\ngénta, e sia in poblich che in privèd, la propia religioun o e' propii\ncredo tl'insegnamènt, tli pratichi, ti gist religius e tl'oservènza di\nrituel.\nARTICOLO 19\nOgni persouna la à dirét ma la libertà d'opinioun e d'espresioun\ncumprois el dirét da no èsa molestèda prì la propia upinioun e quèl da\nciarché, ricéva e comuniché infurmazioun e idèi usand tot i mèzi e senza\nriguerd ma cunfoin.\nARTICOLO 20\nOgni persouna la à dirét ma la libertà 'd riunioun e ad asociazioun\npacéfica.\nNisun e pò èsa custrèt a fè pèrta d'una asociazioun.\nARTICOLO 21\nOgni persouna la à dirét da partecipè m'e' g-vèrni de propii paiois, sia\ndiretamènt, sia prì mèzi ad rapresentint scilt liberamènt.\nOgni persouna la à dirét da èsa asunta in cundizioun ad parità t'j\nimpiégh poblich de propii paiois.\nLa volontà populèra\nvolontà la à da èsa\nsufrag' universèl e\nvutazioun altretènt\nla è e' fundamènt dl'autorità de g-vèrni; stà\nesprèsa da elezioun frequenti e leéli, organizèdi a\nuguèl, a vot segrét, opure seguend una procedura ad\nlébra e garantésta:\nARTICOLO 22\nOgni persouna, cumè pèrta integrènta dla società, la à dirét mla\nsicurèza suciéla, nonchè mla realizazioun atravèrs u sforz naziunèl e la\ncooperazioun internaziunèla e in armonia sl'organizazioun e al risoursi\nad ogni Stèd, di dirét economich, suciél e culturil indispensabli m'la\nsu dignità e m'u lébri svilop dla su personalità.\nARTICOLO 23\nOgni persouna la à dirét m'u lavour, m'la lébra scilta dl'impiegh, ma\ngiosti e dignitousi cundizioun ad lavour e m'la protezioun countra la\ndisocupazioun.\nOgni persouna, sènza nisuna discriminazioun, la à dirét m'una uguèla\nretribuzioun in cunfrount m'un uguèl lavour.",
            "Image": "858a62fca5c43443f31195ebaec24835"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ogni persouna c'la lavoura la à dirét ma una pèga giosta e dignitousa\nc'la garantésa ma se stèsa e m'la su famèia una vita umèna dignitousa e\naiutèda, quand l'è nicisèrii, da d'j ilt mèzi ad protezioun suciéla.\nOgni persouna la à dirét da fundè dli organizazioun sindachéli e dèi la\npropia adesioun prì la difoisa di propii interis.\nARTICOLO 24\nOgni persouna la à dirét m'u ripos e m'el temp lébri, tnénd count ad\nconseguénza d'una giosta limitazioun dli ouri 'd lavour e ad ferie\nretribuidi.\nARTICOLO 25\nOgni persouna la à dirét d'avoi una cundizioun ad vita c'l'ai permèta da\ngarantì la saluta e e' benèsri propii e dla su famèia, s'una atenzioun\nparticulèra m'l'alimentazioun, m'i vistid, m'la chésa, mli medicini e\nm'i servizi suciél nicisèrii, e la à dirét m'la sicurèza ti chés ad\ndisocupazioun, malatì, invalidità, vedovènza, v-ciaia e at tot i chés\nch'i duvés cumpurtè la perdita di mèzi ad susisténza a cheusa ad fàt\nindipendint dala su volontà.\nLa maternità e l'infanzia agl'i à dirét ma curi e asisténza particulèri.\nTot i burdill, nid al'intèrni de matrimonii o fura da e' matrimonii, i à\nda beneficié dla stèsa protezioun suciéla.\nARTICOLO 26\nOgni persouna la à dirét ma l'istruzioun. L'istruzioun la n'à da custè\ngnint almeno in riferimènt mli classi elementèri e fondamentèli.\nL'istruzioun elementèra la à da èsa ubligatoria. L'istruzioun tecnica e\nprufesiunèla la à da èsa m'la purtèda ad tot e l'istruzioun superioura\nla à da èsa altretènt acèsébla ma tot in cunsiderazioun de mèrit ad\nciascun.\nL'istruzioun la à da èsa indirizèda m'e' pin svilop dla personalità\numèna e m'u rafurzamènt du rispèt di dirét umèn e dli libertà\nfondamentèli. Li la à da ricerché u svilop dla comprensioun, dla\ntolerènza, dl'amicizia fra toti al Nazioun, i grop ad razi divèrsi, i\ngrop religius, e la à da favurì l'impègn dli Nazioun Unidi prì e'\nmantenimènt dla pèsa.\nI genitur i à el dirét ad priorità tla scilta del tip d'istruzioun da dè\nm'i propii fiull.\nARTICOLO 27\nOgni persouna la à dirét da partecipè liberamènt m'la vita culturèla dla\ncomunità, la à dirét da aprezè al belèzi dl'arte tli su svariédi fourmi\ne da contribuì m'e' prugrès dla scienza e da usufruì di su beneficc.\nOgni persouna la à dirét m'la protezioun d'j interis murèl e materiil\nproveniint da ogni produzioun scientefica, leterèria e artestica creéda\nda la persouna stèsa.",
            "Image": "c40fbe24fe1ae6b4ca9c6600351673ab"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ARTICOLO 28\nOgni persouna la à dirét m'un ourdni suciél e internaziunèl te quale i\ndirét e al libertà proclamid tla presènta Dichiarazioun i posa èsa\ncompletamènt realizid.\nARTICOLO 29\nOgni persouna la à di duvoir ti cunfrunt dla comunità, snà drointa la\nquale l'è pusébli e' pin e lébri svilop dla su personalità.\nTl'esercizii di su dirét e dli su libertà ogni persouna la à da èsa\nsotoposta snà ma cli limitazioun stabilidi dala lègia prì garantì u\nriconoscimènt e u rispèt di dirét e dli libertà ad ch'j ilt e prì\nsudisfè al giosti necesità dla morale, dl'ourdni poblich e de benèsri\ngenerèl 't una società democratica.\nStì dirét e stlì libertà in pò, in nisun chés, èsa esercitid in cuntrast\nslì finalità e s'i princìpi dli Nazioun Unidi.\nARTICOLO 30\nNisuna pèrta dla presènta Dichiarazioun la pò èsa interpretèda tu sèns\nda arughés, da pèrta d'un qualsiasi Stèd o grop o persouna, un dirét da\nesercitè un'atività o da mèta in at un'azioun c'la épa u scop da\nprevariché di dirét o dli libertà proclamid tla Dichiarazioun stèsa.",
            "Image": "6ada9daa48df37b56f51bb4c41c0cb91"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466956,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ИНСАН ҺҮГУГЛАРЫ ҺАГГЫНДА ҮМУМИ БӘЈАННАМӘ\nПРЕАМБУЛА\nБәшәр аиләсинин бүтүн үзвләринә хас олан ләјагәт һиссинин вә онларын\nбәрабәр вә ајрылмаз һүгугларынын танынмасынын азадлыг, әдаләт вә үмуми\nсүлһүн әсасы олдуғуну нәзәрә алараг,\nинсан һүгугларына етинасызлыг вә нифрәтин бәшәријјәти дәһшәтә ҝәтирән\nбарбаризм һәрәкәтләринә сәбәб олдуғуну вә инсанларын сөз вә етигад\nазадлығына малик, горху вә еһтијаҹдан азад олдуглары дүнјанын\nјарадылмасынын бәшәријјәтин ән али истәји олдуғуну нәзәрә алараг,\nинсанын сон васитә кими истибдад вә зүлмә гаршы гијама галхмаға мәҹбур\nолмамасыны тәмин етмәк үчүн инсан һүгугларынын ганунун һакимијјәти илә\nмүдафиә олунмасынын зәрурилијини нәзәрә алараг,\nхалглар арасында меһрибан мүнасибәтләрин инкишафыны дәстәкләмәјин\nваҹиблијини нәзәрә алараг,\nБирләшмиш Милләтләрин халгларынын БМТ Низамнамәсиндә әсас инсан\nһүгугларына, инсан шәхсијјәтинин ләјагәт вә дәјәринә, киши вә гадынларын\nһүгуг бәрабәрлијинә инамларыны тәсдиг етдикләрини вә даһа ҝениш азадлыг\nшәраитиндә сосиал тәрәгги вә һәјат шәраитинин јахшылашдырылмасына јардым\nетмәји гәт етдикләрини нәзәрә алараг,\nүзв дөвләтләрин БМТ илә әмәкдашлыг шәраитиндә инсан һүгугларына вә әсас\nазадлыглара үмуми һөрмәт вә онлара әмәл олунмасына јардым етмәји\nөһдәләринә ҝөтүрдүкләрини нәзәрә алараг,\nбу һүгуг вә азадлыгларын характеринин там шәкилдә дәрк олунмасынын һәмин\nөһдәлијин һәртәрәфли јеринә јетирилмәси үчүн бөјүк әһәмијјәт кәсб\nетдијини нәзәрә алараг,\nБМТ Баш Ассамблејасы\nИнсан һүгуглары Һаггында Үмуми Бәјаннамәни, һәр бир кәсин вә ҹәмијјәтин\nһәр бир органынын бу Бәјаннамәни рәһбәр тутараг маарифчилик вә тәдрис\nјолу илә һәмин һүгуг вә азадлыглара һөрмәт олунмасына јардым етмәси вә\nмилли вә бејнәлхалг сәвијјәдә тәрәггипәрвәр тәдбирләр јолу илә, һәм\nтәшкилатын үзвү олан халглары, һәм дә онларын јурисдиксијасы алтында\nолан әразиләрин халглары арасында үмумиликдә вә еффектив танынмасы вә\nһәјата кечирилмәсинә сәј ҝөстәрмәләри мәгсәдилә бүтүн халглар вә бүтүн\nдөвләтләрин јеринә јетирмәјә ҹан атмалы олдуглары вәзифә кими бәјан\nедир.\nМаддә 1\nБүтүн инсанлар ләјагәт вә һүгугларына ҝөрә азад вә бәрабәр доғулурлар.\nОнларын шүурлары вә виҹданлары вар вә бир-бирләринә мүнасибәтдә\nгардашлыг руһунда давранмалыдырлар.\nМаддә 2\nҺәр бир шәхс иргиндән, дәрисинин рәнҝиндән, ҹинсиндән, дилиндән,",
            "Image": "c0effd8fa5ca35f71ea6da772074cc3f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "дининдән, сијаси вә диҝәр әгидәсиндән, милли вә ја сосиал мәншәјиндән,\nәмлак, сосиал мөвге вә диҝәр вәзијјәтиндән асылы олмајараг бу\nБәјаннамәдә елан олунмуш бүтүн һүгуг вә азадлыглара малик олмалыдыр.\nБундан әлавә, һәмин шәхсин мәнсуб олдуғу өлкәнин вә ја әразинин, һәмин\nәразинин мүстәгил, гәјјумлуг алтында олан, өзүидарәолунмајан вә ја\nсуверенлији һәр һансы шәкилдә мәһдудлашмыш олмасындан асылы олмајараг,\nсијасы, һүгуги вә бејнәлхалг статусундан асылы олараг һеч бир ајры-\nсечкилик гојулмамалыдыр.\nМаддә 3\nҺәр бир шәхсин јашамаг, азадлыг вә шәхси тохунулмазлыг һүгугу вар.\nМаддә 4\nҺеч ким көлә вә ја асылы вәзијјәтдә сахланыла билмәз; гулдарлыг вә гул\nтиҹарәти бүтүн формаларда гадаған едилир.\nМаддә 5\nҺеч ким ишҝәнҹәјә вә ја гәддар, гејри-инсани вә ја онун ләјагәтини\nалчалдан мүнасибәтә вә ҹәзаја мәруз галмамалыдыр.\nМаддә 6\nҺәр бир шәхс һарада олмасындан асылы олмајараг өзүнүн һүгуг\nсубјектлтилијинин танынмасы һүгугуна маликдир.\nМаддә 7\nБүтүн инсанлар ганун гаршысында бәрабәрдирләр вә ганун тәрәфиндән\nбәрабәр мүдафиә һүгугуна маликдирләр. Бүтүн инсанлар бу Бәјаннамәни\nпозан һәр һансы ајры-сечкиликдән вә белә ајры-сечкилијә һәр һансы\nҹәһддән бәрабәр мүдафиә олунма һүгугуна маликдирләр.\nМаддә 8\nҺәр бир шәхс Конститусијанын вә ја ганунун она вердији һүгугларын\nпозулмасы заманы сәләаһијјәтли милли мәһкәмәләр тәрәфиндән һүгугларынын\nбәрпа олунмасы һүгугуна маликдир.\nМаддә 9\nҺеч ким өзбашына һәбсә, тутулмаја вә ја сүрҝүнә мәруз гала билмәз.\nМаддә 10\nҺәр бир шәхс онун һүгуг вә вәзифәләринин тәјини вә она гаршы ирәли\nсүрүлмүш ҹинајәт иттиһамынын әсаслылығынын мүәјјәнләшдирилмәси үчүн онун\nишинин мүстәгил вә битәрәф мәһкәмәдә, там бәрабәрлик әсасында, ашкарлыг\nвә әдаләтин бүтүн тәләбләринин ҝөзләнилмәси шәраитиндә бахылмасы\nһүгугуна маликдир.\nМаддә 11\nҸинајәт төрәтмәкдә иттиһам олунан һәр бир шәхс ҝүнаһы она мүдафиә үчүн",
            "Image": "8fa26f996d168e692e51d8154345098f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "бүтүн имканларын тәмин олундуғу ачыг мәһкәмә истинтагында гануни шәкилдә\nсүбут олунанадәк ҝүнаһсыз һесаб едилмәк һүгуна маликдир.\nҺеч бир кәс милли ганунвериҹилик вә ја бејнәлхалг һүгуга әсасән\nтөрәдилдији заман ҹинајәт һесаб едилмәјән һәрәкәт вә ја һәрәкәтсизлик\nүчүн ҹинајәтдә иттиһам олуна билмәз. Ејни заманда ҹинајәтин төрәдилдији\nзаман тәтбиг олуна биләҹәк ҹәзадан даһа ағыры тәтбиг олуна билмәз.\nМаддә 12\nҺеч ким шәхси вә аилә һәјатына мүдахиләјә, евинин тохунулмазлығына,\nмәктублашмасынын ҝизлилијинә, шәрәф вә нүфузуна өзбашына гәсдә мәруз\nгала билмәз. Һәр бир шәхсин белә мүдахилә вә гәсдән ганун тәрәфиндән\nмүдафиә олунмаг һүгугу вар.\nМаддә 13\nҺәр бир шәхс һәр бир өлкә һүдудунда сәрбәст һәрәкәт етмәк вә јашајыш\nјери сечмәк һүгугуна маликдир.\nҺәр бир шәхс өз өлкәси дә дахил олмагла истәнилән өлкәни тәрк етмәк вә\nөз өлкәсинә гајытмаг һүгугуна маликдир.\nМаддә 14\nҺәр бир шәхс диҝәр өлкәләрдә тәгибдән сығынаҹаг ахтармаг вә бу\nсығынаҹагдан истифадә етмәк һүгугуна маликдир.\nБу һүгуг һәгигәтән дә гејри-сијаси ҹинајәт вә ја Бирләшмиш Милләтләр\nТәшкилатынын мәгсәд вә принсипләринә зидд һәрәкәт төрәдилмәсинә\nәсасланан тәгибләр заманы истифадә олуна билмәз.\nМаддә 15\nҺәр бир шәхс вәтәндашлыг һүгугуна маликдир.\nҺеч ким өзбашына олараг вәтәндашлыгдан вә вәтәндашлығыны дәјишмәк\nһүгугундан мәһрум едилә билмәз.\nМаддә 16\nЈеткинлик јашына чатмыш кишиләр вә гадынлар ирги, милли вә дини\nәламәтләринә ҝөрә һеч бир мәһдудијјәт гојулмадан никаһа дахил олмаг вә\nаилә гурмаг һүгугуна маликдирләр. Онлар никаһа дахил оларкән, никаһ\nмүддәтиндә вә онун позулмасы заманы ејни һүгуглардан истифадә едирләр.\nНикаһ, никаһа дахил олан һәр ики тәрәфин азад вә там разылығы оларса\nбағлана биләр.\nАилә ҹәмијјәтин тәбии вә башлыҹа груп ваһидидир вә ҹәмијјәт вә дөвләт\nтәрәфиндән мүдафиә олунма һүгугуна маликдир.\nМаддә 17\nҺәр бир шәхсин һәм тәкбашына, һәм дә диҝәрләри илә бирликдә мүлкијјәтә\nсаһиб олма һүгугу вар.",
            "Image": "00d28eeda435a582f596bd09456f8080"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Һеч ким өзбашына олараг мүлкијјәтдән мәһрум едилә билмәз.\nМаддә 18\nҺәр бир шәхс дүшүнҹә, виҹдан вә дин азадлығы һүгугуна маликдир; бу\nһүгуга өз динини вә етигадыны дәјишмәк азадлығы вә өз дининә вә\nинанҹларына тәһсил, дуа вә дини вә ритуал ајинләр заманы тәкликдә вә ја\nбашгалары илә бирликдә, ашкар вә ја фәрди шәкилдә етигад етмәк азадлығы\nдахилдир.\nМаддә 19\nҺәр бир шәхс әгидә вә ону сәрбәст ифадә етмәк азадлығы һүгугуна\nмаликдир; бу һүгуга манеәсиз олараг әгидәјә малик олмаг вә информасија\nвә идејалары дөвләт сәрһәдләриндән асылы олмајараг истәнилән васитәләрлә\nахтармаг, әлдә етмәк вә јајмаг азадлығы дахилдир.\nМаддә 20\nҺәр бир шәхс динҹ јығынҹаглар вә ассосиасијалар азадлығы һүгугуна\nмаликдир.\n2.Һеч бир шәхс һәр һансы бир ассосиасијаја гошулмаға мәҹбур едилә\nбилмәз.\nМаддә 21\nҺәр бир шәхс дөвләтин идарә олунмасында билаваситә вә ја азад шәкилдә\nсечилмиш нүмајәндәләр васитәсилә иштирак етмәк һүгугуна маликдир.\n2.Һәр бир шәхс өз өлкәсиндә дөвләт хидмәтиндә гуллуг етмәк үчүн бәрабәр\nимкана малик олмаг һүгугуна маликдир.\nХалгын ирадәси игтидар һакимијјәтинин әсасы олмалыдыр; бу ирадә өз\nифадәсини ҝизли сәсвермә јолу илә, үмуми вә бәрабәр сечки һүгугу вә ја\nсәсвермәнин азадлығыны тәмин едән диҝәр ејнимәналы формалар әсасында\nкечирилән мүтамади вә сахталашдырылмамыш сечкиләрдә тапмалыдыр.\nМаддә 22\nҺәр бир шәхс ҹәмијјәтин үзвү кими сосиал мүдафиә һүгугуна вә милли\nсәјләр вә бејнәлхалг әмәкдашлыг јолу илә вә һәр бир дөвләтин структуру\nвә ресурсларына ујғун олараг онун ләјагәтинин мүдафиәси вә шәхсијјәтинин\nазад инкишафы үчүн игтисади, сосиал вә мәдәни саһәләрдә һүгуглара\nмаликдир.\nМаддә 23\nҺәр бир шәхсин әмәк, сәрбәст иш јери сечмәк, әдаләтли вә јахшы иш\nшәраити вә ишсизликдән мүдафиә һүгугу вар.\nҺәр бир шәхс һеч бир ајры-сечкилик олмадан ејни иш үчүн ејни әмәк һаггы\nалмаг һүгугуна маликдир.\nҺәр бир ишләјән шәхс, әмәјинин лазым ҝәләрсә диҝәр сосиал мүдафиә\nваситәләрилә тамамланан, онун өзүнүн вә аиләсинин лајигли доланышығыны\nтәмин едә билән әдаләтли вә гәнаәтбәхш өдәнилмәси һүгугуна маликдир.",
            "Image": "aeac922f544df7d436ee58de23227b9d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Һәр бир шәхсин һәмкарлар иттифагы јаратмаг вә өз сосиал марагларыны\nмүдафиә етмәк үчүн һәмкарлар иттифагларына дахил олмаг һүгугу вар.\nМаддә 24\nҺәр бир шәхсин истираһәт вә асудә вахт, о ҹүмләдән иш ҝүнүнүн ағлабатан\nһүдуду вә өдәнилән мүтамади мәзунијјәт һүгугу вар.\nМаддә 25\nҺәр бир шәхс онун өзүнүн вә аиләсинин сәһһәт вә рифаһыны тәмин етмәк\nүчүн лазым олан, гида, ҝејим, тибби хидмәт вә лазыми сосиал тәминат да\nдахил олмагла һәјат сәвијјәси һүгугуна вә ишсизлик, хәстәлик, әлиллик,\nдул галма, гоҹалыг вә ондан асылы олмајан сәбәбләр үзүндән јашајыш\nваситәләринин итирилмәси заманы тәминат һүгугуна маликдир.\nАналыг вә ушаглыг хүсуси гајғы вә јардым алмаг һүгугуна маликдирләр. Һәм\nникаһ нәтиҹәсиндә һәм дә никаһдан кәнар доғулмуш ушаглар ејни сосиал\nмүдафиәдән истифадә етмәлидирләр.\nМаддә 26\nҺәр бир шәхсин тәһсил һүгугу вар. Ән азы ибтидаи вә үмуми тәһсил пулсуз\nолмалыдыр. Ибтидаи тәһсил иҹбари олмалыдыр. Һәр кәс техники вә пешә\nтәһсили алмаг имканына малик олмалыдыр, али тәһсил дә һәр кәсин\nгабилијјәти әсасында һамыја ејни дәрәҹәдә мүјәссәр олмалыдыр.\nТәһсил инсан шәхсијјәтинин там инкишафына вә инсан һүгуглары вә әсас\nазадлыглара һөрмәтин артырылмасына јөнәлдилмәлидир. Тәһсил халглар, ирги\nвә дини груплар арасында гаршылыглы анлашманын, дөзүмлүлүјүн вә\nдостлуғун мөһкәмләндирилмәсинә вә Бирләшмиш Милләтләрин сүлһү горума\nсаһәсиндә фәалијјәтинә јардым етмәлидир.\nВалидејнләр өз азјашлы ушагларынын тәһсил нөвүнү сечмәкдә үстүнлүјә\nмаликдирләр.\nМаддә 27\nҺәр бир шәхс ҹәмијјәтин мәдәни һәјатында сәрбәст иштирак етмәк,\nинҹәсәнәтдән һәзз алмаг, елми тәрәггидә иштирак етмәк вә онун\nфајдасындан истифадә етмәк һүгугуна маликдир.\nҺәр бир шәхс мүәллифи олдуғу елми, әдәби, вә инҹәсәнәт әсәрләринин\nнәтиҹәсиндә мејдана чыхан мадди вә мәнәви мәнафеләринин горунмасы\nһүгугуна маликдир.\nМаддә 28\nҺәр бир шәхсин бу Бәјаннамәдә әкс олунмуш һүгуг вә азадлыгларын там\nтәмин олундуғу сосиал вә бејнәлхалг дүзүм һүгугу вар.\nМаддә 29\nҺәр бир шәхс јалныз онун азад вә там инкишафы мүмкүн олдуғу ҹәмијјәт\nгаршысында вәзифәләр дашыјыр.\nӨз һүгуг вә азадлыгларыны һәјата кечирәркән һәр бир шәхс јалныз елә",
            "Image": "9cb140bcb5f65cfb4ed56e77c30a2ce6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('CourierNewPSMT', 12.096)}",
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "мәһдудијјәтләрә мәруз гала биләр ки, онлар ганун тәрәфиндән диҝәрләринин\nһүгуг вә азадлыгларынын танынмасы вә һөрмәт олунмасынын тәмин едилмәси\nвә демократик ҹәмијјәтин әхлаги, иҹтимаи асајиш вә үмуми рифаһ\nтәләбләрини өдәмәк мәгсәдилә тәјин едилмиш олсун.\nБу һүгуг вә азадлыгларын һәјата кечирилмәси Бирләшмиш Милләтләр\nТәшкилатынын мәгсәд вә принсипләринә зидд олмамалыдыр.\nМаддә 30\nБу Бәјаннамәдә һеч нә һәр һансы дөвләтә, шәхсләр групуна вә ајры-ајры\nшәхсләрә Бәјаннамәндә елан олунмуш һүгуг вә азадлыгларын мәһвинә\nјөнәлмиш һәр һансы фәалијјәтлә мәшғул олмаг вә ја һәр һансы һәрәкәти\nтөрәтмәк һүгугунун верилмәси кими тәфсир олуна билмәз.",
            "Image": "b229e13767ce055ceca1c1aa4d1dab8d"
        }
    }
}

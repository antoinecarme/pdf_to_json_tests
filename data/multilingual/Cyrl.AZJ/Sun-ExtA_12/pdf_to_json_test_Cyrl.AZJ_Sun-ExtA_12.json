{
    "MetaData": {
        "Author": null,
        "Creation_Date": 1581467046,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "13c9a28b55ad604a062fd4a227f1c02a",
            "Index": 0,
            "Label": "1",
            "Size": [
                595.0,
                842.0
            ],
            "Text": "ИНСАН ҺҮГУГЛАРЫ ҺАГГЫНДА ҮМУМИ БƏЈАННАМƏ\nПРЕАМБУЛА\nБəшəр аилəсинин бүтүн үзвлəринə хас олан лəјагəт һиссинин вə онларын\nбəрабəр вə ајрылмаз һүгугларынын танынмасынын азадлыг, əдалəт вə\nүмуми сүлһүн əсасы олдуғуну нəзəрə алараг,\nинсан һүгугларына етинасызлыг вə нифрəтин бəшəријјəти дəһшəтə ҝəтирəн\nбарбаризм һəрəкəтлəринə сəбəб олдуғуну вə инсанларын сөз вə етигад\nазадлығына малик, горху вə еһтијаҹдан азад олдуглары дүнјанын\nјарадылмасынын бəшəријјəтин əн али истəји олдуғуну нəзəрə алараг,\nинсанын сон васитə кими истибдад вə зүлмə гаршы гијама галхмаға\nмəҹбур олмамасыны тəмин етмəк үчүн инсан һүгугларынын ганунун\nһакимијјəти илə мүдафиə олунмасынын зəрурилијини нəзəрə алараг,\nхалглар арасында меһрибан мүнасибəтлəрин инкишафыны дəстəклəмəјин\nваҹиблијини нəзəрə алараг,\nБирлəшмиш Миллəтлəрин халгларынын БМТ Низамнамəсиндə əсас инсан\nһүгугларына, инсан шəхсијјəтинин лəјагəт вə дəјəринə, киши вə\nгадынларын һүгуг бəрабəрлијинə инамларыны тəсдиг етдиклəрини вə\nдаһа ҝениш азадлыг шəраитиндə сосиал тəрəгги вə һəјат шəраитинин\nјахшылашдырылмасына јардым етмəји гəт етдиклəрини нəзəрə алараг,\nүзв дөвлəтлəрин БМТ илə əмəкдашлыг шəраитиндə инсан һүгугларына вə\nəсас азадлыглара үмуми һөрмəт вə онлара əмəл олунмасына јардым\nетмəји өһдəлəринə ҝөтүрдүклəрини нəзəрə алараг,\nбу һүгуг вə азадлыгларын характеринин там шəкилдə дəрк\nолунмасынын һəмин өһдəлијин һəртəрəфли јеринə јетирилмəси үчүн бөјүк\nəһəмијјəт кəсб етдијини нəзəрə алараг,\nБМТ Баш Ассамблејасы\nИнсан һүгуглары Һаггында Үмуми Бəјаннамəни, һəр бир кəсин вə ҹəмијјəтин\nһəр бир органынын бу Бəјаннамəни рəһбəр тутараг маарифчилик вə\nтəдрис јолу илə һəмин һүгуг вə азадлыглара һөрмəт олунмасына јардым\nетмəси вə милли вə бејнəлхалг сəвијјəдə тəрəггипəрвəр тəдбирлəр јолу илə,\nһəм тəшкилатын үзвү олан халглары, һəм дə онларын јурисдиксијасы\nалтында олан əразилəрин халглары арасында үмумиликдə вə\nеффектив танынмасы вə һəјата кечирилмəсинə сəј ҝөстəрмəлəри мəгсəдилə\nбүтүн халглар вə бүтүн дөвлəтлəрин јеринə јетирмəјə ҹан атмалы\nолдуглары вəзифə кими бəјан едир.\nМаддə 1\nБүтүн инсанлар лəјагəт вə һүгугларына ҝөрə азад вə бəрабəр доғулурлар.\nОнларын шүурлары вə виҹданлары вар вə бир-бирлəринə мүнасибəтдə\nгардашлыг руһунда давранмалыдырлар.\nМаддə 2\nҺəр бир шəхс иргиндəн, дəрисинин рəнҝиндəн, ҹинсиндəн, дилиндəн,\nдининдəн, сијаси вə диҝəр əгидəсиндəн, милли вə ја сосиал мəншəјиндəн,\nəмлак, сосиал мөвге вə диҝəр вəзијјəтиндəн асылы олмајараг бу\nБəјаннамəдə елан олунмуш бүтүн һүгуг вə азадлыглара малик\nолмалыдыр.\nБундан əлавə, һəмин шəхсин мəнсуб олдуғу өлкəнин вə ја əразинин, һəмин\nəразинин мүстəгил, гəјјумлуг алтында олан, өзүидарəолунмајан вə ја\nсуверенлији һəр һансы шəкилдə мəһдудлашмыш олмасындан асылы\nолмајараг, сијасы, һүгуги вə бејнəлхалг статусундан асылы олараг\nһеч бир ајры-сечкилик гојулмамалыдыр.\nМаддə 3\nҺəр бир шəхсин јашамаг, азадлыг вə шəхси тохунулмазлыг һүгугу вар.\nМаддə 4\nҺеч ким көлə вə ја асылы вəзијјəтдə сахланыла билмəз; гулдарлыг вə гул\nтиҹарəти бүтүн формаларда гадаған едилир.\nМаддə 5\nҺеч ким ишҝəнҹəјə вə ја гəддар, гејри-инсани вə ја онун лəјагəтини\nалчалдан мүнасибəтə вə ҹəзаја мəруз галмамалыдыр."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "e4df008b0f84416d9d6c6b23518c4615",
            "Index": 1,
            "Label": "2",
            "Size": [
                595.0,
                842.0
            ],
            "Text": "Маддə 6\nҺəр бир шəхс һарада олмасындан асылы олмајараг өзүнүн һүгуг\nсубјектлтилијинин танынмасы һүгугуна маликдир.\nМаддə 7\nБүтүн инсанлар ганун гаршысында бəрабəрдирлəр вə ганун тəрəфиндəн\nбəрабəр мүдафиə һүгугуна маликдирлəр. Бүтүн инсанлар бу Бəјаннамəни\nпозан һəр һансы ајры-сечкиликдəн вə белə ајры-сечкилијə һəр һансы\nҹəһддəн бəрабəр мүдафиə олунма һүгугуна маликдирлəр.\nМаддə 8\nҺəр бир шəхс Конститусијанын вə ја ганунун она вердији һүгугларын\nпозулмасы заманы сəлəаһијјəтли милли мəһкəмəлəр тəрəфиндəн\nһүгугларынын бəрпа олунмасы һүгугуна маликдир.\nМаддə 9\nҺеч ким өзбашына һəбсə, тутулмаја вə ја сүрҝүнə мəруз гала билмəз.\nМаддə 10\nҺəр бир шəхс онун һүгуг вə вəзифəлəринин тəјини вə она гаршы ирəли\nсүрүлмүш ҹинајəт иттиһамынын əсаслылығынын мүəјјəнлəшдирилмəси үчүн\nонун ишинин мүстəгил вə битəрəф мəһкəмəдə, там бəрабəрлик əсасында,\nашкарлыг вə əдалəтин бүтүн тəлəблəринин ҝөзлəнилмəси шəраитиндə\nбахылмасы һүгугуна маликдир.\nМаддə 11\nҸинајəт төрəтмəкдə иттиһам олунан һəр бир шəхс ҝүнаһы она мүдафиə үчүн\nбүтүн имканларын тəмин олундуғу ачыг мəһкəмə истинтагында гануни\nшəкилдə сүбут олунанадəк ҝүнаһсыз һесаб едилмəк һүгуна маликдир.\nҺеч бир кəс милли ганунвериҹилик вə ја бејнəлхалг һүгуга əсасəн\nтөрəдилдији заман ҹинајəт һесаб едилмəјəн һəрəкəт вə ја һəрəкəтсизлик үчүн\nҹинајəтдə иттиһам олуна билмəз. Ејни заманда ҹинајəтин төрəдилдији\nзаман тəтбиг олуна билəҹəк ҹəзадан даһа ағыры тəтбиг олуна билмəз.\nМаддə 12\nҺеч ким шəхси вə аилə һəјатына мүдахилəјə, евинин тохунулмазлығына,\nмəктублашмасынын ҝизлилијинə, шəрəф вə нүфузуна өзбашына гəсдə мəруз\nгала билмəз. Һəр бир шəхсин белə мүдахилə вə гəсдəн ганун тəрəфиндəн\nмүдафиə олунмаг һүгугу вар.\nМаддə 13\nҺəр бир шəхс һəр бир өлкə һүдудунда сəрбəст һəрəкəт етмəк вə јашајыш јери\nсечмəк һүгугуна маликдир.\nҺəр бир шəхс өз өлкəси дə дахил олмагла истəнилəн өлкəни тəрк етмəк вə\nөз өлкəсинə гајытмаг һүгугуна маликдир.\nМаддə 14\nҺəр бир шəхс диҝəр өлкəлəрдə тəгибдəн сығынаҹаг ахтармаг вə бу\nсығынаҹагдан истифадə етмəк һүгугуна маликдир.\nБу һүгуг һəгигəтəн дə гејри-сијаси ҹинајəт вə ја Бирлəшмиш Миллəтлəр\nТəшкилатынын мəгсəд вə принсиплəринə зидд һəрəкəт төрəдилмəсинə\nəсасланан тəгиблəр заманы истифадə олуна билмəз.\nМаддə 15\nҺəр бир шəхс вəтəндашлыг һүгугуна маликдир.\nҺеч ким өзбашына олараг вəтəндашлыгдан вə вəтəндашлығыны дəјишмəк\nһүгугундан мəһрум едилə билмəз.\nМаддə 16\nЈеткинлик јашына чатмыш кишилəр вə гадынлар ирги, милли вə дини\nəламəтлəринə ҝөрə һеч бир мəһдудијјəт гојулмадан никаһа дахил олмаг вə\nаилə гурмаг һүгугуна маликдирлəр. Онлар никаһа дахил оларкəн,\nникаһ мүддəтиндə вə онун позулмасы заманы ејни һүгуглардан\nистифадə едирлəр.\nНикаһ, никаһа дахил олан һəр ики тəрəфин азад вə там разылығы"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "9ebd7f78413bd9f362a984e08c1606d1",
            "Index": 2,
            "Label": "3",
            "Size": [
                595.0,
                842.0
            ],
            "Text": "оларса бағлана билəр.\nАилə ҹəмијјəтин тəбии вə башлыҹа груп ваһидидир вə ҹəмијјəт вə дөвлəт\nтəрəфиндəн мүдафиə олунма һүгугуна маликдир.\nМаддə 17\nҺəр бир шəхсин һəм тəкбашына, һəм дə диҝəрлəри илə бирликдə мүлкијјəтə\nсаһиб олма һүгугу вар.\nҺеч ким өзбашына олараг мүлкијјəтдəн мəһрум едилə билмəз.\nМаддə 18\nҺəр бир шəхс дүшүнҹə, виҹдан вə дин азадлығы һүгугуна маликдир; бу\nһүгуга өз динини вə етигадыны дəјишмəк азадлығы вə өз дининə вə\nинанҹларына тəһсил, дуа вə дини вə ритуал ајинлəр заманы тəкликдə вə\nја башгалары илə бирликдə, ашкар вə ја фəрди шəкилдə етигад етмəк\nазадлығы дахилдир.\nМаддə 19\nҺəр бир шəхс əгидə вə ону сəрбəст ифадə етмəк азадлығы һүгугуна\nмаликдир; бу һүгуга манеəсиз олараг əгидəјə малик олмаг вə\nинформасија вə идејалары дөвлəт сəрһəдлəриндəн асылы олмајараг\nистəнилəн васитəлəрлə ахтармаг, əлдə етмəк вə јајмаг азадлығы\nдахилдир.\nМаддə 20\nҺəр бир шəхс динҹ јығынҹаглар вə ассосиасијалар азадлығы һүгугуна\nмаликдир.\n2.Һеч бир шəхс һəр һансы бир ассосиасијаја гошулмаға мəҹбур едилə\nбилмəз.\nМаддə 21\nҺəр бир шəхс дөвлəтин идарə олунмасында билаваситə вə ја азад\nшəкилдə сечилмиш нүмајəндəлəр васитəсилə иштирак етмəк һүгугуна\nмаликдир.\n2.Һəр бир шəхс өз өлкəсиндə дөвлəт хидмəтиндə гуллуг етмəк үчүн бəрабəр\nимкана малик олмаг һүгугуна маликдир.\nХалгын ирадəси игтидар һакимијјəтинин əсасы олмалыдыр; бу ирадə өз\nифадəсини ҝизли сəсвермə јолу илə, үмуми вə бəрабəр сечки һүгугу вə ја\nсəсвермəнин азадлығыны тəмин едəн диҝəр ејнимəналы формалар\nəсасында кечирилəн мүтамади вə сахталашдырылмамыш сечкилəрдə\nтапмалыдыр.\nМаддə 22\nҺəр бир шəхс ҹəмијјəтин үзвү кими сосиал мүдафиə һүгугуна вə милли\nсəјлəр вə бејнəлхалг əмəкдашлыг јолу илə вə һəр бир дөвлəтин структуру\nвə ресурсларына ујғун олараг онун лəјагəтинин мүдафиəси вə\nшəхсијјəтинин азад инкишафы үчүн игтисади, сосиал вə мəдəни саһəлəрдə\nһүгуглара маликдир.\nМаддə 23\nҺəр бир шəхсин əмəк, сəрбəст иш јери сечмəк, əдалəтли вə јахшы иш\nшəраити вə ишсизликдəн мүдафиə һүгугу вар.\nҺəр бир шəхс һеч бир ајры-сечкилик олмадан ејни иш үчүн ејни əмəк\nһаггы алмаг һүгугуна маликдир.\nҺəр бир ишлəјəн шəхс, əмəјинин лазым ҝəлəрсə диҝəр сосиал мүдафиə\nваситəлəрилə тамамланан, онун өзүнүн вə аилəсинин лајигли\nдоланышығыны тəмин едə билəн əдалəтли вə гəнаəтбəхш өдəнилмəси\nһүгугуна маликдир.\nҺəр бир шəхсин һəмкарлар иттифагы јаратмаг вə өз сосиал\nмарагларыны мүдафиə етмəк үчүн һəмкарлар иттифагларына дахил\nолмаг һүгугу вар.\nМаддə 24\nҺəр бир шəхсин истираһəт вə асудə вахт, о ҹүмлəдəн иш ҝүнүнүн ағлабатан\nһүдуду вə өдəнилəн мүтамади мəзунијјəт һүгугу вар."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "907f62502267fbf71b3fde8770e69735",
            "Index": 3,
            "Label": "4",
            "Size": [
                595.0,
                842.0
            ],
            "Text": "Маддə 25\nҺəр бир шəхс онун өзүнүн вə аилəсинин сəһһəт вə рифаһыны тəмин етмəк\nүчүн лазым олан, гида, ҝејим, тибби хидмəт вə лазыми сосиал тəминат\nда дахил олмагла һəјат сəвијјəси һүгугуна вə ишсизлик, хəстəлик,\nəлиллик, дул галма, гоҹалыг вə ондан асылы олмајан сəбəблəр үзүндəн\nјашајыш васитəлəринин итирилмəси заманы тəминат һүгугуна\nмаликдир.\nАналыг вə ушаглыг хүсуси гајғы вə јардым алмаг һүгугуна\nмаликдирлəр. Һəм никаһ нəтиҹəсиндə һəм дə никаһдан кəнар доғулмуш\nушаглар ејни сосиал мүдафиəдəн истифадə етмəлидирлəр.\nМаддə 26\nҺəр бир шəхсин тəһсил һүгугу вар. Əн азы ибтидаи вə үмуми тəһсил\nпулсуз олмалыдыр. Ибтидаи тəһсил иҹбари олмалыдыр. Һəр кəс\nтехники вə пешə тəһсили алмаг имканына малик олмалыдыр, али\nтəһсил дə һəр кəсин габилијјəти əсасында һамыја ејни дəрəҹəдə мүјəссəр\nолмалыдыр.\nТəһсил инсан шəхсијјəтинин там инкишафына вə инсан һүгуглары вə əсас\nазадлыглара һөрмəтин артырылмасына јөнəлдилмəлидир. Тəһсил\nхалглар, ирги вə дини груплар арасында гаршылыглы анлашманын,\nдөзүмлүлүјүн вə достлуғун мөһкəмлəндирилмəсинə вə Бирлəшмиш\nМиллəтлəрин сүлһү горума саһəсиндə фəалијјəтинə јардым етмəлидир.\nВалидејнлəр өз азјашлы ушагларынын тəһсил нөвүнү сечмəкдə үстүнлүјə\nмаликдирлəр.\nМаддə 27\nҺəр бир шəхс ҹəмијјəтин мəдəни һəјатында сəрбəст иштирак етмəк,\nинҹəсəнəтдəн һəзз алмаг, елми тəрəггидə иштирак етмəк вə онун\nфајдасындан истифадə етмəк һүгугуна маликдир.\nҺəр бир шəхс мүəллифи олдуғу елми, əдəби, вə инҹəсəнəт əсəрлəринин\nнəтиҹəсиндə мејдана чыхан мадди вə мəнəви мəнафелəринин горунмасы\nһүгугуна маликдир.\nМаддə 28\nҺəр бир шəхсин бу Бəјаннамəдə əкс олунмуш һүгуг вə азадлыгларын там\nтəмин олундуғу сосиал вə бејнəлхалг дүзүм һүгугу вар.\nМаддə 29\nҺəр бир шəхс јалныз онун азад вə там инкишафы мүмкүн олдуғу ҹəмијјəт\nгаршысында вəзифəлəр дашыјыр.\nӨз һүгуг вə азадлыгларыны һəјата кечирəркəн һəр бир шəхс јалныз елə\nмəһдудијјəтлəрə мəруз гала билəр ки, онлар ганун тəрəфиндəн\nдиҝəрлəринин һүгуг вə азадлыгларынын танынмасы вə һөрмəт\nолунмасынын тəмин едилмəси вə демократик ҹəмијјəтин əхлаги, иҹтимаи\nасајиш вə үмуми рифаһ тəлəблəрини өдəмəк мəгсəдилə тəјин едилмиш\nолсун.\nБу һүгуг вə азадлыгларын һəјата кечирилмəси Бирлəшмиш Миллəтлəр\nТəшкилатынын мəгсəд вə принсиплəринə зидд олмамалыдыр.\nМаддə 30\nБу Бəјаннамəдə һеч нə һəр һансы дөвлəтə, шəхслəр групуна вə ајры-ајры\nшəхслəрə Бəјаннамəндə елан олунмуш һүгуг вə азадлыгларын мəһвинə\nјөнəлмиш һəр һансы фəалијјəтлə мəшғул олмаг вə ја һəр һансы һəрəкəти төрəтмəк\nһүгугунун верилмəси кими тəфсир олуна билмəз."
        }
    }
}

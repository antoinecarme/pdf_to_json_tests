{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470255,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Chunka punchaw diciembre killapim 1948 watapi Hukllawasqa Nacionkuna huñunakuspanku\nallinmi nirqaku hinaspam reqsichirqaku runakunapa lliw derechonkunata, chaymi kay\nlibrochapi tukuy nisqanku kachkan.\nChay hatun huñunakuypim rimanakurgaku lliw Runakunapa Derechonkuna sapakama\nnacionkunapi reqsichisqa, yachachisqa hinaspa leesqa kananpaq, reqsichisqamá kanan\ntukuy rikchaq yachay wasikunapipas, chaynataqa rurana chay nacionkunapa mana imayna\nkasqantapas qawaspam.\nHUKLLAWASQA NACIONKUNAPA REQSICHISQAN LLAPA RUNAKUNAPA DERECHONKUNA\nQallariynin\nQAWARISUNYA: Libre kawsakuywan kay pachapi tukuy imapi hawka kawsakuyqa sumaq\nsapichasqam kachkan kaykunapi: Lliw runakunaqa mamanchikpa wachakuwasqanchikmantapunim\nmana pipapas usuchisqan allin qawasqa hinaspa igual derechoyoq kananchik.\nQAWARISUNYA: Runakunam tukuy mana allin ruwaykunaman chayarunku, runapa derechonkunata\nmana sumaqta reqsispanku otaq yachachkaspankupas chaykunata mana kaqpaqpas hapispanku,\nlliw runakunam munanchik hamuq punchawkunapi allin kawsakuyta; tukuy manchakuykuna\nhinaspa muchuyllapi wakcha kaykuna chinkaruptinqa lliw runakunam mana manchakuspaña\nrimarisun imam umanchikpi kaqta, mana manchakuspataqmi chaskisun imam yachay\nmunasqanchiktapas.\nQAWARISUNYA: Kananmi Runakunapa Derechon waqaychaq munayniyoq kamachikuykuna, chay\nkamachikuykunam mana pimanpas sayapakuspa yanapanan derechon valechiy munaq sarutyasqa\nhinaspa usuchisqa runakunata.\nQAWARISUNYA: Kay pachapi nacionkuna amistadta armanankupaqmi sonqonchikpi munaypaq-\nmunananchik hinaspam chay munayta cheqechinanchik.\nQAWARISUNYA: Huñunasqaman perteneceq nacionkunam kay qellqapi cheqapyachirqaku Iliw\nrunakunapa derechonpi creesqankuta hinaspam rimanakurqaku runakunaqa qari kaspapas otaq\nwarmi kaspapas igual derechoyoqkama kasqan reqsichiyta. Tukuy chaykunata sumaqta\nyachaykuspaqa libre kawsakuyninchikpa kallpanchasqanmi aswan sumaqtaraq llamkasunchik\nllaqtanchik hatunyananpaq.\nQAWARISUNYA: Huñunasqaman perteneceq nacionkunam rimanakurunku lliw runakunapa\nderechonchikqa hinaspa libre kayninchikqa llapallanpa allin chaskisqan kananpaq.\nQAWARISU NYA: Runakunapa derechonchikwan libre kayninchik allin reqsisqa kaspaqa\ncheqapmi kanqa.\nHATUN HUÑUNAKUYPI RUNAKUNAPA DERECHON REQSICHISQA KASQANMANTA\nHatun rimanakuyman lliw nacionkunamanta hamuqkunam kay qellqapi reqsichinku lliw\nmundontin runakunapa derechonkunata, chaynapi runakuna maypiña yachaspapas kay qeliqata\nqawaspanku respetayta hinaspa libre kawsakuyta yachanankupaq; atisqankuman hinam\nwakinkunamanpas reqsichinqaku tukuy kaykuna cheqappuni kananpaq; kaykunataqa ruwanqaku\nhukllawasqaman perteneceq nacionkunapi kawsaqkunam otaq kay nacionkunapa amparonpi\nkaqkunam.\nPUNTA KAQ (1)\nLliw runakunam nacesqanchikmantapacha libre kanchik, lliw derechonchikpipas",
            "Image": "353873543af399e790746e025019698f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "iguallataqmi kanchik. Yuyayniyoq kasqanchikraykum hawkalla aylluntin hina kawsayta\ndebenchik llapa runakunawan.\nISKAY KAQ (2)\nKay qellqapi tarikuq derechonchikmanta yachachikuykunaqa lliwchanchikpaqmi, manam\nimananchu huk runapa imayrikuq kayninpas nitaq qari warmi kayninpas nitaq imayna\nrimasqanpas nitaq ima diospi creesqanpas, manam imananchu imayna formapi gobierno\nkananpaq piensasqankunapas nitaq maylawmanta kasqanpas nitaq wakcha-apu kasqanpas nitaq\nimaynaña kasqanpas.\nLliw nacionkunam libre kaspapas otaq mana libre kaspapas imaymana rikchaq gobiernoyoq\nkanchik, wakinñataqmi huk nacionkunaman hapipasqa kanku, ichaqa imaynaña kaspapas manam\nhukmanpaq qawasqachu kananchik.\nKIMSA KAQ (3)\nLliw runakunam derechoyoq kanchik kawsananchikpaq libre kananchikpaq hinaspa\nwaqaychasqa kananchikpaq.\nTAWA KAQ (4)\nManam pipas usurpasqa sirvienteqa kachwanchu, tukuy formapi prohibisqam runakunata\ndueñochakuruspa sirvichikuyqa hinaspa runa rantinakuyqa.\nPICHQA KAQ (5)\nManam pipas imaymana ñakariykunaman churasqaqa kachwanchu, manataqmi runa kayninchikta\npenqayman churaykuspa castigasqaqa kachwanchu.\nSOQTA KAQ (6)\nLliw runakunam maypiña tarikuspapas derechoyoq kanchik ima juiciopipas\nvalechikunanchikpaq.\nQANCHIS KAQ (7)\nLliw runakunam derechoyoq kanchik igualkama leypapas chaskisqan kananchikpaq, leyqa\nmana pimanpas sayapakuspanmi amparawananchik. Kantaqmi derechonchik kay\nyachachikuykunata mana kasukuspa contranchikpi sayariy munaqkunamanta. Derechoyoqtaqmi\nkanchik kay yachachikuykuna qonqayta pantaypi kaptin leypa waqaychasqan\nkananchikpaqpas.\nPUSAQ KAQ (8)\nLliw runakunam derechoyoq kanchik justiciapi uyarisqa kaspanchik amparachikunanchikpaq,\nleyman hina derechonchikpa contranpi ruwaqkunamantam waqaychasqa kananchik.\nISQON KAQ (9)\nFaltanta mana sumaqta yachachkaspaqa manam pipas detenesqaqa, presochasqaqa nitaq\nhukláw nacionman qarqosqaqa kanmanchu.\nCHUNKA KAQ (10)\nLliw runakunam igual kasqanchikrayku mana sayapakuq justiciawan uyarichikunanchikpaq\nderechoyoq kanchik, derechoyoqmi kanchik juiciopi ima deberninchikpas otaq",
            "Image": "4f7d3e65b6919fcc809c6e6188b5941d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "derechonchikpas yachananchikpaq. Imamanta tumpasqa karuspapas yachananchikpaqmi sumaqta\nqawachiwananchik.\nCHUNKA HUKNIYOQ (11)\nLIiw runakunam ima huchamanta tumpasqa kaspanchikpas inocente kasqanchik\nvalechikunanchikpaq derechoyoq kanchik, leyman hina juiciopi huchayoq kasqanchikta\ntarinankukama. Chay juiciopipas kanmi derechonchik garantiata chaskispanchik\ncheqaptapuni difiendesqa kananchikpaq.\nHuk runapa imapas ruwarusqanmantaqa manam sentenciaruspanku castiganmankuchu sichum\nchay ruwasqan punchawkunapi manaraq ley lloqsispa delito kasqanta qawachichkaptinqa.\nCastigasqaqa kanqa chay hucha ruwasqan punchawkunapi leyman hina castigokunallawanmi.\nCHUNKA ISKAYNIYOQ (12)\nManam pipas yanqapas yanqaqa chaqwanmanchu vidanchiktaqa nitaq ayllunchikkunapatapas,\nmanam yanqapuniqa yaykukuykunmanchu wasinchikmanpas, manataqmi cartanchiktapas yanqaqa\npipas Ieekurunmanchu. Lliwmi derechoyoq kanchik kaykunamanta leywan\namparachikunanchikpaq.\nCHUNKA KIMSAYOQ (13)\nLliw runakunam maypipas purinanchikpaq derechoyoq kanchik, derechoyoqtaqmi kanchik\nnacionninchikpiqa maypi wasichakunapaqpas.\nLliw runakunapam derecho kapuwanchik kikin nacionninchikmanta otaq maylaw\nnacionmantapas lloqsinanchikpaq hinaspa kikin nacionninchikman kutimunanchikpaq.\nCHUNKA TAWAYOQ (14)\nSichum huk runa persiguisqa kanman nacionninpa gobiernon hina mana piensasqanrayku,\nhinaspaqa payqa derechoyoqmi huklaw nacionman ayqekuspa amparasqa kananpaq.\nNacionninpi cheqap hucha rurarusqanmanta justiciapa qatikachasqan runaqa manam\nrunakunapa derechonman hapipakunmanchu huklaw nacionman ayqekuspa chaypiña libre\nkawsakunanpaq.\nCHUNKA PICHQAYOQ (15)\nSapakama runakunam derechoyoq kanchik huk nacionman pertenecenanchikpaq.\nKay derechonchiktaqa manam pipas yanqamantaqa qechuwachwanchu. Kantaqmi derechonchik\nnacionmanta cambiakuyta munaptinchik mana pipas harkakuwananchikpaq.\nCHUNKA SOQTAYOQ (16)\nQaripas warmipas casarakuy tiempoman chayaruptinchikqa kanñam derechonchik\ncasarakuspanchik familiayoq kananchikpaq, manam imananchu ima castamantam otaq\nmaylawmantam kayninchikpas, qaripas warmipas igual derechoyoqmi kanchik casado\nkayninchikpi allin kawsakunanchikpaq chaynataq rakinakunanchikpaqpas.\nQaripas warmipas mana munaspaqa manam casarakuchwanchu.\nTayta-mamam llapa familiantin estadopa waqaychasqan kananchikpaq derechoyoq kanchik,\nñoqanchikqariki nacionta wiñachiq huk hatun ayllum kanchik.",
            "Image": "753ccb43084a315f174c20f04d36ab61"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "CHUNKA QANCHISNIYOQ (17)\nLliwmi derechoyoq kanchik sapallanchikpas otaq iskay kimsa runakunawan kuskapas\nkapuqniyoq kananchikpaq.\nManam kapuqninchiktaqa yanqaqa pipas qechuwachwanchu.\nCHUNKA PUSAQNIYOQ (18)\nLliw runakunam derechoyoq kanchik imayna formapipas piensananchikpaq,\nconciencianchikman hina kawsakunanchikpaq hinaspa ima diospi creenanchikpaqpas. Kay\nderechonchikman hinaqa librem kanchik ima religiontapas chaskinanchikpaq hinaspa imayna\nformapipas creesqanchikta ruwananchikpaq. Sapallanchikpipas otaq huk huñunakuypipas\nruwachwanmi chay creesqanchiktaqa hinaspapas yachachichwanmi wasinchikpi otaq maypipas.\nCHUNKA ISQONNIYOQ (19)\nLliw runakunam imayna piensasqanchiktapas rimarinanchikpaq derechoyoq kanchik,\nerechoyoqtaqmi kanchik mana pipa harkakusqan chaykunata willakunanchikpaqpas,\nchaskichwantaqmi hukkunapa piensasqantapas.\nISKAY CHUNKA (20)\nKanmi derechonchik huñunakunapaq chaynataq ima huñunakuyta hawkalla hatarichinapaqpas.\nManam pipas obligasqaqa kachwanchu ima huñunakuymanpas mana munastin\npertenecenanchikpaqqa.\nISKAY CHUNKA HUKNIYOQ (21)\nLliw runakunam derechoyoq kanchik nacionninchikpa gobiernonpi servikunanchikpaq,\nchaytaqa rurachwanmi kikinchikpunipas otaq munasqanchikta akllaspapas.\nLliw runakunam igual derechoyoq kanchik gobiernonchikpa atiendenan wasikunaman yaykuspa\nchaypi atiendechikunanchikpaq.\nGobiernopa atiyninqa kachkan lliw llaqtakuna munaspanchik chay autoridadta\nqoptillanchikmi, chay munasqanchiktam reqsichinchik librepuni votaspanchik; chay\nvototam ruwayta debenchik mana pipa yachasqanta chaynapi munasqanchikpaq\nvotananchikpaq.\nISKAY CHUNKA ISKAYNIYOQ (22)\nLlapallan runakunam derechoyoq kanchik educacionpi, kupuqninchikpi hinaspa imayna\nkawsayninchikpipas amparasqa kananchikpaq chaynapi tukuy allin kayman chayananchikpaq.\nChay seguridadtam chaskinchik kaykunawan: Gobiernom organizasqa kaspan ñoqanchikpaq\natisqanta ruranan imakunam nacionninchikpi kaqkunawan, allinninchikpaqmi ruranan\nkallpanman hina otaq huklaw nacionkunapa yanapasqanpas.\nISKAY CHUNKA KIMSAYOQ (23)\nLIiw runakunam munasqanchikpi iiamkananchikpaq derechoyoq kanchik, derechoyoqtaqmi\nkanchik mana ilamkayniyoqkunapas llarnkayta maskaspa tarinanchikpaq, manam pipas\nmunarispanqa qarqowachwanchu llamkayninchikmantaqa.\nLIiw runakunam derechoyoq kanchik mana ima sayapakuykunawan trabajonchikman hina pago\nchaskinanchikpaq.",
            "Image": "d58dfe0019a1792f2c33efcf0e393ef5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lliw runakunam derechoyoq kanchik sasapas facilpas iiarnkasqanchikman hina pagonchik\nchaskinanchikpaq, chaynapi allin kawsakuyman hina familiantin allin kawsananchikpaq;\nmana chayqa chaskinam yanapakuyta chaypaq hina hatarichisqa yanapakuqkunamanta.\nLliw runakunam derechoyoq kanchik lamkaq-masinchikkunaWan grupota formaspa otaq chayna\ngrupokunaman pertenecespa derechonchik vechikunanchikpaq.\nISKAY CHUNKA TAWAYOQ (24)\nLliw runakunam derechoyoq kanchik samananchikpaq hinaspa samarispa asirikunanchikpaq,\nderechoyoqtaqmi kanchik atisqanchikman hinalla sapa punchaw llamkananchikpaqpas hinaspa\nvacacionalninchik chaskinanchikpaqpas.\nISKAY CHUNKA PICHQAYOQ (25)\nLliw runakunam derechoyoq kanchik allin kawsayta tarispa familiantin allin mikusqa,\nallin pachasqa hinaspa sano kawsakunapaq. Derechoyoqtaqmi kanchik amparasqa\nkananchikpaq, invalido kaspapas, viudo otaq viuda kaspapas, machu otaq paya kaspapas;\nderechoyoqtaqmi kanchik trabajota mana tarispapas otaq qonqayta ima mantenikunanchikpaq\nkaqta pierderuspapas amparasqa kananchikpaq.\nWiksayoq warmikunapas chaynataq warmachakunapas derechoyoqmi kanku allin mantienesqa\nkanankupaq. Casadómanta otaq mana casadomanta kaspapas lliw warmachakunaqa igual\nderechoyoqmi kanku amparasqa kanankupaq.\nISKAY CHUNKA SOQTAYOQ (26)\nLliw runakunam derechoyoq kanchik educasqa kananchikpaq. Mana qollqellapaqmi primariaqa\nchaymi obligatorio primariayoqllapas lliw kanankupaq. Allin notanchikman hinaqa lliwmi\nmastaraq educakuchwanchik chaynapi imam munasqanchikman chayananchikpaq.\nEducacionpa rurunqa kanan runakunapa allin\nsumaq reqsiymi chaynapi libre kaynin allin\ncomprendenakunanchik huklaw nacionkunawan,\ncreeqkunawanpas. Huñunasqa nacionkunatapas\nkawsakuy kananpaq.\nkawsakuyninmi hinaspa lliw derechonkuna\nrespetasqa kananpaq. Hawkalla kaspanchikmi\nwakin castakunawan hinaspa ima diospi\nyanapananchikmi tukuy kay pachapi hawka\nTayta-mamakunaqa derechoyoqmi kanchik imayna educacionta familianchik chaskinanpaqpas.\nISKAY CHUNKA QANCHISNIYOQ (27)\nLIiw runakunam derechoyoq kanchik maymi yachasqanchikpi ima ruray kaptinpas\nyanapakunanchikpaq. Yanapakuchwanmi tukuy imapi llaqtanchik sumaqílataña wiñananpaq\nhinaspapas derechoyoqmi kanchik chay llaqtapa imapas qowasqanchikta chaskikunapaq.\nSichum umallanchikmanta imapas valorniyoq kaqta horqoruchwan otaq pipapas manaraq\nrurasqanta imatapas chayraq ruwaruchwan, hinaspaqa derechoyoqmi kanchik chay\npaqarichisqanchikkunapa valorniyoq kasqanta amparachinanchikpaq.\nISKAY CHUNKA PUSAQNIYOQ (28)\nDerechoyoqmi kanchik nacionninchikpi hinaspa lIiw nacionkunapipas runakunapa derechon\nvalechiq organizacion kananpaq, chaynapi kay tukuy qawasqanchik derechonchik hinaspa\nlibre kasqanchik haypananchikpaq.\nISKAY CHUNKA ISQONNIYOQ (29)",
            "Image": "5975ee843f6ee608c234cbe05048e23f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lliw runakunam llaqtanchikpi qespinchik, chayraykum llaqtanchikpaq deberniyoq kanchik.\nDerechonchik otaq libre kayninchik valechikunanchikmantaqa leyllam harkakuwachwan,\nchaynaqa kanman wakinpa derechonkuna otaq libre kayninku mana usurpasqa kananpaqmi,\nchaynapi chaqwakuna mana kananpaq. Chaynapitaq lliw runakunaqa sapakama kikin\nnacionninchikpi hawkalla kawsakunanchikpaq.\nKay lliw derechonchikqa otaq libre kayninchikqa manam valechisqaqa kanmanchu, sichum\nimayna formapipas hukllawasqa nacionkunapa munasqanpa contranpi kaspaqa.\nKIMSA CHUNKA (30)\nKay qelíqapa nisqankunaman hapipakuspaqa manam pipas otaq gobiernopas imatapas\nruwanmanchu, derechonchikta hinaspa libre kayninchikta usurpanankupaqa.",
            "Image": "f5f4260cf7742e2f551975315d10bc93"
        }
    }
}

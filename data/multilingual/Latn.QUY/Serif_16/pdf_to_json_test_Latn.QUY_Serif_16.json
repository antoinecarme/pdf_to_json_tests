{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470204,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Chunka punchaw diciembre killapim 1948 watapi Hukllawasqa Nacionkuna\nhu\u00f1unakuspanku allinmi nirqaku hinaspam reqsichirqaku runakunapa lliw\nderechonkunata, chaymi kay librochapi tukuy nisqanku kachkan.\nChay hatun hu\u00f1unakuypim rimanakurgaku lliw Runakunapa Derechonkuna sapakama\nnacionkunapi reqsichisqa, yachachisqa hinaspa leesqa kananpaq, reqsichisqam\u00e1\nkanan tukuy rikchaq yachay wasikunapipas, chaynataqa rurana chay nacionkunapa\nmana imayna kasqantapas qawaspam.\nHUKLLAWASQA NACIONKUNAPA REQSICHISQAN LLAPA RUNAKUNAPA\nDERECHONKUNA\nQallariynin\nQAWARISUNYA: Libre kawsakuywan kay pachapi tukuy imapi hawka kawsakuyqa\nsumaq sapichasqam kachkan kaykunapi: Lliw runakunaqa mamanchikpa\nwachakuwasqanchikmantapunim mana pipapas usuchisqan allin qawasqa hinaspa\nigual derechoyoq kananchik.\nQAWARISUNYA: Runakunam tukuy mana allin ruwaykunaman chayarunku, runapa\nderechonkunata mana sumaqta reqsispanku otaq yachachkaspankupas chaykunata\nmana kaqpaqpas hapispanku, lliw runakunam munanchik hamuq punchawkunapi\nallin kawsakuyta; tukuy manchakuykuna hinaspa muchuyllapi wakcha kaykuna\nchinkaruptinqa lliw runakunam mana manchakuspa\u00f1a rimarisun imam umanchikpi\nkaqta, mana manchakuspataqmi chaskisun imam yachay munasqanchiktapas.\nQAWARISUNYA: Kananmi Runakunapa Derechon waqaychaq munayniyoq\nkamachikuykuna, chay kamachikuykunam mana pimanpas sayapakuspa yanapanan\nderechon valechiy munaq sarutyasqa hinaspa usuchisqa runakunata.\nQAWARISUNYA: Kay pachapi nacionkuna amistadta armanankupaqmi sonqonchikpi\nmunaypaq-munananchik hinaspam chay munayta cheqechinanchik.\nQAWARISUNYA: Hu\u00f1unasqaman perteneceq nacionkunam kay qellqapi\ncheqapyachirqaku Iliw runakunapa derechonpi creesqankuta hinaspam\nrimanakurqaku runakunaqa qari kaspapas otaq warmi kaspapas igual\nderechoyoqkama kasqan reqsichiyta. Tukuy chaykunata sumaqta yachaykuspaqa\nlibre kawsakuyninchikpa kallpanchasqanmi aswan sumaqtaraq llamkasunchik\nllaqtanchik hatunyananpaq.\nQAWARISUNYA: Hu\u00f1unasqaman perteneceq nacionkunam rimanakurunku lliw\nrunakunapa derechonchikqa hinaspa libre kayninchikqa llapallanpa allin chaskisqan\nkananpaq.\nQAWARISU NYA: Runakunapa derechonchikwan libre kayninchik allin reqsisqa\nkaspaqa cheqapmi kanqa.\nHATUN HU\u00d1UNAKUYPI RUNAKUNAPA DERECHON REQSICHISQA\nKASQANMANTA\nHatun rimanakuyman lliw nacionkunamanta hamuqkunam kay qellqapi reqsichinku\nlliw mundontin runakunapa derechonkunata, chaynapi runakuna maypi\u00f1a\nyachaspapas kay qeliqata qawaspanku respetayta hinaspa libre kawsakuyta\nyachanankupaq; atisqankuman hinam wakinkunamanpas reqsichinqaku tukuy\nkaykuna cheqappuni kananpaq; kaykunataqa ruwanqaku hukllawasqaman",
            "Image": "488c1f51e422cb55685363d34b55039c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "perteneceq nacionkunapi kawsaqkunam otaq kay nacionkunapa amparonpi\nkaqkunam.\nPUNTA KAQ (1)\nLliw runakunam nacesqanchikmantapacha libre kanchik, lliw derechonchikpipas\niguallataqmi kanchik. Yuyayniyoq kasqanchikraykum hawkalla aylluntin hina\nkawsayta debenchik llapa runakunawan.\nISKAY KAQ (2)\nKay qellqapi tarikuq derechonchikmanta yachachikuykunaqa lliwchanchikpaqmi,\nmanam imananchu huk runapa imayrikuq kayninpas nitaq qari warmi kayninpas\nnitaq imayna rimasqanpas nitaq ima diospi creesqanpas, manam imananchu imayna\nformapi gobierno kananpaq piensasqankunapas nitaq maylawmanta kasqanpas nitaq\nwakcha-apu kasqanpas nitaq imayna\u00f1a kasqanpas.\nLliw nacionkunam libre kaspapas otaq mana libre kaspapas imaymana rikchaq\ngobiernoyoq kanchik, wakin\u00f1ataqmi huk nacionkunaman hapipasqa kanku, ichaqa\nimayna\u00f1a kaspapas manam hukmanpaq qawasqachu kananchik.\nKIMSA KAQ (3)\nLliw runakunam derechoyoq kanchik kawsananchikpaq libre kananchikpaq hinaspa\nwaqaychasqa kananchikpaq.\nTAWA KAQ (4)\nManam pipas usurpasqa sirvienteqa kachwanchu, tukuy formapi prohibisqam\nrunakunata due\u00f1ochakuruspa sirvichikuyqa hinaspa runa rantinakuyqa.\nPICHQA KAQ (5)\nManam pipas imaymana \u00f1akariykunaman churasqaqa kachwanchu, manataqmi runa\nkayninchikta penqayman churaykuspa castigasqaqa kachwanchu.\nSOQTA KAQ (6)\nLliw runakunam maypi\u00f1a tarikuspapas derechoyoq kanchik ima juiciopipas\nvalechikunanchikpaq.\nQANCHIS KAQ (7)\nLliw runakunam derechoyoq kanchik igualkama leypapas chaskisqan kananchikpaq,\nleyqa mana pimanpas sayapakuspanmi amparawananchik. Kantaqmi derechonchik\nkay yachachikuykunata mana kasukuspa contranchikpi sayariy munaqkunamanta.\nDerechoyoqtaqmi kanchik kay yachachikuykuna qonqayta pantaypi kaptin leypa\nwaqaychasqan kananchikpaqpas.\nPUSAQ KAQ (8)\nLliw runakunam derechoyoq kanchik justiciapi uyarisqa kaspanchik\namparachikunanchikpaq, leyman hina derechonchikpa contranpi ruwaqkunamantam\nwaqaychasqa kananchik.\nISQON KAQ (9)",
            "Image": "01a85438770b0dc227bf46ae600bed82"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Faltanta mana sumaqta yachachkaspaqa manam pipas detenesqaqa, presochasqaqa\nnitaq hukl\u00e1w nacionman qarqosqaqa kanmanchu.\nCHUNKA KAQ (10)\nLliw runakunam igual kasqanchikrayku mana sayapakuq justiciawan\nuyarichikunanchikpaq derechoyoq kanchik, derechoyoqmi kanchik juiciopi ima\ndeberninchikpas otaq derechonchikpas yachananchikpaq. Imamanta tumpasqa\nkaruspapas yachananchikpaqmi sumaqta qawachiwananchik.\nCHUNKA HUKNIYOQ (11)\nLIiw runakunam ima huchamanta tumpasqa kaspanchikpas inocente kasqanchik\nvalechikunanchikpaq derechoyoq kanchik, leyman hina juiciopi huchayoq\nkasqanchikta tarinankukama. Chay juiciopipas kanmi derechonchik garantiata\nchaskispanchik cheqaptapuni difiendesqa kananchikpaq.\nHuk runapa imapas ruwarusqanmantaqa manam sentenciaruspanku\ncastiganmankuchu sichum chay ruwasqan punchawkunapi manaraq ley lloqsispa\ndelito kasqanta qawachichkaptinqa. Castigasqaqa kanqa chay hucha ruwasqan\npunchawkunapi leyman hina castigokunallawanmi.\nCHUNKA ISKAYNIYOQ (12)\nManam pipas yanqapas yanqaqa chaqwanmanchu vidanchiktaqa nitaq\nayllunchikkunapatapas, manam yanqapuniqa yaykukuykunmanchu wasinchikmanpas,\nmanataqmi cartanchiktapas yanqaqa pipas Ieekurunmanchu. Lliwmi derechoyoq\nkanchik kaykunamanta leywan amparachikunanchikpaq.\nCHUNKA KIMSAYOQ (13)\nLliw runakunam maypipas purinanchikpaq derechoyoq kanchik, derechoyoqtaqmi\nkanchik nacionninchikpiqa maypi wasichakunapaqpas.\nLliw runakunapam derecho kapuwanchik kikin nacionninchikmanta otaq maylaw\nnacionmantapas lloqsinanchikpaq hinaspa kikin nacionninchikman\nkutimunanchikpaq.\nCHUNKA TAWAYOQ (14)\nSichum huk runa persiguisqa kanman nacionninpa gobiernon hina mana\npiensasqanrayku, hinaspaqa payqa derechoyoqmi huklaw nacionman ayqekuspa\namparasqa kananpaq.\nNacionninpi cheqap hucha rurarusqanmanta justiciapa qatikachasqan runaqa manam\nrunakunapa derechonman hapipakunmanchu huklaw nacionman ayqekuspa chaypi\u00f1a\nlibre kawsakunanpaq.\nCHUNKA PICHQAYOQ (15)\nSapakama runakunam derechoyoq kanchik huk nacionman pertenecenanchikpaq.\nKay derechonchiktaqa manam pipas yanqamantaqa qechuwachwanchu. Kantaqmi\nderechonchik nacionmanta cambiakuyta munaptinchik mana pipas\nharkakuwananchikpaq.\nCHUNKA SOQTAYOQ (16)",
            "Image": "0591967951b2c22103957a4eddc5f9c6"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Qaripas warmipas casarakuy tiempoman chayaruptinchikqa kan\u00f1am derechonchik\ncasarakuspanchik familiayoq kananchikpaq, manam imananchu ima castamantam\notaq maylawmantam kayninchikpas, qaripas warmipas igual derechoyoqmi kanchik\ncasado kayninchikpi allin kawsakunanchikpaq chaynataq rakinakunanchikpaqpas.\nQaripas warmipas mana munaspaqa manam casarakuchwanchu.\nTayta-mamam llapa familiantin estadopa waqaychasqan kananchikpaq derechoyoq\nkanchik, \u00f1oqanchikqariki nacionta wi\u00f1achiq huk hatun ayllum kanchik.\nCHUNKA QANCHISNIYOQ (17)\nLliwmi derechoyoq kanchik sapallanchikpas otaq iskay kimsa runakunawan kuskapas\nkapuqniyoq kananchikpaq.\nManam kapuqninchiktaqa yanqaqa pipas qechuwachwanchu.\nCHUNKA PUSAQNIYOQ (18)\nLliw runakunam derechoyoq kanchik imayna formapipas piensananchikpaq,\nconciencianchikman hina kawsakunanchikpaq hinaspa ima diospi\ncreenanchikpaqpas. Kay derechonchikman hinaqa librem kanchik ima religiontapas\nchaskinanchikpaq hinaspa imayna formapipas creesqanchikta ruwananchikpaq.\nSapallanchikpipas otaq huk hu\u00f1unakuypipas ruwachwanmi chay creesqanchiktaqa\nhinaspapas yachachichwanmi wasinchikpi otaq maypipas.\nCHUNKA ISQONNIYOQ (19)\nLliw runakunam imayna piensasqanchiktapas rimarinanchikpaq derechoyoq kanchik,\nerechoyoqtaqmi kanchik mana pipa harkakusqan chaykunata willakunanchikpaqpas,\nchaskichwantaqmi hukkunapa piensasqantapas.\nISKAY CHUNKA (20)\nKanmi derechonchik hu\u00f1unakunapaq chaynataq ima hu\u00f1unakuyta hawkalla\nhatarichinapaqpas.\nManam pipas obligasqaqa kachwanchu ima hu\u00f1unakuymanpas mana munastin\npertenecenanchikpaqqa.\nISKAY CHUNKA HUKNIYOQ (21)\nLliw runakunam derechoyoq kanchik nacionninchikpa gobiernonpi\nservikunanchikpaq, chaytaqa rurachwanmi kikinchikpunipas otaq munasqanchikta\nakllaspapas.\nLliw runakunam igual derechoyoq kanchik gobiernonchikpa atiendenan wasikunaman\nyaykuspa chaypi atiendechikunanchikpaq.\nGobiernopa atiyninqa kachkan lliw llaqtakuna munaspanchik chay autoridadta\nqoptillanchikmi, chay munasqanchiktam reqsichinchik librepuni votaspanchik; chay\nvototam ruwayta debenchik mana pipa yachasqanta chaynapi munasqanchikpaq\nvotananchikpaq.\nISKAY CHUNKA ISKAYNIYOQ (22)\nLlapallan runakunam derechoyoq kanchik educacionpi, kupuqninchikpi hinaspa",
            "Image": "c9700015fff54e890b541fbe04853bcb"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "imayna kawsayninchikpipas amparasqa kananchikpaq chaynapi tukuy allin kayman\nchayananchikpaq. Chay seguridadtam chaskinchik kaykunawan: Gobiernom\norganizasqa kaspan \u00f1oqanchikpaq atisqanta ruranan imakunam nacionninchikpi\nkaqkunawan, allinninchikpaqmi ruranan kallpanman hina otaq huklaw nacionkunapa\nyanapasqanpas.\nISKAY CHUNKA KIMSAYOQ (23)\nLIiw runakunam munasqanchikpi iiamkananchikpaq derechoyoq kanchik,\nderechoyoqtaqmi kanchik mana ilamkayniyoqkunapas llarnkayta maskaspa\ntarinanchikpaq, manam pipas munarispanqa qarqowachwanchu\nllamkayninchikmantaqa.\nLIiw runakunam derechoyoq kanchik mana ima sayapakuykunawan trabajonchikman\nhina pago chaskinanchikpaq.\nLliw runakunam derechoyoq kanchik sasapas facilpas iiarnkasqanchikman hina\npagonchik chaskinanchikpaq, chaynapi allin kawsakuyman hina familiantin allin\nkawsananchikpaq; mana chayqa chaskinam yanapakuyta chaypaq hina hatarichisqa\nyanapakuqkunamanta.\nLliw runakunam derechoyoq kanchik lamkaq-masinchikkunaWan grupota formaspa\notaq chayna grupokunaman pertenecespa derechonchik vechikunanchikpaq.\nISKAY CHUNKA TAWAYOQ (24)\nLliw runakunam derechoyoq kanchik samananchikpaq hinaspa samarispa\nasirikunanchikpaq, derechoyoqtaqmi kanchik atisqanchikman hinalla sapa punchaw\nllamkananchikpaqpas hinaspa vacacionalninchik chaskinanchikpaqpas.\nISKAY CHUNKA PICHQAYOQ (25)\nLliw runakunam derechoyoq kanchik allin kawsayta tarispa familiantin allin mikusqa,\nallin pachasqa hinaspa sano kawsakunapaq. Derechoyoqtaqmi kanchik amparasqa\nkananchikpaq, invalido kaspapas, viudo otaq viuda kaspapas, machu otaq paya\nkaspapas; derechoyoqtaqmi kanchik trabajota mana tarispapas otaq qonqayta ima\nmantenikunanchikpaq kaqta pierderuspapas amparasqa kananchikpaq.\nWiksayoq warmikunapas chaynataq warmachakunapas derechoyoqmi kanku allin\nmantienesqa kanankupaq. Casad\u00f3manta otaq mana casadomanta kaspapas lliw\nwarmachakunaqa igual derechoyoqmi kanku amparasqa kanankupaq.\nISKAY CHUNKA SOQTAYOQ (26)\nLliw runakunam derechoyoq kanchik educasqa kananchikpaq. Mana qollqellapaqmi\nprimariaqa chaymi obligatorio primariayoqllapas lliw kanankupaq. Allin\nnotanchikman hinaqa lliwmi mastaraq educakuchwanchik chaynapi imam\nmunasqanchikman chayananchikpaq.\nEducacionpa rurunqa kanan runakunapa allin kawsakuyninmi hinaspa lliw\nderechonkuna sumaq reqsiymi chaynapi libre kaynin allin respetasqa kananpaq.\nHawkalla kaspanchikmi comprendenakunanchik huklaw nacionkunawan, wakin\ncastakunawan hinaspa ima diospi creeqkunawanpas. Hu\u00f1unasqa nacionkunatapas\nyanapananchikmi tukuy kay pachapi hawka kawsakuy kananpaq.\nTayta-mamakunaqa derechoyoqmi kanchik imayna educacionta familianchik",
            "Image": "e9b40ad6f15055d5aba918109e0d6e80"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "chaskinanpaqpas.\nISKAY CHUNKA QANCHISNIYOQ (27)\nLIiw runakunam derechoyoq kanchik maymi yachasqanchikpi ima ruray kaptinpas\nyanapakunanchikpaq. Yanapakuchwanmi tukuy imapi llaqtanchik sumaq\u00edlata\u00f1a\nwi\u00f1ananpaq hinaspapas derechoyoqmi kanchik chay llaqtapa imapas qowasqanchikta\nchaskikunapaq.\nSichum umallanchikmanta imapas valorniyoq kaqta horqoruchwan otaq pipapas\nmanaraq rurasqanta imatapas chayraq ruwaruchwan, hinaspaqa derechoyoqmi\nkanchik chay paqarichisqanchikkunapa valorniyoq kasqanta amparachinanchikpaq.\nISKAY CHUNKA PUSAQNIYOQ (28)\nDerechoyoqmi kanchik nacionninchikpi hinaspa lIiw nacionkunapipas runakunapa\nderechon valechiq organizacion kananpaq, chaynapi kay tukuy qawasqanchik\nderechonchik hinaspa libre kasqanchik haypananchikpaq.\nISKAY CHUNKA ISQONNIYOQ (29)\nLliw runakunam llaqtanchikpi qespinchik, chayraykum llaqtanchikpaq deberniyoq\nkanchik.\nDerechonchik otaq libre kayninchik valechikunanchikmantaqa leyllam\nharkakuwachwan, chaynaqa kanman wakinpa derechonkuna otaq libre kayninku\nmana usurpasqa kananpaqmi, chaynapi chaqwakuna mana kananpaq. Chaynapitaq\nlliw runakunaqa sapakama kikin nacionninchikpi hawkalla kawsakunanchikpaq.\nKay lliw derechonchikqa otaq libre kayninchikqa manam valechisqaqa kanmanchu,\nsichum imayna formapipas hukllawasqa nacionkunapa munasqanpa contranpi\nkaspaqa.\nKIMSA CHUNKA (30)\nKay qel\u00edqapa nisqankunaman hapipakuspaqa manam pipas otaq gobiernopas\nimatapas ruwanmanchu, derechonchikta hinaspa libre kayninchikta\nusurpanankupaqa.",
            "Image": "93e927e596cc27dd10ac3bb549660d1f"
        }
    }
}

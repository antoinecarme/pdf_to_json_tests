{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470133,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Chunka punchaw diciembre killapim 1948 watapi Hukllawasqa Nacionkuna huñunakuspanku allinmi\nnirqaku hinaspam reqsichirqaku runakunapa lliw derechonkunata, chaymi kay librochapi tukuy\nnisqanku kachkan.\nChay hatun huñunakuypim rimanakurgaku lliw Runakunapa Derechonkuna sapakama nacionkunapi\nreqsichisqa, yachachisqa hinaspa leesqa kananpaq, reqsichisqamá kanan tukuy rikchaq yachay\nwasikunapipas, chaynataqa rurana chay nacionkunapa mana imayna kasqantapas qawaspam.\nHUKLLAWASQA NACIONKUNAPA REQSICHISQAN LLAPA RUNAKUNAPA DERECHONKUNA\nQallariynin\nQAWARISUNYA: Libre kawsakuywan kay pachapi tukuy imapi hawka kawsakuyqa sumaq sapichasqam\nkachkan kaykunapi: Lliw runakunaqa mamanchikpa wachakuwasqanchikmantapunim mana pipapas\nusuchisqan allin qawasqa hinaspa igual derechoyoq kananchik.\nQAWARISUNYA: Runakunam tukuy mana allin ruwaykunaman chayarunku, runapa derechonkunata mana\nsumaqta reqsispanku otaq yachachkaspankupas chaykunata mana kaqpaqpas hapispanku, lliw\nrunakunam munanchik hamuq punchawkunapi allin kawsakuyta; tukuy manchakuykuna hinaspa\nmuchuyllapi wakcha kaykuna chinkaruptinqa lliw runakunam mana manchakuspaña rimarisun imam\numanchikpi kaqta, mana manchakuspataqmi chaskisun imam yachay munasqanchiktapas.\nQAWARISUNYA: Kananmi Runakunapa Derechon waqaychaq munayniyoq kamachikuykuna, chay\nkamachikuykunam mana pimanpas sayapakuspa yanapanan derechon valechiy munaq sarutyasqa hinaspa\nusuchisqa runakunata.\nQAWARISUNYA: Kay pachapi nacionkuna amistadta armanankupaqmi sonqonchikpi munaypaq-munananchik\nhinaspam chay munayta cheqechinanchik.\nQAWARISUNYA: Huñunasqaman perteneceq nacionkunam kay qellqapi cheqapyachirqaku Iliw runakunapa\nderechonpi creesqankuta hinaspam rimanakurqaku runakunaqa qari kaspapas otaq warmi kaspapas\nigual derechoyoqkama kasqan reqsichiyta. Tukuy chaykunata sumaqta yachaykuspaqa libre\nkawsakuyninchikpa kallpanchasqanmi aswan sumaqtaraq llamkasunchik llaqtanchik hatunyananpaq.\nQAWARISUNYA: Huñunasqaman perteneceq nacionkunam rimanakurunku lliw runakunapa derechonchikqa\nhinaspa libre kayninchikqa llapallanpa allin chaskisqan kananpaq.\nQAWARISU NYA: Runakunapa derechonchikwan libre kayninchik allin reqsisqa kaspaqa cheqapmi\nkanqa.\nHATUN HUÑUNAKUYPI RUNAKUNAPA DERECHON REQSICHISQA KASQANMANTA\nHatun rimanakuyman lliw nacionkunamanta hamuqkunam kay qellqapi reqsichinku lliw mundontin\nrunakunapa derechonkunata, chaynapi runakuna maypiña yachaspapas kay qeliqata qawaspanku\nrespetayta hinaspa libre kawsakuyta yachanankupaq; atisqankuman hinam wakinkunamanpas\nreqsichinqaku tukuy kaykuna cheqappuni kananpaq; kaykunataqa ruwanqaku hukllawasqaman\nperteneceq nacionkunapi kawsaqkunam otaq kay nacionkunapa amparonpi kaqkunam.\nPUNTA KAQ (1)\nLliw runakunam nacesqanchikmantapacha libre kanchik, lliw derechonchikpipas iguallataqmi\nkanchik. Yuyayniyoq kasqanchikraykum hawkalla aylluntin hina kawsayta debenchik llapa\nrunakunawan.\nISKAY KAQ (2)\nKay qellqapi tarikuq derechonchikmanta yachachikuykunaqa lliwchanchikpaqmi, manam imananchu huk\nrunapa imayrikuq kayninpas nitaq qari warmi kayninpas nitaq imayna rimasqanpas nitaq ima diospi\ncreesqanpas, manam imananchu imayna formapi gobierno kananpaq piensasqankunapas nitaq\nmaylawmanta kasqanpas nitaq wakcha-apu kasqanpas nitaq imaynaña kasqanpas.\nLliw nacionkunam libre kaspapas otaq mana libre kaspapas imaymana rikchaq gobiernoyoq kanchik,\nwakinñataqmi huk nacionkunaman hapipasqa kanku, ichaqa imaynaña kaspapas manam hukmanpaq\nqawasqachu kananchik.\nKIMSA KAQ (3)\nLliw runakunam derechoyoq kanchik kawsananchikpaq libre kananchikpaq hinaspa waqaychasqa\nkananchikpaq.\nTAWA KAQ (4)\nManam pipas usurpasqa sirvienteqa kachwanchu, tukuy formapi prohibisqam runakunata\ndueñochakuruspa sirvichikuyqa hinaspa runa rantinakuyqa.",
            "Image": "ab99e2a222a6527edff5f112db39d8d8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "PICHQA KAQ (5)\nManam pipas imaymana ñakariykunaman churasqaqa kachwanchu, manataqmi runa kayninchikta\npenqayman churaykuspa castigasqaqa kachwanchu.\nSOQTA KAQ (6)\nLliw runakunam maypiña tarikuspapas derechoyoq kanchik ima juiciopipas valechikunanchikpaq.\nQANCHIS KAQ (7)\nLliw runakunam derechoyoq kanchik igualkama leypapas chaskisqan kananchikpaq, leyqa mana\npimanpas sayapakuspanmi amparawananchik. Kantaqmi derechonchik kay yachachikuykunata mana\nkasukuspa contranchikpi sayariy munaqkunamanta. Derechoyoqtaqmi kanchik kay yachachikuykuna\nqonqayta pantaypi kaptin leypa waqaychasqan kananchikpaqpas.\nPUSAQ KAQ (8)\nLliw runakunam derechoyoq kanchik justiciapi uyarisqa kaspanchik amparachikunanchikpaq, leyman\nhina derechonchikpa contranpi ruwaqkunamantam waqaychasqa kananchik.\nISQON KAQ (9)\nFaltanta mana sumaqta yachachkaspaqa manam pipas detenesqaqa, presochasqaqa nitaq hukláw\nnacionman qarqosqaqa kanmanchu.\nCHUNKA KAQ (10)\nLliw runakunam igual kasqanchikrayku mana sayapakuq justiciawan uyarichikunanchikpaq derechoyoq\nkanchik, derechoyoqmi kanchik juiciopi ima deberninchikpas otaq derechonchikpas\nyachananchikpaq. Imamanta tumpasqa karuspapas yachananchikpaqmi sumaqta qawachiwananchik.\nCHUNKA HUKNIYOQ (11)\nLIiw runakunam ima huchamanta tumpasqa kaspanchikpas inocente kasqanchik valechikunanchikpaq\nderechoyoq kanchik, leyman hina juiciopi huchayoq kasqanchikta tarinankukama. Chay juiciopipas\nkanmi derechonchik garantiata chaskispanchik cheqaptapuni difiendesqa kananchikpaq.\nHuk runapa imapas ruwarusqanmantaqa manam sentenciaruspanku castiganmankuchu sichum chay\nruwasqan punchawkunapi manaraq ley lloqsispa delito kasqanta qawachichkaptinqa. Castigasqaqa\nkanqa chay hucha ruwasqan punchawkunapi leyman hina castigokunallawanmi.\nCHUNKA ISKAYNIYOQ (12)\nManam pipas yanqapas yanqaqa chaqwanmanchu vidanchiktaqa nitaq ayllunchikkunapatapas, manam\nyanqapuniqa yaykukuykunmanchu wasinchikmanpas, manataqmi cartanchiktapas yanqaqa pipas\nIeekurunmanchu. Lliwmi derechoyoq kanchik kaykunamanta leywan amparachikunanchikpaq.\nCHUNKA KIMSAYOQ (13)\nLliw runakunam maypipas purinanchikpaq derechoyoq kanchik, derechoyoqtaqmi kanchik\nnacionninchikpiqa maypi wasichakunapaqpas.\nLliw runakunapam derecho kapuwanchik kikin nacionninchikmanta otaq maylaw nacionmantapas\nlloqsinanchikpaq hinaspa kikin nacionninchikman kutimunanchikpaq.\nCHUNKA TAWAYOQ (14)\nSichum huk runa persiguisqa kanman nacionninpa gobiernon hina mana piensasqanrayku, hinaspaqa\npayqa derechoyoqmi huklaw nacionman ayqekuspa amparasqa kananpaq.\nNacionninpi cheqap hucha rurarusqanmanta justiciapa qatikachasqan runaqa manam runakunapa\nderechonman hapipakunmanchu huklaw nacionman ayqekuspa chaypiña libre kawsakunanpaq.\nCHUNKA PICHQAYOQ (15)\nSapakama runakunam derechoyoq kanchik huk nacionman pertenecenanchikpaq.\nKay derechonchiktaqa manam pipas yanqamantaqa qechuwachwanchu. Kantaqmi derechonchik\nnacionmanta cambiakuyta munaptinchik mana pipas harkakuwananchikpaq.\nCHUNKA SOQTAYOQ (16)\nQaripas warmipas casarakuy tiempoman chayaruptinchikqa kanñam derechonchik casarakuspanchik\nfamiliayoq kananchikpaq, manam imananchu ima castamantam otaq maylawmantam kayninchikpas,\nqaripas warmipas igual derechoyoqmi kanchik casado kayninchikpi allin kawsakunanchikpaq",
            "Image": "42fdad98970dcc2c509cb4a64ae11309"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "chaynataq rakinakunanchikpaqpas.\nQaripas warmipas mana munaspaqa manam casarakuchwanchu.\nTayta-mamam llapa familiantin estadopa waqaychasqan kananchikpaq derechoyoq kanchik,\nñoqanchikqariki nacionta wiñachiq huk hatun ayllum kanchik.\nCHUNKA QANCHISNIYOQ (17)\nLliwmi derechoyoq kanchik sapallanchikpas otaq iskay kimsa runakunawan kuskapas kapuqniyoq\nkananchikpaq.\nManam kapuqninchiktaqa yanqaqa pipas qechuwachwanchu.\nCHUNKA PUSAQNIYOQ (18)\nLliw runakunam derechoyoq kanchik imayna formapipas piensananchikpaq, conciencianchikman hina\nkawsakunanchikpaq hinaspa ima diospi creenanchikpaqpas. Kay derechonchikman hinaqa librem\nkanchik ima religiontapas chaskinanchikpaq hinaspa imayna formapipas creesqanchikta\nruwananchikpaq. Sapallanchikpipas otaq huk huñunakuypipas ruwachwanmi chay creesqanchiktaqa\nhinaspapas yachachichwanmi wasinchikpi otaq maypipas.\nCHUNKA ISQONNIYOQ (19)\nLliw runakunam imayna piensasqanchiktapas rimarinanchikpaq derechoyoq kanchik, erechoyoqtaqmi\nkanchik mana pipa harkakusqan chaykunata willakunanchikpaqpas, chaskichwantaqmi hukkunapa\npiensasqantapas.\nISKAY CHUNKA (20)\nKanmi derechonchik huñunakunapaq chaynataq ima huñunakuyta hawkalla hatarichinapaqpas.\nManam pipas obligasqaqa kachwanchu ima huñunakuymanpas mana munastin pertenecenanchikpaqqa.\nISKAY CHUNKA HUKNIYOQ (21)\nLliw runakunam derechoyoq kanchik nacionninchikpa gobiernonpi servikunanchikpaq, chaytaqa\nrurachwanmi kikinchikpunipas otaq munasqanchikta akllaspapas.\nLliw runakunam igual derechoyoq kanchik gobiernonchikpa atiendenan wasikunaman yaykuspa chaypi\natiendechikunanchikpaq.\nGobiernopa atiyninqa kachkan lliw llaqtakuna munaspanchik chay autoridadta qoptillanchikmi,\nchay munasqanchiktam reqsichinchik librepuni votaspanchik; chay vototam ruwayta debenchik mana\npipa yachasqanta chaynapi munasqanchikpaq votananchikpaq.\nISKAY CHUNKA ISKAYNIYOQ (22)\nLlapallan runakunam derechoyoq kanchik educacionpi, kupuqninchikpi hinaspa imayna\nkawsayninchikpipas amparasqa kananchikpaq chaynapi tukuy allin kayman chayananchikpaq. Chay\nseguridadtam chaskinchik kaykunawan: Gobiernom organizasqa kaspan ñoqanchikpaq atisqanta\nruranan imakunam nacionninchikpi kaqkunawan, allinninchikpaqmi ruranan kallpanman hina otaq\nhuklaw nacionkunapa yanapasqanpas.\nISKAY CHUNKA KIMSAYOQ (23)\nLIiw runakunam munasqanchikpi iiamkananchikpaq derechoyoq kanchik, derechoyoqtaqmi kanchik mana\nilamkayniyoqkunapas llarnkayta maskaspa tarinanchikpaq, manam pipas munarispanqa\nqarqowachwanchu llamkayninchikmantaqa.\nLIiw runakunam derechoyoq kanchik mana ima sayapakuykunawan trabajonchikman hina pago\nchaskinanchikpaq.\nLliw runakunam derechoyoq kanchik sasapas facilpas iiarnkasqanchikman hina pagonchik\nchaskinanchikpaq, chaynapi allin kawsakuyman hina familiantin allin kawsananchikpaq; mana\nchayqa chaskinam yanapakuyta chaypaq hina hatarichisqa yanapakuqkunamanta.\nLliw runakunam derechoyoq kanchik lamkaq-masinchikkunaWan grupota formaspa otaq chayna\ngrupokunaman pertenecespa derechonchik vechikunanchikpaq.\nISKAY CHUNKA TAWAYOQ (24)\nLliw runakunam derechoyoq kanchik samananchikpaq hinaspa samarispa asirikunanchikpaq,\nderechoyoqtaqmi kanchik atisqanchikman hinalla sapa punchaw llamkananchikpaqpas hinaspa\nvacacionalninchik chaskinanchikpaqpas.",
            "Image": "357e1e1604d9a1b40f2ed687a3dfe2f9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ISKAY CHUNKA PICHQAYOQ (25)\nLliw runakunam derechoyoq kanchik allin kawsayta tarispa familiantin allin mikusqa, allin\npachasqa hinaspa sano kawsakunapaq. Derechoyoqtaqmi kanchik amparasqa kananchikpaq, invalido\nkaspapas, viudo otaq viuda kaspapas, machu otaq paya kaspapas; derechoyoqtaqmi kanchik\ntrabajota mana tarispapas otaq qonqayta ima mantenikunanchikpaq kaqta pierderuspapas amparasqa\nkananchikpaq.\nWiksayoq warmikunapas chaynataq warmachakunapas derechoyoqmi kanku allin mantienesqa\nkanankupaq. Casadómanta otaq mana casadomanta kaspapas lliw warmachakunaqa igual derechoyoqmi\nkanku amparasqa kanankupaq.\nISKAY CHUNKA SOQTAYOQ (26)\nLliw runakunam derechoyoq kanchik educasqa kananchikpaq. Mana qollqellapaqmi primariaqa chaymi\nobligatorio primariayoqllapas lliw kanankupaq. Allin notanchikman hinaqa lliwmi mastaraq\neducakuchwanchik chaynapi imam munasqanchikman chayananchikpaq.\nEducacionpa rurunqa kanan runakunapa allin kawsakuyninmi hinaspa lliw derechonkuna sumaq\nreqsiymi chaynapi libre kaynin allin respetasqa kananpaq. Hawkalla kaspanchikmi\ncomprendenakunanchik huklaw nacionkunawan, wakin castakunawan hinaspa ima diospi\ncreeqkunawanpas. Huñunasqa nacionkunatapas yanapananchikmi tukuy kay pachapi hawka kawsakuy\nkananpaq.\nTayta-mamakunaqa derechoyoqmi kanchik imayna educacionta familianchik chaskinanpaqpas.\nISKAY CHUNKA QANCHISNIYOQ (27)\nLIiw runakunam derechoyoq kanchik maymi yachasqanchikpi ima ruray kaptinpas yanapakunanchikpaq.\nYanapakuchwanmi tukuy imapi llaqtanchik sumaqílataña wiñananpaq hinaspapas derechoyoqmi kanchik\nchay llaqtapa imapas qowasqanchikta chaskikunapaq.\nSichum umallanchikmanta imapas valorniyoq kaqta horqoruchwan otaq pipapas manaraq rurasqanta\nimatapas chayraq ruwaruchwan, hinaspaqa derechoyoqmi kanchik chay paqarichisqanchikkunapa\nvalorniyoq kasqanta amparachinanchikpaq.\nISKAY CHUNKA PUSAQNIYOQ (28)\nDerechoyoqmi kanchik nacionninchikpi hinaspa lIiw nacionkunapipas runakunapa derechon valechiq\norganizacion kananpaq, chaynapi kay tukuy qawasqanchik derechonchik hinaspa libre kasqanchik\nhaypananchikpaq.\nISKAY CHUNKA ISQONNIYOQ (29)\nLliw runakunam llaqtanchikpi qespinchik, chayraykum llaqtanchikpaq deberniyoq kanchik.\nDerechonchik otaq libre kayninchik valechikunanchikmantaqa leyllam harkakuwachwan, chaynaqa\nkanman wakinpa derechonkuna otaq libre kayninku mana usurpasqa kananpaqmi, chaynapi chaqwakuna\nmana kananpaq. Chaynapitaq lliw runakunaqa sapakama kikin nacionninchikpi hawkalla\nkawsakunanchikpaq.\nKay lliw derechonchikqa otaq libre kayninchikqa manam valechisqaqa kanmanchu, sichum imayna\nformapipas hukllawasqa nacionkunapa munasqanpa contranpi kaspaqa.\nKIMSA CHUNKA (30)\nKay qelíqapa nisqankunaman hapipakuspaqa manam pipas otaq gobiernopas imatapas ruwanmanchu,\nderechonchikta hinaspa libre kayninchikta usurpanankupaqa.",
            "Image": "a85c664d0e97aea62c79684464898bfd"
        }
    }
}

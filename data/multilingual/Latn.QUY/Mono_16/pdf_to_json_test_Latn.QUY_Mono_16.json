{
    "MetaData": {
        "Author": null,
        "Creation_Date": 1581470150,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1117d7796af487c095a6113b3ba46a14",
            "Index": 0,
            "Label": "1",
            "Size": [
                595.0,
                842.0
            ],
            "Text": "Chunka punchaw diciembre killapim 1948 watapi Hukllawasqa Nacionkuna\nhuñunakuspanku allinmi nirqaku hinaspam reqsichirqaku runakunapa lliw\nderechonkunata, chaymi kay librochapi tukuy nisqanku kachkan.\nChay hatun huñunakuypim rimanakurgaku lliw Runakunapa Derechonkuna\nsapakama nacionkunapi reqsichisqa, yachachisqa hinaspa leesqa kananpaq,\nreqsichisqamá kanan tukuy rikchaq yachay wasikunapipas, chaynataqa\nrurana chay nacionkunapa mana imayna kasqantapas qawaspam.\nHUKLLAWASQA NACIONKUNAPA REQSICHISQAN LLAPA RUNAKUNAPA DERECHONKUNA\nQallariynin\nQAWARISUNYA: Libre kawsakuywan kay pachapi tukuy imapi hawka kawsakuyqa\nsumaq sapichasqam kachkan kaykunapi: Lliw runakunaqa mamanchikpa\nwachakuwasqanchikmantapunim mana pipapas usuchisqan allin qawasqa\nhinaspa igual derechoyoq kananchik.\nQAWARISUNYA: Runakunam tukuy mana allin ruwaykunaman chayarunku, runapa\nderechonkunata mana sumaqta reqsispanku otaq yachachkaspankupas\nchaykunata mana kaqpaqpas hapispanku, lliw runakunam munanchik hamuq\npunchawkunapi allin kawsakuyta; tukuy manchakuykuna hinaspa muchuyllapi\nwakcha kaykuna chinkaruptinqa lliw runakunam mana manchakuspaña\nrimarisun imam umanchikpi kaqta, mana manchakuspataqmi chaskisun imam\nyachay munasqanchiktapas.\nQAWARISUNYA: Kananmi Runakunapa Derechon waqaychaq munayniyoq\nkamachikuykuna, chay kamachikuykunam mana pimanpas sayapakuspa yanapanan\nderechon valechiy munaq sarutyasqa hinaspa usuchisqa runakunata.\nQAWARISUNYA: Kay pachapi nacionkuna amistadta armanankupaqmi\nsonqonchikpi munaypaq-munananchik hinaspam chay munayta cheqechinanchik.\nQAWARISUNYA: Huñunasqaman perteneceq nacionkunam kay qellqapi\ncheqapyachirqaku Iliw runakunapa derechonpi creesqankuta hinaspam\nrimanakurqaku runakunaqa qari kaspapas otaq warmi kaspapas igual\nderechoyoqkama kasqan reqsichiyta. Tukuy chaykunata sumaqta\nyachaykuspaqa libre kawsakuyninchikpa kallpanchasqanmi aswan sumaqtaraq\nllamkasunchik llaqtanchik hatunyananpaq.\nQAWARISUNYA: Huñunasqaman perteneceq nacionkunam rimanakurunku lliw\nrunakunapa derechonchikqa hinaspa libre kayninchikqa llapallanpa allin\nchaskisqan kananpaq.\nQAWARISU NYA: Runakunapa derechonchikwan libre kayninchik allin reqsisqa\nkaspaqa cheqapmi kanqa.\nHATUN HUÑUNAKUYPI RUNAKUNAPA DERECHON REQSICHISQA KASQANMANTA\nHatun rimanakuyman lliw nacionkunamanta hamuqkunam kay qellqapi\nreqsichinku lliw mundontin runakunapa derechonkunata, chaynapi runakuna\nmaypiña yachaspapas kay qeliqata qawaspanku respetayta hinaspa libre\nkawsakuyta yachanankupaq; atisqankuman hinam wakinkunamanpas\nreqsichinqaku tukuy kaykuna cheqappuni kananpaq; kaykunataqa ruwanqaku\nhukllawasqaman perteneceq nacionkunapi kawsaqkunam otaq kay nacionkunapa"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9de5c62b03c0964abe5696ef8190af2a",
            "Index": 1,
            "Label": "2",
            "Size": [
                595.0,
                842.0
            ],
            "Text": "amparonpi kaqkunam.\nPUNTA KAQ (1)\nLliw runakunam nacesqanchikmantapacha libre kanchik, lliw\nderechonchikpipas iguallataqmi kanchik. Yuyayniyoq kasqanchikraykum\nhawkalla aylluntin hina kawsayta debenchik llapa runakunawan.\nISKAY KAQ (2)\nKay qellqapi tarikuq derechonchikmanta yachachikuykunaqa\nlliwchanchikpaqmi, manam imananchu huk runapa imayrikuq kayninpas nitaq\nqari warmi kayninpas nitaq imayna rimasqanpas nitaq ima diospi\ncreesqanpas, manam imananchu imayna formapi gobierno kananpaq\npiensasqankunapas nitaq maylawmanta kasqanpas nitaq wakcha-apu kasqanpas\nnitaq imaynaña kasqanpas.\nLliw nacionkunam libre kaspapas otaq mana libre kaspapas imaymana\nrikchaq gobiernoyoq kanchik, wakinñataqmi huk nacionkunaman hapipasqa\nkanku, ichaqa imaynaña kaspapas manam hukmanpaq qawasqachu kananchik.\nKIMSA KAQ (3)\nLliw runakunam derechoyoq kanchik kawsananchikpaq libre kananchikpaq\nhinaspa waqaychasqa kananchikpaq.\nTAWA KAQ (4)\nManam pipas usurpasqa sirvienteqa kachwanchu, tukuy formapi prohibisqam\nrunakunata dueñochakuruspa sirvichikuyqa hinaspa runa rantinakuyqa.\nPICHQA KAQ (5)\nManam pipas imaymana ñakariykunaman churasqaqa kachwanchu, manataqmi\nruna kayninchikta penqayman churaykuspa castigasqaqa kachwanchu.\nSOQTA KAQ (6)\nLliw runakunam maypiña tarikuspapas derechoyoq kanchik ima juiciopipas\nvalechikunanchikpaq.\nQANCHIS KAQ (7)\nLliw runakunam derechoyoq kanchik igualkama leypapas chaskisqan\nkananchikpaq, leyqa mana pimanpas sayapakuspanmi amparawananchik.\nKantaqmi derechonchik kay yachachikuykunata mana kasukuspa contranchikpi\nsayariy munaqkunamanta. Derechoyoqtaqmi kanchik kay yachachikuykuna\nqonqayta pantaypi kaptin leypa waqaychasqan kananchikpaqpas.\nPUSAQ KAQ (8)\nLliw runakunam derechoyoq kanchik justiciapi uyarisqa kaspanchik\namparachikunanchikpaq, leyman hina derechonchikpa contranpi\nruwaqkunamantam waqaychasqa kananchik.\nISQON KAQ (9)"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4a5f91c569924297919d20cc0a0137b6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Faltanta mana sumaqta yachachkaspaqa manam pipas detenesqaqa,\npresochasqaqa nitaq hukláw nacionman qarqosqaqa kanmanchu.\nCHUNKA KAQ (10)\nLliw runakunam igual kasqanchikrayku mana sayapakuq justiciawan\nuyarichikunanchikpaq derechoyoq kanchik, derechoyoqmi kanchik juiciopi\nima deberninchikpas otaq derechonchikpas yachananchikpaq. Imamanta\ntumpasqa karuspapas yachananchikpaqmi sumaqta qawachiwananchik.\nCHUNKA HUKNIYOQ (11)\nLIiw runakunam ima huchamanta tumpasqa kaspanchikpas inocente kasqanchik\nvalechikunanchikpaq derechoyoq kanchik, leyman hina juiciopi huchayoq\nkasqanchikta tarinankukama. Chay juiciopipas kanmi derechonchik\ngarantiata chaskispanchik cheqaptapuni difiendesqa kananchikpaq.\nHuk runapa imapas ruwarusqanmantaqa manam sentenciaruspanku\ncastiganmankuchu sichum chay ruwasqan punchawkunapi manaraq ley\nlloqsispa delito kasqanta qawachichkaptinqa. Castigasqaqa kanqa chay\nhucha ruwasqan punchawkunapi leyman hina castigokunallawanmi.\nCHUNKA ISKAYNIYOQ (12)\nManam pipas yanqapas yanqaqa chaqwanmanchu vidanchiktaqa nitaq\nayllunchikkunapatapas, manam yanqapuniqa yaykukuykunmanchu\nwasinchikmanpas, manataqmi cartanchiktapas yanqaqa pipas Ieekurunmanchu.\nLliwmi derechoyoq kanchik kaykunamanta leywan amparachikunanchikpaq.\nCHUNKA KIMSAYOQ (13)\nLliw runakunam maypipas purinanchikpaq derechoyoq kanchik,\nderechoyoqtaqmi kanchik nacionninchikpiqa maypi wasichakunapaqpas.\nLliw runakunapam derecho kapuwanchik kikin nacionninchikmanta otaq\nmaylaw nacionmantapas lloqsinanchikpaq hinaspa kikin nacionninchikman\nkutimunanchikpaq.\nCHUNKA TAWAYOQ (14)\nSichum huk runa persiguisqa kanman nacionninpa gobiernon hina mana\npiensasqanrayku, hinaspaqa payqa derechoyoqmi huklaw nacionman ayqekuspa\namparasqa kananpaq.\nNacionninpi cheqap hucha rurarusqanmanta justiciapa qatikachasqan runaqa\nmanam runakunapa derechonman hapipakunmanchu huklaw nacionman ayqekuspa\nchaypiña libre kawsakunanpaq.\nCHUNKA PICHQAYOQ (15)\nSapakama runakunam derechoyoq kanchik huk nacionman pertenecenanchikpaq.\nKay derechonchiktaqa manam pipas yanqamantaqa qechuwachwanchu. Kantaqmi\nderechonchik nacionmanta cambiakuyta munaptinchik mana pipas\nharkakuwananchikpaq.\nCHUNKA SOQTAYOQ (16)"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0466080ba64285952959f9ef82edbc76",
            "Index": 3,
            "Label": "4",
            "Size": [
                595.0,
                842.0
            ],
            "Text": "Qaripas warmipas casarakuy tiempoman chayaruptinchikqa kanñam\nderechonchik casarakuspanchik familiayoq kananchikpaq, manam imananchu\nima castamantam otaq maylawmantam kayninchikpas, qaripas warmipas igual\nderechoyoqmi kanchik casado kayninchikpi allin kawsakunanchikpaq\nchaynataq rakinakunanchikpaqpas.\nQaripas warmipas mana munaspaqa manam casarakuchwanchu.\nTayta-mamam llapa familiantin estadopa waqaychasqan kananchikpaq\nderechoyoq kanchik, ñoqanchikqariki nacionta wiñachiq huk hatun ayllum\nkanchik.\nCHUNKA QANCHISNIYOQ (17)\nLliwmi derechoyoq kanchik sapallanchikpas otaq iskay kimsa runakunawan\nkuskapas kapuqniyoq kananchikpaq.\nManam kapuqninchiktaqa yanqaqa pipas qechuwachwanchu.\nCHUNKA PUSAQNIYOQ (18)\nLliw runakunam derechoyoq kanchik imayna formapipas piensananchikpaq,\nconciencianchikman hina kawsakunanchikpaq hinaspa ima diospi\ncreenanchikpaqpas. Kay derechonchikman hinaqa librem kanchik ima\nreligiontapas chaskinanchikpaq hinaspa imayna formapipas creesqanchikta\nruwananchikpaq. Sapallanchikpipas otaq huk huñunakuypipas ruwachwanmi\nchay creesqanchiktaqa hinaspapas yachachichwanmi wasinchikpi otaq\nmaypipas.\nCHUNKA ISQONNIYOQ (19)\nLliw runakunam imayna piensasqanchiktapas rimarinanchikpaq derechoyoq\nkanchik, erechoyoqtaqmi kanchik mana pipa harkakusqan chaykunata\nwillakunanchikpaqpas, chaskichwantaqmi hukkunapa piensasqantapas.\nISKAY CHUNKA (20)\nKanmi derechonchik huñunakunapaq chaynataq ima huñunakuyta hawkalla\nhatarichinapaqpas.\nManam pipas obligasqaqa kachwanchu ima huñunakuymanpas mana munastin\npertenecenanchikpaqqa.\nISKAY CHUNKA HUKNIYOQ (21)\nLliw runakunam derechoyoq kanchik nacionninchikpa gobiernonpi\nservikunanchikpaq, chaytaqa rurachwanmi kikinchikpunipas otaq\nmunasqanchikta akllaspapas.\nLliw runakunam igual derechoyoq kanchik gobiernonchikpa atiendenan\nwasikunaman yaykuspa chaypi atiendechikunanchikpaq.\nGobiernopa atiyninqa kachkan lliw llaqtakuna munaspanchik chay\nautoridadta qoptillanchikmi, chay munasqanchiktam reqsichinchik\nlibrepuni votaspanchik; chay vototam ruwayta debenchik mana pipa\nyachasqanta chaynapi munasqanchikpaq votananchikpaq."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "48ab68e60500e98314fee6d37f49f1e4",
            "Index": 4,
            "Label": "5",
            "Size": [
                595.0,
                842.0
            ],
            "Text": "ISKAY CHUNKA ISKAYNIYOQ (22)\nLlapallan runakunam derechoyoq kanchik educacionpi, kupuqninchikpi\nhinaspa imayna kawsayninchikpipas amparasqa kananchikpaq chaynapi tukuy\nallin kayman chayananchikpaq. Chay seguridadtam chaskinchik kaykunawan:\nGobiernom organizasqa kaspan ñoqanchikpaq atisqanta ruranan imakunam\nnacionninchikpi kaqkunawan, allinninchikpaqmi ruranan kallpanman hina\notaq huklaw nacionkunapa yanapasqanpas.\nISKAY CHUNKA KIMSAYOQ (23)\nLIiw runakunam munasqanchikpi iiamkananchikpaq derechoyoq kanchik,\nderechoyoqtaqmi kanchik mana ilamkayniyoqkunapas llarnkayta maskaspa\ntarinanchikpaq, manam pipas munarispanqa qarqowachwanchu\nllamkayninchikmantaqa.\nLIiw runakunam derechoyoq kanchik mana ima sayapakuykunawan\ntrabajonchikman hina pago chaskinanchikpaq.\nLliw runakunam derechoyoq kanchik sasapas facilpas iiarnkasqanchikman\nhina pagonchik chaskinanchikpaq, chaynapi allin kawsakuyman hina\nfamiliantin allin kawsananchikpaq; mana chayqa chaskinam yanapakuyta\nchaypaq hina hatarichisqa yanapakuqkunamanta.\nLliw runakunam derechoyoq kanchik lamkaq-masinchikkunaWan grupota\nformaspa otaq chayna grupokunaman pertenecespa derechonchik\nvechikunanchikpaq.\nISKAY CHUNKA TAWAYOQ (24)\nLliw runakunam derechoyoq kanchik samananchikpaq hinaspa samarispa\nasirikunanchikpaq, derechoyoqtaqmi kanchik atisqanchikman hinalla sapa\npunchaw llamkananchikpaqpas hinaspa vacacionalninchik\nchaskinanchikpaqpas.\nISKAY CHUNKA PICHQAYOQ (25)\nLliw runakunam derechoyoq kanchik allin kawsayta tarispa familiantin\nallin mikusqa, allin pachasqa hinaspa sano kawsakunapaq. Derechoyoqtaqmi\nkanchik amparasqa kananchikpaq, invalido kaspapas, viudo otaq viuda\nkaspapas, machu otaq paya kaspapas; derechoyoqtaqmi kanchik trabajota\nmana tarispapas otaq qonqayta ima mantenikunanchikpaq kaqta\npierderuspapas amparasqa kananchikpaq.\nWiksayoq warmikunapas chaynataq warmachakunapas derechoyoqmi kanku allin\nmantienesqa kanankupaq. Casadómanta otaq mana casadomanta kaspapas lliw\nwarmachakunaqa igual derechoyoqmi kanku amparasqa kanankupaq.\nISKAY CHUNKA SOQTAYOQ (26)\nLliw runakunam derechoyoq kanchik educasqa kananchikpaq. Mana\nqollqellapaqmi primariaqa chaymi obligatorio primariayoqllapas lliw\nkanankupaq. Allin notanchikman hinaqa lliwmi mastaraq educakuchwanchik\nchaynapi imam munasqanchikman chayananchikpaq.\nEducacionpa rurunqa kanan runakunapa allin kawsakuyninmi hinaspa lliw"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bdf67efabb1df6067cd24dcbdce691f5",
            "Index": 5,
            "Label": "6",
            "Size": [
                595.0,
                842.0
            ],
            "Text": "derechonkuna sumaq reqsiymi chaynapi libre kaynin allin respetasqa\nkananpaq. Hawkalla kaspanchikmi comprendenakunanchik huklaw\nnacionkunawan, wakin castakunawan hinaspa ima diospi creeqkunawanpas.\nHuñunasqa nacionkunatapas yanapananchikmi tukuy kay pachapi hawka\nkawsakuy kananpaq.\nTayta-mamakunaqa derechoyoqmi kanchik imayna educacionta familianchik\nchaskinanpaqpas.\nISKAY CHUNKA QANCHISNIYOQ (27)\nLIiw runakunam derechoyoq kanchik maymi yachasqanchikpi ima ruray\nkaptinpas yanapakunanchikpaq. Yanapakuchwanmi tukuy imapi llaqtanchik\nsumaqílataña wiñananpaq hinaspapas derechoyoqmi kanchik chay llaqtapa\nimapas qowasqanchikta chaskikunapaq.\nSichum umallanchikmanta imapas valorniyoq kaqta horqoruchwan otaq\npipapas manaraq rurasqanta imatapas chayraq ruwaruchwan, hinaspaqa\nderechoyoqmi kanchik chay paqarichisqanchikkunapa valorniyoq kasqanta\namparachinanchikpaq.\nISKAY CHUNKA PUSAQNIYOQ (28)\nDerechoyoqmi kanchik nacionninchikpi hinaspa lIiw nacionkunapipas\nrunakunapa derechon valechiq organizacion kananpaq, chaynapi kay tukuy\nqawasqanchik derechonchik hinaspa libre kasqanchik haypananchikpaq.\nISKAY CHUNKA ISQONNIYOQ (29)\nLliw runakunam llaqtanchikpi qespinchik, chayraykum llaqtanchikpaq\ndeberniyoq kanchik.\nDerechonchik otaq libre kayninchik valechikunanchikmantaqa leyllam\nharkakuwachwan, chaynaqa kanman wakinpa derechonkuna otaq libre kayninku\nmana usurpasqa kananpaqmi, chaynapi chaqwakuna mana kananpaq.\nChaynapitaq lliw runakunaqa sapakama kikin nacionninchikpi hawkalla\nkawsakunanchikpaq.\nKay lliw derechonchikqa otaq libre kayninchikqa manam valechisqaqa\nkanmanchu, sichum imayna formapipas hukllawasqa nacionkunapa munasqanpa\ncontranpi kaspaqa.\nKIMSA CHUNKA (30)\nKay qelíqapa nisqankunaman hapipakuspaqa manam pipas otaq gobiernopas\nimatapas ruwanmanchu, derechonchikta hinaspa libre kayninchikta\nusurpanankupaqa."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470592,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Universal Declaration o Human Richts\nAdoptit and proclaimed by General Assemlie resolution 217A (III) o 10 December 1948.\nOn December 10, 1948 the General Assemlie o the Unitit Nations adoptit and proclaimed\nthe Universal Declaration o Human Richts shawn hereablo in its ful text. Efter this\nhistoric act the Assemlie cried on aw Member States tae publicise the text o the\nDeclaration and tae gar it be â€‹disseminatit, displayed, read and exponed principally in\nscuils and ither learning institutions, wi nae distinction on grunds o the political\nstatus o countries or territours.\nInning\nForsameikle as kenning for the inherent dignity and for the richts, equal and nane-\nalienable, o aw members o the human faimily is the foond o freedom, justice and peace\nin the warld,\nForsameikle as misregaird and contemption for human richts hes resultit in barbour acts\nthat hes scunnert the conscience o mankind, and the advent o a warld whaur aw human\nsowels enjoys freedom o thocht and speech, and quittance frae dearth and dreid hes been\nproclaimed the tapmaist aspiration o the commonty,\nForsameikle as it is necessar, gin man be no gart tak recourse tae rebellion as a\nhinmaist resort conter tirannie and dounhaudenment, that human richts shuld be beildit\nby the rule o law,\nForsameikle as it is necessar tae gar freendly relations atween nations aye win forrit,\nForsameikle as the peoples o the Unitit Nations hes in the Chairter affirmit aince mair\ntheir faith in fundamental human richts, in the dignity and worth o the human person\nand in the equal richts o men and wemen and hes resolved tae promote social progress\nand better standarts o life in braider freedom,\nForsameikle as Member States hes gien their hecht tae win, in compluterance wi the\nUnitit Nations, the promotion o universal tent and respect for human richts and\nfundamental freedoms,\nForsameikle as a common understaunding o thir richts and freedoms is o the greatest\nimportance for the ful kenning o this hecht,\nNou, syne,\nThe General Assemlie\nProclaims this Universal Declaration o Human Richts as a common standart o achievement\nfor aw peoples and aw nations, tae the end that ilka individual and ilka organ o\nsociety, aye haudan in mind this Declaration, shal ettle throu teaching and lear tae\npromote respect for thir richts and freedoms and throu progressive meisures, national\nand international, mak sover their universal and effective kenning and tenting, baith\namang the folk o the Member States theirsels and amang the folk o territours in ower\ntheir jurisdiction.\nAirticle 1\nAw human sowels is born free and equal in dignity and richts. They are tochered wi",
            "Image": "86bc4bc6b162880bfa347dd4a9cafcaf"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "mense and conscience and shuld guide theirsels ane til ither in a speirit o\nbritherheid.\nAirticle 2\nAwbody is entitelt til aw the richts and freedoms furthset in this Declaration wi nae\ndistinction o ony kind, sic as race, colour, gender, language, religioun, political or\nither opinioun, national or social origin, gear, birth or ither status.\nMair, nae distinction shal be made on the grunds o the political, jurisdictional or\ninternational status o the countrie or territour a bodie belangs, whuther it be staund-\nalane, trust, nane-self-governing or in ower ony ither haims o soverantie.\nAirticle 3\nAwbody hes the richt tae life, liberty and security o person.\nAirticle 4\nNaebody shal be hauden in thirldom or slavery; slavery and the slave trade shal be\nprohibit in aw their forms.\nAirticle 5\nNaebody shal be gart thole torture nor ill-kindit, inhuman nor bemeanan treatment nor\npunishment.\nAirticle 6\nAwbody hes the richt awgaits tae kenning as a person afore the law.\nAirticle 7\nAw are equal afore the law and entitelt wi nae distinction tae equal beilding o the\nlaw. Aw are entitelt tae equal beilding conter ony discrimination in skaith o this\nDeclaration and conter ony incitement tae sic discrimination.\nAirticle 8\nAwbody hes the richt til an effective remeid aff o the competent national tribunals for\nacts that daes skaith til the fundamental richts grantit him o the constitution or by\nlaw.\nAirticle 9\nNaebody shal be gart thole wulsome arrest, detention nor exile.\nAirticle 10\nAwbody is entitelt in ful equality til a fair and public hearing frae a staund-alane\nand even-haundit tribunal in the determination o his richts and duties and o ony\ncriminal chairge conter him.\nAirticle 11\nAwbody chairged wi a penal faut hes the richt tae be thocht innocent til pruved guilty\nconformand til law in a public trial whaur he hes haen aw the warranties necessar for",
            "Image": "d85810b5ce8cba22dea577befe12bfb6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "his defence.\nNaebody shal be taen as guilty o ony penal faut on accoont o ony act or omission that\ndidna mak for a penal faut, in ower national or international law, at the time whan it\nwes committit. Nor shal a penalty be imposed hivvier nor the ane that wes applicable at\nthe time the penal faut wes commitit.\nAirticle 12\nNaebody shal be gart thole wulsome intromission wi his privacy, faimily, hame or\nletters, nor tae onsets upon his honour and repute. Awbody hes the richt tae the beild\no the law conter sic intromission or onsets.\nAirticle 13\nAwbody hes the richt tae freedom o traivel and residence ben the mairches o aw States.\nAwbody hes the richt tae win awa frae ony countrie, includin his ain, and tae win back\ntil his countrie.\nAirticle 14\nAwbody hes the richt tae seek and tae enjoy in ither countries asylum frae persecution.\nThis richt mayna be cried on in the case o prosecutions genuinely arisan ower the heids\no nonpolitical crimes or o acts contrair til the purposes and principles o the Unitit\nNations.\nAirticle 15\nAwbody hes the richt til a nationality.\nNaebody shal be wulsomely twined o his nationality nor disalloued the richt tae chynge\nhis nationality.\nAirticle 16\nMen and wemen o ful age, wi nae ony branks on accoont o race, nationality or religioun,\nhes the richt tae mairry and foond a faimily. Entitelt they are tae equal richts anent\nmairrage, oot throu mairrage and at its upbrak.\nMairrage shal be gane intil wi the free and ful consent alane o the intendin marras.\nThe faimily is the naitural and fundamental group unit o society and is entitelt tae\nthe beild o society and the State.\nAirticle 17\nAwbody hes the richt tae awn gear his lane as weel as in commonty.\nNane shal be wulsomely twined o his gear.\nAirticle 18\nAwbody hes the richt tae freedom o thocht, conscience and religioun; this richt\nincludes the freedom tae chynge his religioun or belief, and freedom, aither his lane\nor in commonty and in public or in quietie, tae witness his religioun or belief in",
            "Image": "4fc664ddb9b41a6d0556c3f938fb8dbf"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "teaching, practick, worship and observance.\nAirticle 19\nAwbody hes the richt tae freedom o opinioun and expression; this richt includes freedom\ntae haud opiniouns wi nae intermeddling and tae seek, come by and gie oot wittings and\nconceits throu ony media and tentless o frontiers.\nAirticle 20\nAwbody hes the richt tae freedom o peacefu forgethering and association.\nNane may be gart belang an associe.\nAirticle 21\nAwbody hes the richt tae tak a haund in the government o his countrie, directly or\nthrou representatives freely waled.\nAwbody hes the richt til equal access tae public service in his countrie.\nThe wull o the people shal be the grunds o the authoritie o government; this wull shal\nbe expressed in periodic and jonick elections that shal be by universal and equal\nsuffrage and shal be hauden by secret vote or by the like free voican procedures.\nAirticle 22\nAwbody, as a\nrealisation,\norganisation\nmaun be haen\nmember o society, hes the richt tae social security and is entitelt tae\nthrou national darg and international compluterance and confeerin til the\nand fends o ilka State, o the economic, social and cultural richts that\nfor his dignity and the free development o his personality.\nAirticle 23\nAwbody hes the richt tae hae wark, free choice o employ, fair and guid tids o wark, and\nsecurity gin wark gaes wantin.\nAwbody, wi nae ony discrimination, hes the richt tae equal pey for equal wark.\nAwbody in wark hes the richt tae fair and guid pey that maks siccar for himsel and his\nfaimily an existence worthy o human dignity, and hae it eikit til, if necessar, wi\nither means o social beild.\nAwbody hes the richt tae mak and tae jyne trade unions for the beild o his interests.\nAirticle 24\nAwbody hes the richt tae saucht and leisure, includin wyce stents on wark-oors and\nperiodic time aff wi pey.\nAirticle 25\nAwbody hes the richt til a standart o life fit for the guid-heal and weel-daean o\nhimsel and his faimily, includin meat, claes, hoosing and medical care as weel as\nnecessar social services and the richt tae security in the event o job loss, seikness,\ndisability, wedowheid, auld eild or ither want o fends in circumstances oot o his\npouer.",
            "Image": "14b19b86f13f1c3b297750abe6b81e67"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mitherheid and bairnheid is entitelt tae special tent and assistance. Aw childer,\nwhuther born in or oot o wadlock, shal enjoy the samelike social beild.\nAirticle 26\nAwbody hes the richt tae learning. Learning shal be free, at least in the elementar and\nfoondin stages. Elementar learning shal be compelt. Technical and professional learning\nshal be made generally available and secondar learning shal be available tae aw equal\nlike on grunds o merit.\nLearning shal be airtit at the ful development o the human personality and at the\nsteivening o respect for human richts and fundamental freedoms. It shal promote\nunderstaunding, toleration and freendship amang aw nations, racial or religious groups,\nand shal gar the purposes o the Unitit Nations win forrit in the uphauding o peace.\nParents hes a prior richt tae wale the kind o lear that shal be gien til their bairns.\nAirticle 27\nAwbody hes the richt tae tak pairt freely in the cultural life o the commonty, tae\nenjoy the airts and tae share in the advancement o science and its benefits.\nAwbody hes the richt til the haining o the moral and material interests that results\nfrae ony scientific, literary or airtistic production he is the makar o.\nAirticle 28\nAwbody is entitelt til a social and international order in the whilk the richts and\nfreedoms furthset in this Declaration can kythe in ful.\nAirticle 29\nAwbody hes duties tae the commonty in the whilk alane the free and ful development o\nhis personality is possible.\nIn the exercise o his richts and freedoms, awbody shal thole nae mair nor whit branks\nare determined by law for the ae purpose o makand the due kenning and respect for the\nrichts and freedoms o ithers and the meeting o the just needs o morality, public order\nand the common weill in a democratic society siccar.\nThir richts and freedoms can niver in nae case be exercised conter the purposes and\nprinciples o the Unitit Nations.\nAirticle 30\nNocht in this Declaration may be interpret as allouin for ony State, group or person\nony richt tae tak pairt in ony ploy or perform ony act ettled at the cowping o ony o\nthe richts and freedoms herein furthset.",
            "Image": "2585b4b9a95363d88b499b69e6616131"
        }
    }
}

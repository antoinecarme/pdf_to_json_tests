{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470482,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}",
                "{'color': (0, 0, 0), 'font': ('MS-Gothic', 9.216)}"
            ],
            "Text": "Universal Declaration o Human Richts\nAdoptit and proclaimed by General Assemlie resolution 217A (III) o 10 December 1948.\nOn December 10, 1948 the General Assemlie o the Unitit Nations adoptit and proclaimed the\nUniversal Declaration o Human Richts shawn hereablo in its ful text. Efter this historic act\nthe Assemlie cried on aw Member States tae publicise the text o the Declaration and tae gar it\nbe â€‹\ndisseminatit, displayed, read and exponed principally in scuils and ither learning\ninstitutions, wi nae distinction on grunds o the political status o countries or territours.\nInning\nForsameikle as kenning for the inherent dignity and for the richts, equal and nane-alienable, o\naw members o the human faimily is the foond o freedom, justice and peace in the warld,\nForsameikle as misregaird and contemption for human richts hes resultit in barbour acts that\nhes scunnert the conscience o mankind, and the advent o a warld whaur aw human sowels enjoys\nfreedom o thocht and speech, and quittance frae dearth and dreid hes been proclaimed the\ntapmaist aspiration o the commonty,\nForsameikle as it is necessar, gin man be no gart tak recourse tae rebellion as a hinmaist\nresort conter tirannie and dounhaudenment, that human richts shuld be beildit by the rule o\nlaw,\nForsameikle as it is necessar tae gar freendly relations atween nations aye win forrit,\nForsameikle as the peoples o the Unitit Nations hes in the Chairter affirmit aince mair their\nfaith in fundamental human richts, in the dignity and worth o the human person and in the equal\nrichts o men and wemen and hes resolved tae promote social progress and better standarts o life\nin braider freedom,\nForsameikle as Member States hes gien their hecht tae win, in compluterance wi the Unitit\nNations, the promotion o universal tent and respect for human richts and fundamental freedoms,\nForsameikle as a common understaunding o thir richts and freedoms is o the greatest importance\nfor the ful kenning o this hecht,\nNou, syne,\nThe General Assemlie\nProclaims this Universal Declaration o Human Richts as a common standart o achievement for aw\npeoples and aw nations, tae the end that ilka individual and ilka organ o society, aye haudan\nin mind this Declaration, shal ettle throu teaching and lear tae promote respect for thir\nrichts and freedoms and throu progressive meisures, national and international, mak sover their\nuniversal and effective kenning and tenting, baith amang the folk o the Member States theirsels\nand amang the folk o territours in ower their jurisdiction.\nAirticle 1\nAw human sowels is born free and equal in dignity and richts. They are tochered wi mense and\nconscience and shuld guide theirsels ane til ither in a speirit o britherheid.\nAirticle 2\nAwbody is entitelt til aw the richts and freedoms furthset in this Declaration wi nae\ndistinction o ony kind, sic as race, colour, gender, language, religioun, political or ither\nopinioun, national or social origin, gear, birth or ither status.\nMair, nae distinction shal be made on the grunds o the political, jurisdictional or\ninternational status o the countrie or territour a bodie belangs, whuther it be staund-alane,\ntrust, nane-self-governing or in ower ony ither haims o soverantie.\nAirticle 3\nAwbody hes the richt tae life, liberty and security o person.\nAirticle 4\nNaebody shal be hauden in thirldom or slavery; slavery and the slave trade shal be prohibit in\naw their forms.\nAirticle 5",
            "Image": "5c089785528300361a4d3dbb8c0eba6c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Naebody shal be gart thole torture nor ill-kindit, inhuman nor bemeanan treatment nor\npunishment.\nAirticle 6\nAwbody hes the richt awgaits tae kenning as a person afore the law.\nAirticle 7\nAw are equal afore the law and entitelt wi nae distinction tae equal beilding o the law. Aw are\nentitelt tae equal beilding conter ony discrimination in skaith o this Declaration and conter\nony incitement tae sic discrimination.\nAirticle 8\nAwbody hes the richt til an effective remeid aff o the competent national tribunals for acts\nthat daes skaith til the fundamental richts grantit him o the constitution or by law.\nAirticle 9\nNaebody shal be gart thole wulsome arrest, detention nor exile.\nAirticle 10\nAwbody is entitelt in ful equality til a fair and public hearing frae a staund-alane and even-\nhaundit tribunal in the determination o his richts and duties and o ony criminal chairge conter\nhim.\nAirticle 11\nAwbody chairged wi a penal faut hes the richt tae be thocht innocent til pruved guilty\nconformand til law in a public trial whaur he hes haen aw the warranties necessar for his\ndefence.\nNaebody shal be taen as guilty o ony penal faut on accoont o ony act or omission that didna mak\nfor a penal faut, in ower national or international law, at the time whan it wes committit. Nor\nshal a penalty be imposed hivvier nor the ane that wes applicable at the time the penal faut\nwes commitit.\nAirticle 12\nNaebody shal be gart thole wulsome intromission wi his privacy, faimily, hame or letters, nor\ntae onsets upon his honour and repute. Awbody hes the richt tae the beild o the law conter sic\nintromission or onsets.\nAirticle 13\nAwbody hes the richt tae freedom o traivel and residence ben the mairches o aw States.\nAwbody hes the richt tae win awa frae ony countrie, includin his ain, and tae win back til his\ncountrie.\nAirticle 14\nAwbody hes the richt tae seek and tae enjoy in ither countries asylum frae persecution.\nThis richt mayna be cried on in the case o prosecutions genuinely arisan ower the heids o\nnonpolitical crimes or o acts contrair til the purposes and principles o the Unitit Nations.\nAirticle 15\nAwbody hes the richt til a nationality.\nNaebody shal be wulsomely twined o his nationality nor disalloued the richt tae chynge his\nnationality.\nAirticle 16\nMen and wemen o ful age, wi nae ony branks on accoont o race, nationality or religioun, hes the\nricht tae mairry and foond a faimily. Entitelt they are tae equal richts anent mairrage, oot\nthrou mairrage and at its upbrak.\nMairrage shal be gane intil wi the free and ful consent alane o the intendin marras.\nThe faimily is the naitural and fundamental group unit o society and is entitelt tae the beild\no society and the State.",
            "Image": "69adbf876062bb1e8dee0c4a33df690e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Airticle 17\nAwbody hes the richt tae awn gear his lane as weel as in commonty.\nNane shal be wulsomely twined o his gear.\nAirticle 18\nAwbody hes the richt tae freedom o thocht, conscience and religioun; this richt includes the\nfreedom tae chynge his religioun or belief, and freedom, aither his lane or in commonty and in\npublic or in quietie, tae witness his religioun or belief in teaching, practick, worship and\nobservance.\nAirticle 19\nAwbody hes the richt tae freedom o opinioun and expression; this richt includes freedom tae\nhaud opiniouns wi nae intermeddling and tae seek, come by and gie oot wittings and conceits\nthrou ony media and tentless o frontiers.\nAirticle 20\nAwbody hes the richt tae freedom o peacefu forgethering and association.\nNane may be gart belang an associe.\nAirticle 21\nAwbody hes the richt tae tak a haund in the government o his countrie, directly or throu\nrepresentatives freely waled.\nAwbody hes the richt til equal access tae public service in his countrie.\nThe wull o the people shal be the grunds o the authoritie o government; this wull shal be\nexpressed in periodic and jonick elections that shal be by universal and equal suffrage and\nshal be hauden by secret vote or by the like free voican procedures.\nAirticle 22\nAwbody, as a\nrealisation,\norganisation\nhaen for his\nmember o society, hes the richt tae social security and is entitelt tae\nthrou national darg and international compluterance and confeerin til the\nand fends o ilka State, o the economic, social and cultural richts that maun be\ndignity and the free development o his personality.\nAirticle 23\nAwbody hes the richt tae hae wark, free choice o employ, fair and guid tids o wark, and\nsecurity gin wark gaes wantin.\nAwbody, wi nae ony discrimination, hes the richt tae equal pey for equal wark.\nAwbody in wark hes the richt tae fair and guid pey that maks siccar for himsel and his faimily\nan existence worthy o human dignity, and hae it eikit til, if necessar, wi ither means o social\nbeild.\nAwbody hes the richt tae mak and tae jyne trade unions for the beild o his interests.\nAirticle 24\nAwbody hes the richt tae saucht and leisure, includin wyce stents on wark-oors and periodic\ntime aff wi pey.\nAirticle 25\nAwbody hes the richt til a standart o life fit for the guid-heal and weel-daean o himsel and\nhis faimily, includin meat, claes, hoosing and medical care as weel as necessar social services\nand the richt tae security in the event o job loss, seikness, disability, wedowheid, auld eild\nor ither want o fends in circumstances oot o his pouer.\nMitherheid and bairnheid is entitelt tae special tent and assistance. Aw childer, whuther born\nin or oot o wadlock, shal enjoy the samelike social beild.\nAirticle 26\nAwbody hes the richt tae learning. Learning shal be free, at least in the elementar and foondin\nstages. Elementar learning shal be compelt. Technical and professional learning shal be made\ngenerally available and secondar learning shal be available tae aw equal like on grunds o",
            "Image": "c0f18d030060a6a4d309970307a8de26"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "merit.\nLearning shal be airtit at the ful development o the human personality and at the steivening o\nrespect for human richts and fundamental freedoms. It shal promote understaunding, toleration\nand freendship amang aw nations, racial or religious groups, and shal gar the purposes o the\nUnitit Nations win forrit in the uphauding o peace.\nParents hes a prior richt tae wale the kind o lear that shal be gien til their bairns.\nAirticle 27\nAwbody hes the richt tae tak pairt freely in the cultural life o the commonty, tae enjoy the\nairts and tae share in the advancement o science and its benefits.\nAwbody hes the richt til the haining o the moral and material interests that results frae ony\nscientific, literary or airtistic production he is the makar o.\nAirticle 28\nAwbody is entitelt til a social and international order in the whilk the richts and freedoms\nfurthset in this Declaration can kythe in ful.\nAirticle 29\nAwbody hes duties tae the commonty in the whilk alane the free and ful development o his\npersonality is possible.\nIn the exercise o his\ndetermined by law for\nfreedoms o ithers and\nweill in a democratic\nrichts and freedoms, awbody shal thole nae mair nor whit branks are\nthe ae purpose o makand the due kenning and respect for the richts and\nthe meeting o the just needs o morality, public order and the common\nsociety siccar.\nThir richts and freedoms can niver in nae case be exercised conter the purposes and principles\no the Unitit Nations.\nAirticle 30\nNocht in this Declaration may be interpret as allouin for ony State, group or person ony richt\ntae tak pairt in ony ploy or perform ony act ettled at the cowping o ony o the richts and\nfreedoms herein furthset.",
            "Image": "e5aca98d955d091f0231e7fb114fe12e"
        }
    }
}

{
    "MetaData": {
        "Author": null,
        "Creation_Date": 1581470860,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Image": "8aa37c5c15cd4fb185d6b2b36b96cab6",
            "Index": 0,
            "Label": "1",
            "Size": [
                595.0,
                842.0
            ],
            "Text": "Oniti ba we a kpenniti kutenku yanɖú\nYɛtanfɔtɛ yiɛ yiɛ mɛ\nTi ɖo kɛnyɛ kɛ tú ɖɛɛ te kɛ sɔkɛsɔkɛ yi bo kɛ kutenku naati tipiiti timɔũ, ɖɛ tú omɔũ yi ɖo nkɛ ɖi otɔu muwɛ̃\nrimu ŋo kpɛrɛ yĩnkɛ,\nTi ɖo kɛnyɛ̃ kɛ tú isɔkɛ ɔ̃\nɔ̃ nyo di pɛitɛ koo mɔũ wee wɛ̃\nntɛ kɛ nɖo bɛɛ itɛ koo wuu, kɛ yɛ̃ ti bo yĩmɛ kɛ nkari kɛ ɖɛ tinaati kɛ ti naa tiɖɔti,\nkɛ ba nɖe ti mɛ mba yo mɛsemmɛ, oniti ti ɖɛ ŋmanti, ɖɛɛ tú ketɛ,\nTi ɖo kɛnyɛ̃ kɛ tú oniti nɛ oniti ŋmɛ, ti tũ mbo nɖe mu titɔbɛ, ociĩri nɖe okperi ko okperi ɖe ociĩri, kɛ yɛ̃ ɖɛmɔsikaanɖɛ kɔ̃ nɖɛ cooti\nyĩnkɛ,\nTi ɖo kɛnyɛ̃ kɛ tú initi wuɔ nyimɔu ɖo kɛnkàri kɛ naati kɛyɛ̃ itɔbɛ kpɛi,\nTi ɖo kɛnyɛ̃ kɛ tú initi wuɔ kutenku yanɖú ɖenɛni ɖipatri kɛparku ɖi myɛ̃\nɛ̃\nkɛ nɛ oniti ba we, kó ɖiyetri kɛ tú oniti pokua oniti dɔua, ɔmɔũ yi\ncãã nnɛ otɔu; kɛ ɖɛɛ te kɛ iwuɔ nyimɔũ ɖo nkɛwɛ̃\nnnɛ kɛ mpĩ kɛbeu nɛ ɖɛ bo naatimɛ tipiiti timɔũ,\nTi ɖo kɛnyɛ̃ kɛ tú yɛhɛkɛ yɛ mɔũ yɛ kari kɛwɛ̃\nnnɛ mu kutenku yanɖú ko ɖitĩnni kɔbɛ kɛtú ti ɖo kɛ nɖɛ mɛnkɛ weti ɖɛɛ cɛ̃\nnkɛ tukunɛ oniti kó\nmufommu nɛ o borimɛ,\nTi ɖo kɛnyɛ̃ kɛ tú ti bo wɛ̃\nnnɛ mɛ dinnu maɖimaa ɖɛɛ tukunɛ oniti kó mufommu byɛɛkɛ ɖɛɛ bo nte kɛ ti baa yetɛ kucɛ,\nIwuɔ nyimɔũ kó ɖitinni ɖiɖyɛɛrɛ piɛɛku kɛ heu kɛtú\nOniti ba we, a kpenni ti kutenku yanda tu:\nIboti imɔũ nɛ itensaakɛ imɔũ ɖo nkɛwɛ̃\nnnɛ ɖinuu kɛpĩ nɖipatri ɖii ko tinaanti nɛ i yɛmmɛ kɛpã itɔbɛ itye nɖɛ yĩnkɛ kɛ nyɛ̃ ɖɛɛ túmɛ oniti ko\nmufommu yɛhɛkɛ yɛmɔũ ɖwɔmɛ; oniti ba we, a cɛ̃\nnkɛ bo ɖil hɛi, a ɖo nkɛ ti nyɛ̃ kɛ ti kpenni.\nƉitanfɔ̃\ntri 1\nOniti ti pɛi nɖɛ omɔũ yi kpaatri otɔu, kɛ yɛ̃ oniti ba we, o yi ɖo nnɛ fɛhɔ̃\nfɛ; o mɔkɛmu mɛcii kɛhã mɛyɛmmɛ. Ti tú nɛ ɖo kenyari ti tɔbɛ mbɛ\nkɛ yie mii ba nkwuɔ ko otɔu ɖau.\nƉitanfɔ̃\ntri 2\nOniti ba we: oniti sɔua, o pɛia oniti sɔua, oniti pokua, a cɛnkɛ tú wee boti, a feu tɛkotɛ ɖibɔ nɖaa, a dɔu nkuyie mmaku botinkua nkua, a\ntũ ŋwee peɖitik boti cɛ̃\nn kaa, a kari kɛ yũmpuraa, a ɖo nfɛdawanfɛ nfɛa, a tú kuhɔuku nkua, ɖɛ yi ɖo ŋomɔũ bo ɖa ciitɛ a kpɛrɛ yĩnkɛ.\nKɛ wɛ̃\ntikɛ, ba kaa hɛi túɖi kɛ dommɛ, omɔũ yi ɖo kɛ nɖa kɔɔnnɛ kɛ ŋmanti o bo ɖa byɛɛti a yiɛnni mɛɛ kpɛi noyɛɛ nyoo cyɛɛ.\nƉitanfɔ̃\ntri 3\nOniti ba we, a niti tɔu yi ɖo nkɛ ɖaa kakii kɛ ŋmanti o bo ɖa tannɛmɛ kufɔ̃\ntitenniku.\nƉitanfɔ̃\ntri 4\nOmɔũ yi ɖo nkɛɖɔɔ otɔu kuɖaaku kɛ ŋo senni; oniti mɛ nyi mɔkɛ muwɛ̃\nrimu o bo fitɛmɛ otɔu koo naa nku ɖaaku.\nƉitanfɔ̃\ntri 5\nOmɔũ yi ɖo mbɛ ŋo ɖuku sɔ̃\nntikɛ fɛpaãpyefɛ tɛ̃\nmɛ, ŋo mɛ nyi ɖo nkɛ nfɛuri kukpetinkú kɔ̃\nmmɛ kɛ cĩrmɛ.\nƉitanfɔ̃\ntri 6\nOniti, a cɛ̃\nnkɛ bo kɛɛ byɛɛkɛ a ɖo kɛnyɛ̃ ɖɛɛ ci nɛ ɖɛɛ yi ci koomɔũ ba ɖa soutɛ.\nƉitanfɔ̃\ntri 7\nƉikotinuu tú timɔũ kó kuɖɔpiku nku. Okoti, ɖɛbirɛ, onitiɖou onitipoku, okpaati, ociiri kuhɔuku, ba wuo, ɖikotinuu ɖii o kãnkɛ.\nƉitanfɔ̃\ntri 8\nKoomɔũ sentɛ ɖikotinuu kɛ ɖaa wɛ̃\nntɛ, a baa yĩ hũti hũti; a bo o tɔ tibeenti nti kɛ ɖe kó tinaantii kɛ nkú.\nƉitanfɔ̃\ntri 9\nBɛ baa na kɛ sɔ̃\nntɛ kɛpĩ ŋomɔu ko o kpetinɛ yoo ko o ɖennɛ ɖihɛi.\nƉitanfɔ̃\ntri 10\nOniti ba we, kɛ be ɖaa yu tibeenti yoo bɛ ɖa pĩ nnɛ timati, ɖibeentĩnni kɔbɛ ɖo nkɛ ɖaa bekɛmu kɛ ya ɖɛɖommɛ kɛ nɛ na kɛ tikwuɔ.\nƉitanfɔ̃\ntri 11\nKɛ bɛ tú omɔũ caarɛ kɛ mu nyi o bekɛnɛ kɛya kɛ mɔmmwɔɔ̃ ŋme yoo siyaabisi nsi o tu mmu yi yɛ̃ timati tibeenti ti bo tibatɛ.\nOniti kaa caarɛ ɖɛmarɛ kɛ sɔ nkɛ ɖikotinnu kó ɖipatri yi tú ɖɛ ci, a yi ɖo nkɛta ɖitou; kɛ ɖɛ mɛ mbaa sɔ̃ mbɛ ɖo nkeyetoo kɛywɔɔ̃ ŋa to\nɖɛyĩnkɛ bɛ ɖɔkɛ baa tɔntɛ.\nƉitanfɔ̃\ntri 12\nOmɔũ yi ɖo nkɛta we yi te tiinaan ti myɛɛ̃\nkɛ, kɛyɛ̃\n, ɖɛ ɔɔ̃ mɛ nyĩ kaa wɛ̃\nntɛ otɔu kɛ ɖɛ yaa naa nnɛ ɖikpanni. Ɖikotipatri mɛ nnaa mmu kɛkpa\nnɖɛyĩnkɛ kɛ ɖɛ you.\nƉitanfɔ̃\ntri 13\nOniti ba we, a bo na kɛyitɛ kɛ ncenti a yɛmmɛ ɖɔmɛ kaa pɛɛnsiri ɖii hɛi a kàri.\nKaa mɛ nyitɛ kɛkɔtɛ kɛɛ byɛɛkɛ, ba ɖiihɛi kɛce, nkɛɖɛɛ a bo na kɛkonnimu ŋa cyɛɛ, a ɖo ɖiimɔnni.\nƉitanfɔ̃\ntri 14\nKɛ bɛ ɖaa ɖɔ mɛyɛi kɛ ɖaa harinɛ ba a yi mɔkɛ ɖifɔ̃\ntɔɔ̃ a bo na kɛyitɛ kɛkɔtɛ kɛsɔrɛ a mɛ nɖɔ diihɛi; ɖɛ kó ɖihɛi kɔbɛ mɛ nyi ɖo nkɛ ɖaa\nbɛti.\nBɛ mɛ nɛ yi yɛ̃ kaa yekɛ kɛ bɛ ɖa kwuɔ nnɛ tipiiti timɔũ, bɛ nɖa wuo kaa ɖɔɔri a ɖɔmɛ.\nƉitanfɔ̃\ntri 15\nFɔ̃ ŋɔniti, a ba nfou kɛ bo kɛ yi yɛ̃ a boti tuku.\nOmɔũ yi ɖo nkɛ yetɛnɛ sɔ̃\nntikɛ ŋotɔu o ko kuboti tuku; kɛ weemɛ nnɛ ɖɔ nɛ omaa o bo namu kɛ naannɛ kuboti tɛku.\nƉitanfɔ̃\ntri 16\nOniti, kaa cɛ̃\nnkɛ baa nkɛdee, a bo na kɛpwokɛ yoo a yenkɛ a mɛ nɖɔwe kɛ ɖi hãnnɛ tɛcyɛɛ̃\ntɛ. Oniti nɛ o poku, omɔũ yi ɖo kɛnsei otɔu fɛnɔnfɛ\nkɛ nkemmunɛ ɖi bo yatɛ ɖiiyie kɛ nsa kɛ ɖiborimɛ yi maa."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Image": "1ed73d860115269b84b36741f4f0f283",
            "Index": 1,
            "Label": "2",
            "Size": [
                595.0,
                842.0
            ],
            "Text": "Onitidɔu nɛ oniti poku kɛ bɛ ti nakɛ ti kwuɔ otɔu mɔu tɛnkɛ yi ɖo kɛ nkɔɔ kɛ firi bɛcwookɛ kɛfì kɛ ɖɛ fì.\nNe yaaro tɛcyɛɛ̃\ntɛ tɛɛ baa kóti kɛ tɛcyɛɛ̃\ntɛ yi bo kunaamunku yi bo kuboti mɛ nyi bo.\nƉitanfɔ̃\ntri 17\nOniti ba we, a bo amma nɖaa, ɖi sũmaa, omɔu yi ɖo nkɛ nkɔɔnnɛ otɔu o kpɛrɛ yĩnkɛ.\nOmɔũ yi ɖo nkɛ sɔ̃\nntɛ kɛfeetɛ otɔu kpɛrɛ nɛ muwɛ̃\nrmu.\nƉitanfɔ̃\ntri 18\nOniti ba we, omɔũ yi ɖo nkɛ nɖa kɔɔnnɛ a yɛmmɛ mɛ ŋãti kpɛi; omɔũ ba nɖa kɔɔnnɛ a ɖɔummɛ kuu nyeinku yoo a feumɛ muu ntentaa yoo a yi\nɖɔummɛ kuyie maku amɛ nyi feumɛ mutaã mamu kpei kaa ɖɔ ketikɛ, a bo youmu kuyienɖɔummu maku kó mɛborimɛ kɛ twotɛ mɛtɛmɛ; a bo amaa nɖaa, di\nsũmaa, ɖikɔ̃\nmbɔɔti yi ɖo nkɛ nɖwo ɖi bo nɖɔummɛ ɖikó kuyie ɖiɖɔku yoo ɖi nɖaku mɛkwuɔ nɖi bɔkɛ kɛpaã nsikoo bɛcirbɛ, kɛ haa ɖokó yɛbaa nkɛ\ntwonko itye nɖibi, ba oniti kaa bó kɛɛ byɛɛkɛ.\nƉitanfɔ̃\ntri 19\nBa we, kaa yɛmmɛ hãti a bo na kɛ ti bɛimmu omɔu mɛ mba na kɛ ɖaa kɔkɛnɛ tiyĩnkɛ; ba we, a bo na kɛbekɛ a ɖɔti ŋa nintɛ kɛɛ byɛɛkɛ, kɛ ti\ntwo ŋa mɛ nɖɔwe nɛ a nintɛ tii naanti kó kuboti.\nƉitanfɔ̃\ntri 20\nOniti ba we, a bo namu kɛwɛ̃\nnnɛ kɛtiinnɛ a kɔbɛ a mɛ nɖɔbɛ kɛ ɖi nakɛ ɖi kpɛti; a bo namu kɛ mbo ɖitinni a mɛ nɖɔri myɛɛ̃\nkɛ, ɖinɖi yɛmmɛ\ncɛ̃\nnkɛ ba ŋa tiyɛiti, ɖi cɛ̃\nnkɛ ba nɖɔri mɛyɛi.\nOmɔù yi ɖo nkɛ tannɛ otɔu ɖitĩn ni mari myɛɛ̃\nkɛ nɛ muwɛ̃\nrimu koo yɛmmɛ yi ɖidɔ.\nƉitanfɔ̃\ntri 21\nOniti ba we, a ɖo nkɛ nɖakɛmu a hɛi kó mufommu byɛɛkɛ kó tinaanti ba kaa yi ha ɖitĩnni ɖii tɔ kutenku ɖimyɛɛ̃\nkɛ; a ɖo kɛ ntee n nɛmu bɛɛ pĩ\nnnɛ ɖimɔũ ɖĩ kó ɖiyetri.\nBa we, a bo namu, kɛ nsa kaa kɔbɛ cɛnkɛ ɖaa ɖɛitɛ, kɛmpĩ ŋa hɛi bo ncenti mɛɛ boti kɛ ɖɛ nsiɛ mutɔ̃\nmmu yĩnkɛ.\nBɛkpaatibɛ ɖo kɛ nɖɔɔri sihɛikɛmbii ɖɔ mɛɛ borimɛ ɖihɛi myɛɛkɛ; yɛpatɛ yɛɛ tu nɖo nkɛ nii cwɔ̃ weti weti ba bɔkɛbɔkɛ ba mbo, kɛ na kɛceetɛ\nɖitinni kotri kɛkannɛ ɖipanni. Ɖɛkó mupaticɔ̃\nrimu mɔnni, omɔu yi ɖo kɛ nkɔɔnnɛ otɔu kɛ fiinko o yɛmmɛ, kɛyɛ̃ ɖihɛi kó mɛborimɛ yi tú omɔumaa\nkɔ̃\nmmɛ, omɔũkoo ŋmɛɛ̃\ntɛ mɛ nyi tú otɔũ kou.\nƉitanfɔ̃\ntri 22\nOniti ba we, fɔ̃ tɛhɛikɛmbitɛ a tɛ̃\nnkɛ yi ɖo kɛwɛ̃\ntɛ kɛ nsenni ŋacyɛɛ; tiɖawanti yi kpa a nnɛ ɖo nkɛ yetoo kɛmɔɔtɛ a kpɛrɛ kɛpɛtɛ itye nyii bo\nnte kaa na kɛnyɛ ɖɛɛ ci nɛ ɖɛɛ yici; ɖɛmɔũ mɛmmɛ ɖɛɛ bo nte kaa naa ŋoniti kɛyɛ a fɛi yɛkɛkɛ tũ nɖo nkɛ ntee nyɛtɔbɛ ɖɛɖɛbyɛɛkɛ. Oniti, kaa\nmɛ nyi cotɛ bɛ ɔɔ̃ yi nɖaa too titɔuti.\nƉitanfɔ̃\ntri 23\nBa we, a ɖo nkɛ mmɔkɛ mutɔmmu ŋa pimmu, kɛ waa ŋa ɖɔmu kɛ mpĩ kɛ ɖɛ ɖaa naati; omɔu tu nyi do nkɛ nkpa mutɔ̃\nmmu.\nBɛɛ pĩ mmutɔ̃\nmmu mamumaa kɛ bɛkuutɛ ma, bɛ tɔ̃\nnfeinti ɖo nkɛ mmamu.\nWee cɛ̃\nnkɛ pĩmmu mamu, o ɖo nkɛ cu o kɔ̃\nnyonku; kɛyɛ̃ ɖɛɛ bo ntemɛ koo na kɛ nfou nɛ o cyɛɛ̃\ntɛ kɔbɛ kɛ ba ŋaari.\nBa we, kaa ɖo a bo namu kɛwɛ̃\nnnɛnɛ bɛtɔ̃\nmpitibɛ tɔbɛ kɛ ɖi hãnnɛ yɛntɔ̃\nntirɛ kɛ ŋmɛ̃ ndinuu kɛfeetɛ ɖimaa.\nƉitanfɔ̃\ntri 24\nOniti ba we, a ɖo nkɛ nii cutɛ mutɔ̃\nmmu kɛhompɛ kɛkɔtɛ tikwɛiti; a yi ɖo nkɛ nii mpi mutɔ̃\nmmu kukpetinku tɛhomputɛ bɛ mɛ mbaa keetɛ a ɖiiti.\nƉitanfɔ̃\ntri 25\nOniti ba we, a ɖo nkɛ nfou kɛ ɖɛ wenni kaa kɔ̃\nntii nnaati, fɔ̃ nɛ ŋa cyɛɛ̃\ntɛ kɔbɛ; a nɛ bo na kaa fommu ŋmenni kaa yimɔkɛ a yommaa a yi mɔkɛ\ntiyaati, a yi mɔkɛ a ɖɔuɖɛ, kaa mɛ mmɔ ŋa ba na kɛtaa ŋamaa. Wee mɔntɛ mutɔ̃\nmmu, wee mɔ, kuhɔuku, okupoku yoo okuɖɔu, opokóti yoo oɖakóti,\nticitɛ ɖekɛwe, wee cɛnbo mɛsemmɛ myɛɛkɛ bɛ yi ɖo nkó yoo ɖɛmyɛɛ̃\nkɛ koo nfɛ̃\nuri.\nTi ɖo nkɛ ɖɔ kɛnyɛ tisaponyɔ̃\nti nɛ tibi kpɛi mɛsaaibi imɔu: opopɔ̃\npɔ̃\nri kpɛia, ipocɔutɛbia, ipocɛ̃\nmbia, ba i, i yi ɖo nkɛnsenni.\nƉitanfɔ̃\ntri 26\nOniti ba we, a ɖo nkɛntye, kɛ na kɛpɛtɛ mɛcii. Omɔũ yi ɖo nkɛyieeti kɛ na kɛtannɛ o birɛ ɖakɔɔri sampɔu. Ibi imu ɖɛmarɛ yi ɖo nkɛ baa ta\nɖɛkó ɖakɔɔri. Ɖakɔɔribɛ bɛbɛbii bɛɛ myɛɛ̃\nkɛ mutɔ̃\nmmu ɖo nkɛpitɛ tipiiti timɔũ nɖi; bɛɛ ko yɛpatɛ kpentɛ kpenkɛ kɛ ɖɔ mbɛɛ ta ɖakɔɔri oɖyɛɛwe\nbɛmɔu bɛ bo na kɛtamu kɛ bɛ cɛ̃\nnkɛ ɖɔ.\nƉakɔɔri ɖo nkɛtwo nɖɛbirɛ itye nkɛ ɖɛ bɛnkɛ ɖɛ bo ĩmɛ kɛnaa ŋoni ti kɛyɛ̃ oniti ba we, a ɖo nkɛ nkpenni ti mufommu myɛɛ̃\nkɛ. Ɖakɔɔri ɖo nkɛɖɔɔ\nkɛ bɛnitibɛ kee bɛtɔbɛ túmu kɛ bonkunɛ bɛyɛmmɛ kɛkwuɔ mbɛtɔbɛ mɛsemmɛ, kɛ iboti imɔũ kutenku yanɖú nɖo itɔbɛ, kɛ initiboti kutenku yanɖu kó\nɖitinni ɖidyɛɛri dii mɛ ŋari kɛ ɖɔ kɛpau nyɛkparɛ kɛ ɖii na kɛ yɛpau nkɛ kutenku narkɛ tipiiti timɔũ.\nIbi yɛmbɛ bɛɛ ɖɔkɛ ɖo nkɛnyɛ̃ weti weti bɛbi ɖo nkɛpɛtɛ iitye nɛ i ɖo nkɛbɛbii muutɔ̃\nmmú.\nƉitanfɔ̃\ntri 27\nOniti ba we, bɛ ɔɔ ɖa bantɛnɛ a ko kuboti kó mɛborimɛ; a ɖo nkɛbaa: ntɛ ɖifɔnni, ntɛ ɖikũtri mɛ nɖommɛ. A ɖo mbɛɛ ɖaatwoɔ mɛcii kaa munkɛɛ\nmɛtwo mbɛtɔbɛ kɛ kutenku nnaati kɛɖimɔũ ɖipɛtɛ mɛsaa.\nBɛ tú oniti centinɛ ŋo sɔu; obaribenti mɛ nyi yari ohauti. Oniti tú mpĩnnɛ mu o mu nyo nnɛ.\nƉitanfɔ̃\ntri 28\nƉipatri ɖiɖyɛɛri ɖii ntú ba we, o ɖo nkɛyetoo mu kɛ bɔkɛbɔkɛ ba mbo kupiku maku; kɛ mɛmmɛ ɖɔkɛ ti ba na kɛpɛtɛ mɛsaa.\nƉitanfɔ̃\ntri 29\nOniti ba we, kaa poo ŋaboti yoo ɖitinni a bo ɖii myɛɛ̃\nkɛ a nyɛ̃ kaa poo ŋamaa nɖi.\nOmɔũ yi ɖo nkɛɖɔɔ otɔu o yi ɖɔ kɛ bɛɛ wee ɖɔɔrɛ omɔmmwɔ̃\nɔ, kɛyɛ̃ oniti nɛ oniti ŋme kɛ ti ɖo nkɛnvari kɛ wɛ̃\ntɛ kɛɖɛ titɔbɛ.\nFɔ̃ wee yi ɖɔ mɛkɔɔmmɛ a bo ntũ sɛiŋmɛ kutenku yanɖú kó ɖipatri ɖiɖyɛɛri mɛ nyɛ̃ nɖɛ nɖommɛ.\nƉitanfɔ̃\ntri 30\nƉipatri ɖi myɛ̃\nɛkɛ, tinaanti mati yibo kɛ nɖonnɛ ɖihɛ i mari, ditĩnni mari yoo oniti ɖɔ o tisenkri, kɛnnau kɛwãa ŋwãa, kɛ faari faari kɛ\nhati bɔkɛbɔkɛ. Oniti ba we, a kpenni ti kutenku yanɖu."
        }
    }
}

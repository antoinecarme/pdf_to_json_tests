{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471068,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ปฏิญญาสากลว่าด้วยสิทธิมนุษยชน\nได้รับการรับรองและประกาศโดยข้อมติสมัชชาสหประชาชาติที่ 217 เอ (III) วันที่ 10 ธันวาคม พ.ศ.\n2491\nอารัมภบท\nโดยที่การยอมรับศักดิ์ศรีแต่กําเนิด และสิทธิที่เท่าเทียมกันและที่ไม่อาจเพิกถอนได้ของสมาชิกทั้งมวลแห่ง\nครอบครัวมนุษยชาติ เป็นพื้นฐานแห่งอิสรภาพ ความยุติธรรม และสันติภาพในโลก\nโดยที่การไม่นําพาและการหมิ่นในคุณค่าของสิทธิมนุษยชน ยังผลให้มีการกระทําอันป่าเถื่อน ซึ่งเป็นการขัด\nอย่างร้ายแรงต่อมโนธรรมของมนุษยชาติ และการมาถึงของโลกที่ได้มีการประกาศให้ความมีอิสรภาพในการ\nพูดและความเชื่อ และอิสรภาพจากความหวาดกลัวและความต้องการของมนุษย์ เป็นความปรารถนาสูงสุดของ\nประชาชนทั่วไป\nโดยที่เป็นการจําเป็นที่สิทธิมนุษยชนควรได้รับความคุ้มครองโดยหลักนิติธรรม ถ้าจะไม่บังคับให้คนต้องหัน\nเข้าหาการลุกขึ้นต่อต้านทรราชและการกดขี่เป็นวิถีทางสุดท้าย\nโดยที่เป็นการจําเป็นที่จะส่งเสริมพัฒนาการแห่งความสัมพันธ์ฉันมิตรระหว่างชาติต่างๆ\nโดยที่ประชาชนแห่งสหประชาชาติได้ยืนยันอีกครั้งไว้ในกฎบัตรถึงศรัทธาในสิทธิมนุษยชนขั้นพื้นฐาน ใน\nศักดิ์ศรีและค่าของมนุษย์ และในสิทธิที่เท่าเทียมกันของบรรดาชายและหญิง และได้มุ่งมั่นที่จะส่งเสริมความ\nก้าวหน้าทางสังคมและมาตรฐานแห่งชีวิตที่ดีขึ้นในอิสรภาพอันกว้างขวางยิ่งขึ้น\nโดยที่รัฐสมาชิกต่างปฏิญาณที่จะบรรลุถึงซึ่งการส่งเสริมการเคารพและการยึดถือสิทธิมนุษยชน และอิสรภาพ\nขั้นพื้นฐานโดยสากล โดยความร่วมมือกับสหประชาชาต\nโดยที่ความเข้าใจร่วมกันในสิทธิและอิสรภาพเหล่านี้ เป็นสิ่งสําคัญที่สุด เพื่อให้ปฏิญาณนี้สําเร็จผลเต็มบริบูรณ\nฉะนั้น บัดนี้ สมัชชาจึงประกาศปฏิญญาสากลว่าด้วยสิทธิมนุษยชนนี้ ให้เป็นมาตรฐานร่วมกันแห่งความสําเร็จ\nสําหรับประชาชนทั้งมวล และประชาชาติทั้งหลาย เพื่อจุดมุ่งหมายที่ว่า ปัจเจกบุคคลทุกคนและทุกส่วนของ\nสังคม โดยการคํานึงถึงปฏิญญานี้เป็นเนืองนิตย์ จะมุ่งมั่นส่งเสริมการเคารพสิทธิและอิสรภาพเหล่านี้ ด้วยการ\nสอนและการศึกษา และให้มีการยอมรับและยึดถือโดยสากลอย่างมีประสิทธิผล ด้วยมาตรการแห่งชาติและ\nระหว่างประเทศอันก้าวหน้าตามลําดับ ทั้งในบรรดาประชาชนของรัฐสมาชิกด้วยกันเอง และในบรรดา\nประชาชนของดินแดนที่อยู่ใต้เขตอํานาจแห่งรัฐนั้น\nข้อ 1\nมนุษย์ทั้งปวงเกิดมามีอิสระและเสมอภาคกันในศักดิ์ศรีและสิทธิ ต่างในตนมีเหตุผลและมโนธรรม และควรปฏิบัติ\nต่อกันด้วยจิตวิญญาณแห่งภราดรภาพ\nข้อ 2\nทุกคนย่อมมีสิทธิและอิสรภาพทั้งปวงตามที่กําหนดไว้ในปฏิญญานี้ โดยปราศจากการแบ่งแยกไม่ว่าชนิดใด\nอาทิ เชื้อชาติ ผิว เพศ ภาษา ศาสนา ความคิดเห็นทางการเมืองหรือทางอื่น พื้นเพทางชาติหรือสังคม\nทรัพย์สิน การเกิด หรือสถานะอื่น นอกเหนือจากนี้ จะไม่มีการแบ่งแยกใด บนพื้นฐานของสถานะทางการเมือง\nทางกฎหมาย หรือทางการระหว่างประเทศของประเทศ หรือดินแดนที่บุคคลสังกัด ไม่ว่าดินแดนนี้จะเป็น\nเอกราช อยู่ในความพิทักษ์ มิได้ปกครองตนเอง หรืออยู่ภายใต้การจํากัดอธิปไตยอื่นใด\nข้อ 3\nทุกคนมีสิทธิในการมีชีวิต เสรีภาพ และความมั่นคงแห่งบุคคล\nข้อ 4\nบุคคลใดจะตกอยู่ในความเป็นทาส หรือสภาวะจํายอมไม่ได้ ทั้งนี้ ห้ามความเป็นทาส และการค้าทาสทุกรูป",
            "Image": "88f41e7e18846a4a103ee8526cb1606c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "แบบ\nข้อ 5\nบุคคลใดจะถูกกระทําการทรมานหรือการปฏิบัติหรือการลงโทษที่โหดร้าย ไร้มนุษยธรรมหรือ ยํ่ายีศักดิ์ศรีไม่ได\nข้อ 6\nทุกคนมีสิทธิที่จะได้รับการยอมรับทุกแห่งหนว่าเป็นบุคคลตามกฎหมาย\nข้อ 7\nทุกคนเสมอภาคกันตามกฎหมายและมีสิทธิที่จะได้รับความคุ้มครองของกฎหมายเท่าเทียมกัน โดยปราศจากการ\nเลือกปฏิบัติใด ทุกคนมีสิทธิที่จะได้รับความคุ้มครองเท่าเทียมกันจากการเลือกปฏิบัติใด อันเป็นการล่วงละเมิด\nปฏิญญานี้ และจากการยุยงให้มีการเลือกปฏิบัติดังกล่าว\nข้อ 8\nทุกคนมีสิทธิที่จะได้รับการเยียวยาอันมีประสิทธิผลจากศาลที่มีอํานาจแห่งรัฐต่อการกระทําอันล่วงละเมิดสิทธิขั้น\nพื้นฐาน ซึ่งตนได้รับตามรัฐธรรมนูญหรือกฎหมาย\nข้อ 9\nบุคคลใดจะถูกจับกุม กักขัง หรือเนรเทศตามอําเภอใจไม่ได\nข้อ 10\nทุกคนย่อมมีสิทธิในความเสมอภาคอย่างเต็มที่ในการได้รับการพิจารณาคดีที่เป็นธรรมและเปิดเผยจากศาลท\nอิสระและไม่ลําเอียง ในการพิจารณากําหนดสิทธิและหน้าที่ของตนและข้อกล่าวหาอาญาใดต่อตน\nข้อ 11\nทุกคนที่ถูกกล่าวหาว่ากระทําผิดทางอาญา มีสิทธิที่จะได้รับการสันนิษฐานไว้ก่อนว่าบริสุทธิ์จนกว่าจะพิสูจน์ได\nว่ามีความผิดตามกฎหมายในการพิจารณาคดีที่เปิดเผย ซึ่งตนได้รับหลักประกันที่จําเป็นทั้งปวงสําหรับการต่อส\nคด\nบุคคลใดจะถูกตัดสินว่ามีความผิดทางอาญาใด อันเนื่องจากการกระทําหรือละเว้นใด อันมิได้ถือว่าเป็นความผิด\nทางอาญาตามกฎหมายแห่งชาติหรือกฎหมายระหว่างประเทศ ในขณะที่ได้กระทําการนั้นไม่ได้ และจะกําหนด\nโทษที่หนักกว่าที่บังคับใช้ในขณะที่ได้กระทําความผิดทางอาญานั้นไม่ได\nข้อ 12\nบุคคลใดจะถูกแทรกแซงตามอําเภอใจในความเป็นส่วนตัว ครอบครัว ที่อยู่อาศัย หรือการสื่อสาร หรือจะถูก\nลบหลู่เกียรติยศและชื่อเสียงไม่ได้ ทุกคนมีสิทธิที่จะได้รับความคุ้มครองของกฎหมายต่อการแทรกแซงสิทธิหรือ\nการลบหลู่ดังกล่าวนั้น\nข 13\nทุกคนมีสิทธิในอิสรภาพแห่งการเคลื่อนย้ายและการอยู่อาศัยภายในพรมแดนของแต่ละรัฐ\nทุกคนมีสิทธิที่จะออกนอกประเทศใด รวมทั้งประเทศของตนเอง และสิทธิที่จะกลับสู่ประเทศตน\nข้อ 14\nทุกคนมีสิทธิที่จะแสวงหา และที่จะได้ที่ลี้ภัยในประเทศอื่นจากการประหัตประหาร\nสิทธินี้จะยกขึ้นกล่าวอ้างกับกรณีที่การดําเนินคดีที่เกิดขึ้นโดยแท้ จากความผิดที่มิใช่ทางการเมืองหรือจาก",
            "Image": "cd3acd7bf41c7929aa2ef0c1ac56bb9c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "การกระทําอันขัดต่อวัตถุประสงค์และหลักการของสหประชาชาติไม่ได\nข้อ 15\nทุกคนมีสิทธิในสัญชาติหนึ่ง\nบุคคลใดจะถูกเพิกถอนสัญชาติของตนตามอําเภอใจ หรือถูกปฏิเสธสิทธิที่จะเปลี่ยนสัญชาติของตนไม่ได\nข้อ 16\nบรรดาชายและหญิงที่มีอายุครบบริบูรณ์แล้ว มีสิทธิที่จะสมรสและก่อร่างสร้างครอบครัวโดยปราศจากการจํากัด\nใด อันเนื่องจากเชื้อชาติ สัญชาติ หรือศาสนา ต่างย่อมมีสิทธิเท่าเทียมกันในการสมรส ระหว่างการสมรส\nและในการขาดจากการสมรส\nการสมรสจะกระทําโดยความยินยอมอย่างอิสระและเต็มที่ของผู้ที่จะเป็นคู่สมรสเท่านั้น\nครอบครัวเป็นหน่วยธรรมชาติและพื้นฐานของสังคม และย่อมมีสิทธิที่จะได้รับความคุ้มครองจากสังคมและรัฐ\nข้อ 17\nทุกคนมีสิทธิที่จะเป็นเจ้าของทรัพย์สินโดยตนเอง และโดยร่วมกับผู้อื่น\nบุคคลใดจะถูกเอาทรัพย์สินไปจากตนตามอําเภอใจไม่ได\nข้อ 18\nทุกคนมีสิทธิในอิสรภาพแห่งความคิด มโนธรรม และศาสนา ทั้งนี้ สิทธินี้รวมถึงอิสรภาพในการเปลี่ยนศาสนา\nหรือความเชื่อ และอิสรภาพในการแสดงออกทางศาสนาหรือความเชื่อถือของตนในการสอน การปฏิบัติ การ\nสักการะบูชา และการประกอบพิธีกรรม ไม่ว่าจะโดยลําพังหรือในชุมชนร่วมกับผู้อื่น และในที่สาธารณะหรือ\nส่วนบุคคล\nข้อ 19\nทุกคนมีสิทธิในอิสรภาพแห่งความเห็นและการแสดงออก ทั้งนี้ สิทธินี้รวมถึงอิสรภาพที่จะถือเอาความเห็นโดย\nปราศจากการแทรกแซง และที่จะแสวงหา รับและส่งข้อมูลข่าวสารและข้อคิดผ่านสื่อใด และโดยไม่คํานึงถึง\nพรมแดน\nข้อ 20\nทุกคนมีสิทธิในอิสรภาพแห่งการชุมนุมและการสมาคมโดยสันต\nบุคคลใดไม่อาจถูกบังคับให้สังกัดสมาคมหนึ่งได\nข้อ 21\nทุกคนมีสิทธิที่จะมีส่วนร่วมในการปกครองประเทศตน โดยตรงหรือผ่านผู้แทนซึ่งได้รับเลือกตั้งโดยอิสระ\nทุกคนมีสิทธิที่จะเข้าถึงบริการสาธารณะในประเทศตนโดยเสมอภาค\nเจตจํานงของประชาชนจะต้องเป็นพื้นฐานแห่งอํานาจการปกครอง ทั้งนี้ เจตจํานงนี้จะต้องแสดงออกทางการ\nเลือกตั้งตามกําหนดเวลาและอย่างแท้จริง ซึ่งต้องเป็นการออกเสียงอย่างทั่วถึงและเสมอภาค และต้องเป็นการลง\nคะแนนลับ หรือวิธีการลงคะแนนโดยอิสระในทํานองเดียวกัน\nข้อ 22\nทุกคน ในฐานะสมาชิกของสังคม มีสิทธิในหลักประกันทางสังคม และย่อมมีสิทธิในการบรรลุสิทธิทางเศรษฐกิจ\nสังคม และวัฒนธรรม อันจําเป็นยิ่งสําหรับศักดิ์ศรีของตน และการพัฒนาบุคลิกภาพของตนอย่างอิสระ ผ่าน",
            "Image": "773131c977362f18bf0e3e11d884f7ba"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ความพยายามของรัฐและความร่วมมือระหว่างประเทศ และตามการจัดการและทรัพยากรของแต่ละรัฐ\nข้อ 23\nทุกคนมีสิทธิในการทํางาน ในการเลือกงานโดยอิสระ ในเงื่อนไขที่ยุติธรรมและเอื้ออํานวยต่อการทํางาน และ\nในการคุ้มครองต่อการว่างงาน\nทุกคนมีสิทธิที่จะได้รับค่าจ้างที่เท่าเทียมกัน สําหรับงานที่เท่าเทียมกัน โดยปราศจากการเลือกปฏิบัติใด\nทุกคนที่ทํางานมีสิทธิที่จะได้รับค่าตอบแทนที่ยุติธรรมและเอื้ออํานวยต่อการประกันความเป็นอยู่อันควรค่าแก\nศักดิ์ศรีของมนุษย์สําหรับตนเองและครอบครัว และหากจําเป็นก็จะได้รับการคุ้มครองทางสังคมในรูปแบบอื่นเพิ่ม\nเติมด้วย\nทุกคนมีสิทธิที่จะจัดตั้งและที่จะเข้าร่วมสหภาพแรงงานเพื่อความคุ้มครองผลประโยชน์ของตน\nข้อ 24\nทุกคนมีสิทธิในการพักผ่อนและการผ่อนคลายยามว่าง รวมทั้งจํากัดเวลาทํางานตามสมควร และวันหยุดเป็น\nครั้งคราวโดยได้รับค่าจ้าง\nข้อ 25\nทุกคนมีสิทธิในมาตรฐานการครองชีพอันเพียงพอสําหรับสุขภาพและความอยู่ดีของตนและของครอบครัว รวม\nทั้งอาหาร เครื่องนุ่งห่ม ที่อยู่อาศัย และการดูแลรักษาทางการแพทย์ และบริการสังคมที่จําเป็น และมีสิทธิใน\nหลักประกันยามว่างงาน เจ็บป่วย พิการ หม้าย วัยชรา หรือปราศจากการดํารงชีพอื่นในสภาวะแวดล้อมนอก\nเหนือการควบคุมของตน\nมารดาและเด็กย่อมมีสิทธิที่จะรับการดูแลรักษาและการช่วยเหลือเป็นพิเศษ เด็กทั้งปวงไม่ว่าจะเกิดในหรือนอก\nสมรส จะต้องได้รับการคุ้มครองทางสังคมเช่นเดียวกัน\nข้อ 26\nทุกคนมีสิทธิในการศึกษา การศึกษาจะต้องให้เปล่าอย่างน้อยในขั้นประถมศึกษาและขั้นพื้นฐาน การศึกษา\nระดับประถมจะต้องเป็นภาคบังคับ การศึกษาด้านวิชาการและวิชาชีพจะต้องเปิดเป็น การทั่วไป และการศึกษา\nระดับสูงขึ้นไปจะต้องเข้าถึงได้อย่างเสมอภาคสําหรับทุกคนบนพื้นฐานของคุณสมบัติความเหมาะสม\nการศึกษาจะต้องมุ่งไปสู่การพัฒนาบุคลิกภาพของมนุษย์อย่างเต็มที่ และการเสริมสร้างความเคารพต่อสิทธ\nมนุษยชนและอิสรภาพขั้นพื้นฐาน การศึกษาจะต้องส่งเสริมความเข้าใจ ขันติธรรม และมิตรภาพระหว่าง\nประชาชาติ กลุ่มเชื้อชาติ หรือศาสนาทั้งมวล และจะต้องส่งเสริมกิจกรรมของสหประชาชาติ เพื่อการธํารงไว\nซึ่งสันติภาพ\nผู้ปกครองมีสิทธิเบื้องแรกที่จะเลือกประเภทการศึกษาที่จะให้แก่บุตรของตน\nข้อ 27\nทุกคนมีสิทธิที่จะเข้าร่วมโดยอิสระในชีวิตทางวัฒนธรรมของชุมชน ที่จะเพลิดเพลินกับศิลปะ และมีส่วนใน\nความรุดหน้า และคุณประโยชน์ทางวิทยาศาสตร\nทุกคนมีสิทธิที่จะได้รับการคุ้มครองผลประโยชน์ทางจิตใจและทางวัตถุ อันเป็นผลจาก ประดิษฐกรรมใดทาง\nวิทยาศาสตร์ วรรณกรรม และศิลปกรรมซึ่งตนเป็นผู้สร้าง\nข้อ 28\nทุกคนย่อมมีสิทธิในระเบียบทางสังคมและระหว่างประเทศ ซึ่งจะเป็นกรอบให้บรรลุสิทธิและอิสรภาพที่กําหนดไว\nในปฏิญญานี้อย่างเต็มท\nข้อ 29",
            "Image": "4d508fed8e8cca5b74e3e5b2ac4dea87"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ทุกคนมีหน้าที่ต่อชุมชน ซึ่งการพัฒนาบุคลิกภาพของตนโดยอิสระและเต็มที่ จะกระทําได้ก็แต่ในชุมชนเท่านั้น\nในการใช้สิทธิและอิสรภาพของตน ทุกคนจะต้องอยู่ภายใต้ข้อจํากัด เพียงเท่าที่มีกําหนดไว้ตามกฎหมาย\nเท่านั้น เพื่อวัตถุประสงค์ของการได้มาซึ่งการยอมรับและการเคารพสิทธิและอิสรภาพอันควรของผู้อื่น และเพื่อ\nให้สอดรับกับความต้องการอันสมควรทางด้านศีลธรรม ความสงบเรียบร้อยของประชาชน และสวัสดิการทั่วไป\nในสังคมประชาธิปไตย\nสิทธิและอิสรภาพเหล่านี้ไม่อาจใช้ขัดต่อวัตถุประสงค์ และหลักการของสหประชาชาติไม่ว่าในกรณีใด\nข้อ 30\nไม่มีบทใดในปฏิญญานี้ ที่อาจตีความได้ว่า เป็นการให้สิทธิใดแก่รัฐ กลุ่มคน หรือบุคคลใด ในการดําเนิน\nกิจกรรมใด หรือกระทําการใด อันมุ่งต่อการทําลายสิทธิและอิสรภาพใดที่กําหนดไว้ ณ ที่น",
            "Image": "6f00c0c0b6f88365106f5e0572191212"
        }
    }
}

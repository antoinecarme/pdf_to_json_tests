{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467448,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "MALUKPANONG DEKLARASYON SA TAWHANONG MGA KATUNGOD\n[Preamble]\nSamtamg ang pag-ila sa tiunay nga kabililhon ug sa managsama ug dili maagaw nga\nmga katungod sa tanang sakup sa tawhanong banay mao and sukaranan sa\nkagawasan, hustisya ug kalinaw sa kalibutan.\nSamtang ang wala pagtagad ug pagbiaybiay sa mga tawhanong katungod misangpot\nsamabangis nga mga buhat nga nagbiaybiay sa tanlag sa katawhan, ug ang pag-abot\nsa usa ka kalibutan diin ang tanang katawhan makapahimulos/makatagamtam sa\nkagawasan sa pagsulti ug pagtoo ug kagawasan gikan sa kahadlok ug sa\npanginahanglan gimantala isip pinakahingpit nga tinguha sa yanong katawhan.\nSamtang kini gikinahanglan kung ang tawo dili mapugos sa pagdangop, isip\nkatapusang dalangpan, sa pag-alsa batok sa pagpanglupig ug paglisudlisod, nga ang\ntawhanong mga katungod mapanalipdan pinaagi sa mga lagda sa balaod.\nSamtang kini gikinahanglan sa pagpauswag sa paglambo sa hinigala nga resyon tali\nsa mga nasud.\nSamtang ang katawhan sa Tinipong Kanasuran (UN) naghimo diha sa lagda sa\npagmatuod pag-usab sa ilang pagsalig sa sukaranan sa tawhanong mga katungod sa\nkabililhon ug kamahinungdanon sa mga tawo ug sa managsamang katungod sa mga\nlalaki ug mga babaye ug malig-on sa pagpalambo sa sosyal nga kauswagan ug sa mas\nmaayong sumbanan sa kinabuhi sa mas halapad nga kagawasan.\nSamtang ang mga sakop sa mga nasud nanumpa sa ilang kaugalingon sa pagtuman,\nuban sa pagtambayayong sa Tinipong Kanasuran, ang pagpalambo sa malukpanong\npagtahud ug pag-atiman sa tawhanong mga katungod ug gikinahanglang mga\nkagawasan.\nSamtang yanong gikasabutan niining mga katungod ug mga kagawasan ang\nsangputanan sa bug-os nga pagtuman sa maong saad.\nKaron, tungod niini, ang tibuok Asembleya nagpahayag:\nKining Malukpanong Deklarasyon sa Tawhanong mga Katungod isip dayag nga\nsumbanan sa tanang katawhan ug mga kanasuran, nga sa katapusan nga ang matag\ntawo ug matag bahin sa katilingban, makanunayong magabansay niining Deklarasyon\nsa hunahuna, sa pagsalig sa malukpanon ug malampuson nga pagtamud ug\npagtuman, alang sa tanang katawhan sa sakup nga mga nasud ug alang sa mga\nkatawhan usab sa mga ginsakpang kayutaan ubos sa ilang gahum.\nArtikulo 1\nAng tanang katawhan gipakatawo nga may kagawasan ug managsama sa kabililhon.\nSila gigasahan sa salabutan ug tanlag og mag-ilhanay isip managsoon sa usa'g-usa\ndiha sa diwa sa ospiritu.\nArtikulo 2\nAng matag usa adunay luna sa tanang mga katungod ug mga kagawasan gihan-ay\nniining Deklarasyon, sa walay pagpihig sa bisan unsa, sama sa kaliwat, tribu, bulok\nsekso, pinulongan, relihiyon, politikal o sosyal nga kagikan, kabtangan, pagkatawo o",
            "Image": "337fff737200596eabfbef267ba7e139"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "uban pang kahimtang.\nDugang pa, dili himoon ang pagpihig pinasikad sa politikal, gahum o internasyonal\nnga kahimtang sa nasud o ginsakpang kayutaan diin ang tawo nahisakop, bisan kon\nkini gawasnon, gisalig, walay kinaugalingong kagamhanan o ubos sa bisan unsang\nlimitasyon sa kamandoan.\nArtikulo 3\nAng matag usa adunay katungod sa kinabuhi, kaugalingnan ug seguridad sa\npagkatawo.\nArtikulo 4\nWalay bisan kinsa nga ibanlod sa pagkaulipon o pugson sa paghimo sa bug-at nga\nbuluhaton kay ginadili ang tanang matang sa paghimo niini.\nArtikulo 5\nWalay bisan kinsa ang ibutang sa kasakit o sa sinalbahis, dili makatawo o\npagpakaulaw o kastiguhon.\nArtikulo 6\nAng matag usa adunay katungod nga ilhon isip tawo atubangan sa balaod.\nArtikulo 7\nAng tanan managsama atubangan sa balaod ug may katungod sa walay pagpihig sa\nmanagsamang panalipod sa balaod. Ang tanan adunay katungod sa managsamang\npanalipod batok sa bisan unsang pagpihig nga makapalas niining Deklarasyon ug\nbatok sa bisan unsang hinungdan sa maong pagpihig.\nArtikulo 8\nAng matag usa adunay katungod sa masangputong paagi sumala sa batid sa mga\nhusgadong nasyonal alang sa mga buhat nga kalapasan sa sukaranang mga katungod\nnga gihatag kaniya sa Konstitusyon o sa balaod.\nArtikulo 9\nWalay si bisan kinsa ang aristuhon pinsagi sa butangbutang, ibutang sa pagpugong, o\npahiklingon sa layong dapit.\nArtikulo 10\nAng tanan may katungod sa hingpit nga pagkaparehas sa usa ka maangayon ug\npublikong husay sa usa ka gawasnon ug hukmanan nga walay gidapigan diha sa\npaghukom sa iyang mga katungod ug mga katungdanan ug bisan unsang kriminal\nnga sumbong batok kaniya.\nArtikulo 11\nMatag usa nga sinumbong sa usa ka may silot nga kalapasan adunay katungod nga\npaka-ingnon nga walay sala hangtund masuta sumala sa balaod sa usa ka publiko nga\nhusay diin anaa kaniya ang tanang mga kasegurohan nga gikinahanglan sa iyang\npanalipod.",
            "Image": "a033ef5997b3cd630ff1e3949aad7058"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Walay usa nga hukman nga masalaypon sa bisan unsang salaud nga may penal nga\nsilot sa saysay sa bisan unsang buhat o pagpakyas nga wala gibaod sa penal nga\nkasaypanan, ubos sa nasyonal o internasyonal nga balaod, sa panahon nga kini\nnabuhat. Ni ang mas bug-at nga silot ipahamtang kay sa usa nga angay sa panahon\nnga ang maong salaud nahimo.\nArtikulo 12\nWalay si bisan kinsa ang ibutang sa dili makatarunganong pagpanghilabot sa iyang\npag-inusara, pamilya, puloy-anan o komunikasyon, ni ataki sa iyang dungog ug\nmaayong pangalan. Ang matag usa may katungod sa pagpanalipod atubangan sa\nbalaod batok sa nahisgutang dili makatarunganong pag-ataki.\nArtikulo 13\nAng matag usa adunay katungod sa kagawasan sa paglihok ug puloy-anan sulod sa\nkaugalingong utlanan sa matag nasud.\nAng matag usa adunay katungod sa pagbiya sa bisan unsang nasud, lakip and iyang\nkaugalkingon, ug sa pagbalik sa iyang nasud.\nArtikulo 14\nAng matag usa adunay katungod sa pagtinguha ug sa paglingawlingaw sa ubang\nnasud dalangpan gikan sa pagpanggukod o pagpanglutos.\nKining maong mga katungod mahimong dili ikapangaliyupo sa higayon sa mga\npagedmanda diin matuod nga nagagikan sa dili-politikal nga mga kalapasan o gikan\nsa mga buhat nga supak sa mga katuyoan ug mga sukaranan sa Tinipong Kanasuran.\nArtikulo 15\nAng matag usa adunay katungod sa pagkanasudnon.\nWalay bisan kinsa nga sa walay katarungan hukasan sa iyang pagkanasudnon ni dili\nhatagan sa katungod sa pagbalhin sa iyang pagkanasudnon.\nArtikulo 16\nAng lalaki ug babaye nga hingkod na og panuigon, sa walay pagkakuto tungod sa\nkaliwat, pagkalungsoranon o relihiyon, adunay katungod sa pagminyo ug sa\npagmugna og pamilya. Sila gihatagan sa managsamang katungod sama sa\nkaminyoon, panahon sa kaminyoon ug sa pagkabungkag.\nAng kaminyoon mahimo lamang diha sa gawasnon ug hingpit nga pagtugot sa\nnaghunahuna nga magtiayon.\nAng pamilya mao ang sagad ug tinubdan sa pundok sa katilingban ug may katungod\nnga panalipdan sa katilingban ug sa nasud.\nArtikulo 17\nAng matag usa adunay katungod sa pagpanag-iya og kaugalingong kabtangan lakip\nang pagpakig-kumbuya sa uban.\nWalay si bisan kinsa nga sa walay katarungan kuhaan sa iyang kabtangan.",
            "Image": "be852bca4342b02ef2d808952ddac08a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Artikulo 18\nAng matag usa adunay katungod sa kagawasan sa hunahuna, tanlag, ug relihiyon.\nKining katungod nagalakip sa kagawasan sa pag-ilis sa iyang relihiyon o pagtoo, ug\nkagawasan bisan mag-inusara o katilingbanon lakip ang uban og sa publiko o\npribado, sa pagpadayag sa iyang relihiyon o pagtoo o pagtudlo sa pagtoo, pagbansay,\npagsimba ug pagtuman.\nArtikulo 19\nAng matag usa adunay katungod sa hunahuna ug pagsulti. Kining katungod\nnagalakip sa kagawasan sa pagpugong sa hunahuna sa walay paghilabot ug sa\npagpangita, pagdawat o sa paghatag og kasayuran ug panahum pinaagi sa bisan\nunsang matang sa komunikasyon sa walay pagtagad sa mga utlanan.\nArtikulo 20\nAng matag usa adunay katungod sa kagawasan sa malinawong asembleya ug\nasosasyon.\nWalay si bisan kinsa ang mapugos sa pagpasakop sa asosasyon.\nArtikulo 21\nAng matag usa adunay katungod sa pagsalmot sa panggamhanan sa iyang\nkaugalingong nasud, sa laktod o pinaagi sa pagpili ug mga diputado.\nAng matag usa adunay katungod sa managsamang pagsulod sa serbisyo publiko sa\niyang kaugalingong nasud.\nAng kabubut-on sa katawhan maoy basehanan sa gahum sa kagamhanan; kini\ngipadayag sa matag karon ug unya ug lunsay nga piniliay nga ginahimo nga\nmalukpanon ug managsamang katungod sa pagboto og pagahimoon nga tinago nga\npagboto o managsamang gawasnon sa pagbotar.\nArtikulo 22\nAng matag usa, isip sakop sa katilingban, may katungod sa sosyal nga panalipod ug\nmay katungod sa pagtuman pinaagi sa nasyonal nga paningkamot ug internasyonal\nnga panagbulig ug diha sa panag-uyon uban sa organisasyon og kahinguhaan sa\nmatag nasud, sa ekonomiya, sosyal ug kultural nga mga katungod nga kinahanglanon\nkaayo alang sa iyang kabililhon og sa gawasnong paglambo sa iyag pagkatawo.\nArtikulo 23\nAng matag usa adunay katungod sa pagtrabaho, sa gawasnong pagpili sa trabaho, sa\nmaangayon ug mapuslanon nga mga kahimtang sa trabaho ug sa panalipod batok sa\nwalay trabaho.\nAng matag usa, sa walay pagpinig, adunay katungod sa managsamang suhol sa\nsamang trabaho.\nAng matag usa nga nagtrabaho adunay katungod sa maangayon ug mapuslanon nga\nsuhol nga maghatag kasegurohan sa iyang kaugalingon og sa iyang pamilya ang\npagkinabuhi nga angayansa tawhanong kaambong ug dugang, kung gikinahanglan,\nsa ubang paagi sa sosyal nga panalipod.",
            "Image": "e622d587f790bbeb38d504a35edf5a8c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ang matag usa adunay katungod sa pagporma ug sa pagsalmot sa \"trade unions\"\nalang sa panalipod sa iyang tinguha.\nArtikulo 24\nAng matag usa adunay katungod sa pagpahulay ug paglulinghayaw, lakip na ang\nmakatarunganong limitasyon sa oras sa pagtrabaho ug matag karon ug unya nga\nbakasyon nga may suhol.\nArtikulo 25\nAng matag usa adunay katungod sa panig-ingnan nga pagkinabuhi husto alang sa\nmaayong panglawas og kauswagan sa iyang kaugalingon ug sa iyang pamilya, lakip\nna ang pagkaon, bisti, balay, ug medisina nga pag-amuma ug gikinahanglang\nserbisyo sosyal ug katungod sa seguridad sa panahon nga mawad-an og trabaho,\nsakit, kabilinggan sa panglawas, pagkabalo, pagkatigulang o uban nga kulang sa\npanginabuhi sama sa kahimtang nga wala sa atong pagdumala.\nAng mga inahan ug kabataan may katungod sa linain nga pag-amuma ug panabang.\nTanang kabataan, nga natawo sulod o gawas sa kaminyoon makapahimulos sa\nmanagsamang sosyal nga panalipod.\nArtikulo 26\nAng matag usa adunay katungod sa edukasyon. Kinahanglan nga ang edukasyon\nwalay bayad, bisan diha na lang sa elementarya ug sa sukaranang ang-ang. Ang\nelementarya nga edukasyon kinahanglan pinugos. Tiknikal og propisyonal nga\nedukasyon pagahimoon nga mapuslan ug ang hataas nga edukasyon gikinahanglang\nmakab-ot sa tanan basi sa katakus.\nAng edukasyon maggiya sa tibook nga paglambo sa tawhanong personalidad ug sa\npaglig-on sa patahod sa tawhanong mga katungod ug sukaranang mga kagawasan.\nKini makapausbaw sa pagsabot, pagka-mapasayloon ug panaghigalaay sa mga\nkanasuran, kaliwatan o relihiyong mga pundok, og magapadayon sa mga kalihukan sa\nTinipong Kanasuran alang sa paggalam sa kalinaw.\nAng mga ginikanan adunay unang katungod sa pagpili sa matang sa edukasyon nga\nmahatag sa ilang mga anak.\nArtikulo 27\nAng matag usa adunay katungod sa gawasnon nga pagsalmot sa mga kulturanhong\nkinabuhi sa katilingban, sa pagtagamtam sa mga arte ug pagpaambit sa siyentipikong\nkauswagan ug mga binipisyo.\nAng matag usa adunay katungod sa panalipod sa moral ug material nga mga interes\nnga resulta gikan sa bisan unsang siyentipiko, literaryo o artistikong panggama nga\ndiin siya ang nagmugna.\nArtikulo 28\nAng matag usa adunay katungod sa sosyal ug internasyonal nga kalinaw nga ang mga\nkatungod ug mga kagawasan nga gipahayag niining Deklarasyon mahimong\nmatuman sa hingpit.\nArtikulo 29",
            "Image": "8a06b6b9f2aff7ac6102ac71f21bfbda"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ang matag usa adunay katungdanan ngadto sa katilingban diin kon mag-inusara, ang\ngawasnon ug hingpit nga paglambo sa iyang pagkatawo mahimo.\nSa pagbansay sa iyang mga katungod, ang matag usa mahimo lamang nga mag-agad\nsa limitasyon sama sa nga piho sa balaod, bugtong alang sa katuyoan sama sa\ngipasalig nga igo sa pag-ila ug pagtahod sa mga katungod ug mga kagawasan sa\nuban ug sa panagtagbo sa manggiangayon nga kinahanglanon sa moralidad, publiko\nnga kasugoan ug ang kasagaran nga kauswagan sa demokratiko nga katilingban.\nKining mga katungod ug kagawasan unta dili mahimong gamiton nga supak sa mga\nkatuyoan ug sumbanan sa Tinipong Kanasuran.\nArtikulo 30\nWalay bisan unsa niining Deklarasyon nga mahimong hubaron sa bisan kinsang\nNasud, pundok o tawo ang bisan unsang katungod sa paghimo sa bisan unsang\nkalihukan o sa paghimo sa bisan unsang buhat nga ang tumong mao ang pagwagtang\nsa bisan unsang mga katungod ug kagawasan nga nahipatik dinhi.",
            "Image": "88dde2e47971f383c9241401526d1716"
        }
    }
}

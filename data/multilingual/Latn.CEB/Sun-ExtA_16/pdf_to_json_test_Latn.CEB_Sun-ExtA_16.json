{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467498,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "MALUKPANONG DEKLARASYON SA TAWHANONG MGA KATUNGOD\n[Preamble]\nSamtamg ang pag-ila sa tiunay nga kabililhon ug sa managsama ug dili maagaw nga mga\nkatungod sa tanang sakup sa tawhanong banay mao and sukaranan sa kagawasan, hustisya ug\nkalinaw sa kalibutan.\nSamtang ang wala pagtagad ug pagbiaybiay sa mga tawhanong katungod misangpot samabangis\nnga mga buhat nga nagbiaybiay sa tanlag sa katawhan, ug ang pag-abot sa usa ka\nkalibutan diin ang tanang katawhan makapahimulos/makatagamtam sa kagawasan sa pagsulti\nug pagtoo ug kagawasan gikan sa kahadlok ug sa panginahanglan gimantala isip\npinakahingpit nga tinguha sa yanong katawhan.\nSamtang kini gikinahanglan kung ang tawo dili mapugos sa pagdangop, isip katapusang\ndalangpan, sa pag-alsa batok sa pagpanglupig ug paglisudlisod, nga ang tawhanong mga\nkatungod mapanalipdan pinaagi sa mga lagda sa balaod.\nSamtang kini gikinahanglan sa pagpauswag sa paglambo sa hinigala nga resyon tali sa mga\nnasud.\nSamtang ang katawhan sa Tinipong Kanasuran (UN) naghimo diha sa lagda sa pagmatuod pag-\nusab sa ilang pagsalig sa sukaranan sa tawhanong mga katungod sa kabililhon ug\nkamahinungdanon sa mga tawo ug sa managsamang katungod sa mga lalaki ug mga babaye ug\nmalig-on sa pagpalambo sa sosyal nga kauswagan ug sa mas maayong sumbanan sa kinabuhi\nsa mas halapad nga kagawasan.\nSamtang ang mga sakop sa mga nasud nanumpa sa ilang kaugalingon sa pagtuman, uban sa\npagtambayayong sa Tinipong Kanasuran, ang pagpalambo sa malukpanong pagtahud ug pag-\natiman sa tawhanong mga katungod ug gikinahanglang mga kagawasan.\nSamtang yanong gikasabutan niining mga katungod ug mga kagawasan ang sangputanan sa\nbug-os nga pagtuman sa maong saad.\nKaron, tungod niini, ang tibuok Asembleya nagpahayag:\nKining Malukpanong Deklarasyon sa Tawhanong mga Katungod isip dayag nga sumbanan sa\ntanang katawhan ug mga kanasuran, nga sa katapusan nga ang matag tawo ug matag bahin sa\nkatilingban, makanunayong magabansay niining Deklarasyon sa hunahuna, sa pagsalig sa\nmalukpanon ug malampuson nga pagtamud ug pagtuman, alang sa tanang katawhan sa sakup\nnga mga nasud ug alang sa mga katawhan usab sa mga ginsakpang kayutaan ubos sa ilang\ngahum.\nArtikulo 1\nAng tanang katawhan gipakatawo nga may kagawasan ug managsama sa kabililhon. Sila\ngigasahan sa salabutan ug tanlag og mag-ilhanay isip managsoon sa usa'g-usa diha sa\ndiwa sa ospiritu.\nArtikulo 2\nAng matag usa adunay luna sa tanang mga katungod ug mga kagawasan gihan-ay niining\nDeklarasyon, sa walay pagpihig sa bisan unsa, sama sa kaliwat, tribu, bulok sekso,\npinulongan, relihiyon, politikal o sosyal nga kagikan, kabtangan, pagkatawo o uban pang\nkahimtang.",
            "Image": "68d737e5b982103a569a14ad8fab7dcf"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dugang pa, dili himoon ang pagpihig pinasikad sa politikal, gahum o internasyonal nga\nkahimtang sa nasud o ginsakpang kayutaan diin ang tawo nahisakop, bisan kon kini\ngawasnon, gisalig, walay kinaugalingong kagamhanan o ubos sa bisan unsang limitasyon sa\nkamandoan.\nArtikulo 3\nAng matag usa adunay katungod sa kinabuhi, kaugalingnan ug seguridad sa pagkatawo.\nArtikulo 4\nWalay bisan kinsa nga ibanlod sa pagkaulipon o pugson sa paghimo sa bug-at nga\nbuluhaton kay ginadili ang tanang matang sa paghimo niini.\nArtikulo 5\nWalay bisan kinsa ang ibutang sa kasakit o sa sinalbahis, dili makatawo o pagpakaulaw o\nkastiguhon.\nArtikulo 6\nAng matag usa adunay katungod nga ilhon isip tawo atubangan sa balaod.\nArtikulo 7\nAng tanan managsama atubangan sa balaod ug may katungod sa walay pagpihig sa\nmanagsamang panalipod sa balaod. Ang tanan adunay katungod sa managsamang panalipod\nbatok sa bisan unsang pagpihig nga makapalas niining Deklarasyon ug batok sa bisan\nunsang hinungdan sa maong pagpihig.\nArtikulo 8\nAng matag usa adunay katungod sa masangputong paagi sumala sa batid sa mga husgadong\nnasyonal alang sa mga buhat nga kalapasan sa sukaranang mga katungod nga gihatag kaniya\nsa Konstitusyon o sa balaod.\nArtikulo 9\nWalay si bisan kinsa ang aristuhon pinsagi sa butangbutang, ibutang sa pagpugong, o\npahiklingon sa layong dapit.\nArtikulo 10\nAng tanan may katungod sa hingpit nga pagkaparehas sa usa ka maangayon ug publikong\nhusay sa usa ka gawasnon ug hukmanan nga walay gidapigan diha sa paghukom sa iyang mga\nkatungod ug mga katungdanan ug bisan unsang kriminal nga sumbong batok kaniya.\nArtikulo 11\nMatag usa nga sinumbong sa usa ka may silot nga kalapasan adunay katungod nga paka-\ningnon nga walay sala hangtund masuta sumala sa balaod sa usa ka publiko nga husay diin\nanaa kaniya ang tanang mga kasegurohan nga gikinahanglan sa iyang panalipod.\nWalay usa nga hukman nga masalaypon sa bisan unsang salaud nga may penal nga silot sa\nsaysay sa bisan unsang buhat o pagpakyas nga wala gibaod sa penal nga kasaypanan, ubos\nsa nasyonal o internasyonal nga balaod, sa panahon nga kini nabuhat. Ni ang mas bug-at\nnga silot ipahamtang kay sa usa nga angay sa panahon nga ang maong salaud nahimo.",
            "Image": "a051bd8d9c289b85606a3be7520c1f26"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artikulo 12\nWalay si bisan kinsa ang ibutang sa dili makatarunganong pagpanghilabot sa iyang pag-\ninusara, pamilya, puloy-anan o komunikasyon, ni ataki sa iyang dungog ug maayong\npangalan. Ang matag usa may katungod sa pagpanalipod atubangan sa balaod batok sa\nnahisgutang dili makatarunganong pag-ataki.\nArtikulo 13\nAng matag usa adunay katungod sa kagawasan sa paglihok ug puloy-anan sulod sa\nkaugalingong utlanan sa matag nasud.\nAng matag usa adunay katungod sa pagbiya sa bisan unsang nasud, lakip and iyang\nkaugalkingon, ug sa pagbalik sa iyang nasud.\nArtikulo 14\nAng matag usa adunay katungod sa pagtinguha ug sa paglingawlingaw sa ubang nasud\ndalangpan gikan sa pagpanggukod o pagpanglutos.\nKining maong mga katungod mahimong dili ikapangaliyupo sa higayon sa mga pagedmanda\ndiin matuod nga nagagikan sa dili-politikal nga mga kalapasan o gikan sa mga buhat nga\nsupak sa mga katuyoan ug mga sukaranan sa Tinipong Kanasuran.\nArtikulo 15\nAng matag usa adunay katungod sa pagkanasudnon.\nWalay bisan kinsa nga sa walay katarungan hukasan sa iyang pagkanasudnon ni dili\nhatagan sa katungod sa pagbalhin sa iyang pagkanasudnon.\nArtikulo 16\nAng lalaki ug babaye nga hingkod na og panuigon, sa walay pagkakuto tungod sa kaliwat,\npagkalungsoranon o relihiyon, adunay katungod sa pagminyo ug sa pagmugna og pamilya.\nSila gihatagan sa managsamang katungod sama sa kaminyoon, panahon sa kaminyoon ug sa\npagkabungkag.\nAng kaminyoon mahimo lamang diha sa gawasnon ug hingpit nga pagtugot sa naghunahuna nga\nmagtiayon.\nAng pamilya mao ang sagad ug tinubdan sa pundok sa katilingban ug may katungod nga\npanalipdan sa katilingban ug sa nasud.\nArtikulo 17\nAng matag usa adunay katungod sa pagpanag-iya og kaugalingong kabtangan lakip ang\npagpakig-kumbuya sa uban.\nWalay si bisan kinsa nga sa walay katarungan kuhaan sa iyang kabtangan.\nArtikulo 18\nAng matag usa adunay katungod sa kagawasan sa hunahuna, tanlag, ug relihiyon. Kining\nkatungod nagalakip sa kagawasan sa pag-ilis sa iyang relihiyon o pagtoo, ug kagawasan\nbisan mag-inusara o katilingbanon lakip ang uban og sa publiko o pribado, sa pagpadayag\nsa iyang relihiyon o pagtoo o pagtudlo sa pagtoo, pagbansay, pagsimba ug pagtuman.",
            "Image": "ee1d8d42d26b380988e7a2358d3d39ba"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artikulo 19\nAng matag usa adunay katungod sa hunahuna ug pagsulti. Kining katungod nagalakip sa\nkagawasan sa pagpugong sa hunahuna sa walay paghilabot ug sa pagpangita, pagdawat o sa\npaghatag og kasayuran ug panahum pinaagi sa bisan unsang matang sa komunikasyon sa\nwalay pagtagad sa mga utlanan.\nArtikulo 20\nAng matag usa adunay katungod sa kagawasan sa malinawong asembleya ug asosasyon.\nWalay si bisan kinsa ang mapugos sa pagpasakop sa asosasyon.\nArtikulo 21\nAng matag usa adunay katungod sa pagsalmot sa panggamhanan sa iyang kaugalingong nasud,\nsa laktod o pinaagi sa pagpili ug mga diputado.\nAng matag usa adunay katungod sa managsamang pagsulod sa serbisyo publiko sa iyang\nkaugalingong nasud.\nAng kabubut-on sa katawhan maoy basehanan sa gahum sa kagamhanan; kini gipadayag sa\nmatag karon ug unya ug lunsay nga piniliay nga ginahimo nga malukpanon ug managsamang\nkatungod sa pagboto og pagahimoon nga tinago nga pagboto o managsamang gawasnon sa\npagbotar.\nArtikulo 22\nAng matag usa, isip sakop sa katilingban, may katungod sa sosyal nga panalipod ug may\nkatungod sa pagtuman pinaagi sa nasyonal nga paningkamot ug internasyonal nga\npanagbulig ug diha sa panag-uyon uban sa organisasyon og kahinguhaan sa matag nasud, sa\nekonomiya, sosyal ug kultural nga mga katungod nga kinahanglanon kaayo alang sa iyang\nkabililhon og sa gawasnong paglambo sa iyag pagkatawo.\nArtikulo 23\nAng matag usa adunay katungod sa pagtrabaho, sa gawasnong pagpili sa trabaho, sa\nmaangayon ug mapuslanon nga mga kahimtang sa trabaho ug sa panalipod batok sa walay\ntrabaho.\nAng matag usa, sa walay pagpinig, adunay katungod sa managsamang suhol sa samang\ntrabaho.\nAng matag usa nga nagtrabaho adunay katungod sa maangayon ug mapuslanon nga suhol nga\nmaghatag kasegurohan sa iyang kaugalingon og sa iyang pamilya ang pagkinabuhi nga\nangayansa tawhanong kaambong ug dugang, kung gikinahanglan, sa ubang paagi sa sosyal\nnga panalipod.\nAng matag usa adunay katungod sa pagporma ug sa pagsalmot sa \"trade unions\" alang sa\npanalipod sa iyang tinguha.\nArtikulo 24\nAng matag usa adunay katungod sa pagpahulay ug paglulinghayaw, lakip na ang\nmakatarunganong limitasyon sa oras sa pagtrabaho ug matag karon ug unya nga bakasyon\nnga may suhol.",
            "Image": "da85be7263838a2f0bfdf3593de304cd"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artikulo 25\nAng matag usa adunay katungod sa panig-ingnan nga pagkinabuhi husto alang sa maayong\npanglawas og kauswagan sa iyang kaugalingon ug sa iyang pamilya, lakip na ang pagkaon,\nbisti, balay, ug medisina nga pag-amuma ug gikinahanglang serbisyo sosyal ug katungod\nsa seguridad sa panahon nga mawad-an og trabaho, sakit, kabilinggan sa panglawas,\npagkabalo, pagkatigulang o uban nga kulang sa panginabuhi sama sa kahimtang nga wala sa\natong pagdumala.\nAng mga inahan ug kabataan may katungod sa linain nga pag-amuma ug panabang. Tanang\nkabataan, nga natawo sulod o gawas sa kaminyoon makapahimulos sa managsamang sosyal nga\npanalipod.\nArtikulo 26\nAng matag usa adunay katungod sa edukasyon. Kinahanglan nga ang edukasyon walay bayad,\nbisan diha na lang sa elementarya ug sa sukaranang ang-ang. Ang elementarya nga\nedukasyon kinahanglan pinugos. Tiknikal og propisyonal nga edukasyon pagahimoon nga\nmapuslan ug ang hataas nga edukasyon gikinahanglang makab-ot sa tanan basi sa katakus.\nAng edukasyon maggiya sa tibook nga paglambo sa tawhanong personalidad ug sa paglig-on\nsa patahod sa tawhanong mga katungod ug sukaranang mga kagawasan. Kini makapausbaw sa\npagsabot, pagka-mapasayloon ug panaghigalaay sa mga kanasuran, kaliwatan o relihiyong\nmga pundok, og magapadayon sa mga kalihukan sa Tinipong Kanasuran alang sa paggalam sa\nkalinaw.\nAng mga ginikanan adunay unang katungod sa pagpili sa matang sa edukasyon nga mahatag\nsa ilang mga anak.\nArtikulo 27\nAng matag usa adunay katungod sa gawasnon nga pagsalmot sa mga kulturanhong kinabuhi sa\nkatilingban, sa pagtagamtam sa mga arte ug pagpaambit sa siyentipikong kauswagan ug mga\nbinipisyo.\nAng matag usa adunay katungod sa panalipod sa moral ug material nga mga interes nga\nresulta gikan sa bisan unsang siyentipiko, literaryo o artistikong panggama nga diin\nsiya ang nagmugna.\nArtikulo 28\nAng matag usa adunay katungod sa sosyal ug internasyonal nga kalinaw nga ang mga\nkatungod ug mga kagawasan nga gipahayag niining Deklarasyon mahimong matuman sa\nhingpit.\nArtikulo 29\nAng matag usa adunay katungdanan ngadto sa katilingban diin kon mag-inusara, ang\ngawasnon ug hingpit nga paglambo sa iyang pagkatawo mahimo.\nSa pagbansay sa iyang mga katungod, ang matag usa mahimo lamang nga mag-agad sa\nlimitasyon sama sa nga piho sa balaod, bugtong alang sa katuyoan sama sa gipasalig nga\nigo sa pag-ila ug pagtahod sa mga katungod ug mga kagawasan sa uban ug sa panagtagbo sa\nmanggiangayon nga kinahanglanon sa moralidad, publiko nga kasugoan ug ang kasagaran nga\nkauswagan sa demokratiko nga katilingban.",
            "Image": "250d35130f9103abe047bd9e5858785f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Kining mga katungod ug kagawasan unta dili mahimong gamiton nga supak sa mga katuyoan\nug sumbanan sa Tinipong Kanasuran.\nArtikulo 30\nWalay bisan unsa niining Deklarasyon nga mahimong hubaron sa bisan kinsang Nasud,\npundok o tawo ang bisan unsang katungod sa paghimo sa bisan unsang kalihukan o sa\npaghimo sa bisan unsang buhat nga ang tumong mao ang pagwagtang sa bisan unsang mga\nkatungod ug kagawasan nga nahipatik dinhi.",
            "Image": "1bd441ab8faf5ebe690c4b786cc2d6da"
        }
    }
}

{
    "MetaData": {
        "Author": null,
        "Creation_Date": 1581467391,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0f5e721e1156fc9c417a5a56f4e9d90b",
            "Index": 0,
            "Label": "1",
            "Size": [
                595.0,
                842.0
            ],
            "Text": "MALUKPANONG DEKLARASYON SA TAWHANONG MGA KATUNGOD\n[Preamble]\nSamtamg ang pag-ila sa tiunay nga kabililhon ug sa managsama ug dili\nmaagaw nga mga katungod sa tanang sakup sa tawhanong banay mao and\nsukaranan sa kagawasan, hustisya ug kalinaw sa kalibutan.\nSamtang ang wala pagtagad ug pagbiaybiay sa mga tawhanong katungod\nmisangpot samabangis nga mga buhat nga nagbiaybiay sa tanlag sa\nkatawhan, ug ang pag-abot sa usa ka kalibutan diin ang tanang katawhan\nmakapahimulos/makatagamtam sa kagawasan sa pagsulti ug pagtoo ug\nkagawasan gikan sa kahadlok ug sa panginahanglan gimantala isip\npinakahingpit nga tinguha sa yanong katawhan.\nSamtang kini gikinahanglan kung ang tawo dili mapugos sa pagdangop, isip\nkatapusang dalangpan, sa pag-alsa batok sa pagpanglupig ug\npaglisudlisod, nga ang tawhanong mga katungod mapanalipdan pinaagi sa\nmga lagda sa balaod.\nSamtang kini gikinahanglan sa pagpauswag sa paglambo sa hinigala nga\nresyon tali sa mga nasud.\nSamtang ang katawhan sa Tinipong Kanasuran (UN) naghimo diha sa lagda sa\npagmatuod pag-usab sa ilang pagsalig sa sukaranan sa tawhanong mga\nkatungod sa kabililhon ug kamahinungdanon sa mga tawo ug sa managsamang\nkatungod sa mga lalaki ug mga babaye ug malig-on sa pagpalambo sa sosyal\nnga kauswagan ug sa mas maayong sumbanan sa kinabuhi sa mas halapad nga\nkagawasan.\nSamtang ang mga sakop sa mga nasud nanumpa sa ilang kaugalingon sa\npagtuman, uban sa pagtambayayong sa Tinipong Kanasuran, ang pagpalambo\nsa malukpanong pagtahud ug pag-atiman sa tawhanong mga katungod ug\ngikinahanglang mga kagawasan.\nSamtang yanong gikasabutan niining mga katungod ug mga kagawasan ang\nsangputanan sa bug-os nga pagtuman sa maong saad.\nKaron, tungod niini, ang tibuok Asembleya nagpahayag:\nKining Malukpanong Deklarasyon sa Tawhanong mga Katungod isip dayag nga\nsumbanan sa tanang katawhan ug mga kanasuran, nga sa katapusan nga ang\nmatag tawo ug matag bahin sa katilingban, makanunayong magabansay\nniining Deklarasyon sa hunahuna, sa pagsalig sa malukpanon ug malampuson\nnga pagtamud ug pagtuman, alang sa tanang katawhan sa sakup nga mga\nnasud ug alang sa mga katawhan usab sa mga ginsakpang kayutaan ubos sa\nilang gahum.\nArtikulo 1\nAng tanang katawhan gipakatawo nga may kagawasan ug managsama sa\nkabililhon. Sila gigasahan sa salabutan ug tanlag og mag-ilhanay isip\nmanagsoon sa usa'g-usa diha sa diwa sa ospiritu.\nArtikulo 2"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7f0e69cba77b6dee20823eff375781a2",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ang matag usa adunay luna sa tanang mga katungod ug mga kagawasan gihan-\nay niining Deklarasyon, sa walay pagpihig sa bisan unsa, sama sa\nkaliwat, tribu, bulok sekso, pinulongan, relihiyon, politikal o sosyal\nnga kagikan, kabtangan, pagkatawo o uban pang kahimtang.\nDugang pa, dili himoon ang pagpihig pinasikad sa politikal, gahum o\ninternasyonal nga kahimtang sa nasud o ginsakpang kayutaan diin ang tawo\nnahisakop, bisan kon kini gawasnon, gisalig, walay kinaugalingong\nkagamhanan o ubos sa bisan unsang limitasyon sa kamandoan.\nArtikulo 3\nAng matag usa adunay katungod sa kinabuhi, kaugalingnan ug seguridad sa\npagkatawo.\nArtikulo 4\nWalay bisan kinsa nga ibanlod sa pagkaulipon o pugson sa paghimo sa bug-\nat nga buluhaton kay ginadili ang tanang matang sa paghimo niini.\nArtikulo 5\nWalay bisan kinsa ang ibutang sa kasakit o sa sinalbahis, dili makatawo\no pagpakaulaw o kastiguhon.\nArtikulo 6\nAng matag usa adunay katungod nga ilhon isip tawo atubangan sa balaod.\nArtikulo 7\nAng tanan managsama atubangan sa balaod ug may katungod sa walay\npagpihig sa managsamang panalipod sa balaod. Ang tanan adunay katungod\nsa managsamang panalipod batok sa bisan unsang pagpihig nga makapalas\nniining Deklarasyon ug batok sa bisan unsang hinungdan sa maong\npagpihig.\nArtikulo 8\nAng matag usa adunay katungod sa masangputong paagi sumala sa batid sa\nmga husgadong nasyonal alang sa mga buhat nga kalapasan sa sukaranang\nmga katungod nga gihatag kaniya sa Konstitusyon o sa balaod.\nArtikulo 9\nWalay si bisan kinsa ang aristuhon pinsagi sa butangbutang, ibutang sa\npagpugong, o pahiklingon sa layong dapit.\nArtikulo 10\nAng tanan may katungod sa hingpit nga pagkaparehas sa usa ka maangayon\nug publikong husay sa usa ka gawasnon ug hukmanan nga walay gidapigan\ndiha sa paghukom sa iyang mga katungod ug mga katungdanan ug bisan\nunsang kriminal nga sumbong batok kaniya.\nArtikulo 11"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2e50a08ba9fe8d3d18e4bba1350f73a8",
            "Index": 2,
            "Label": "3",
            "Size": [
                595.0,
                842.0
            ],
            "Text": "Matag usa nga sinumbong sa usa ka may silot nga kalapasan adunay\nkatungod nga paka-ingnon nga walay sala hangtund masuta sumala sa balaod\nsa usa ka publiko nga husay diin anaa kaniya ang tanang mga kasegurohan\nnga gikinahanglan sa iyang panalipod.\nWalay usa nga hukman nga masalaypon sa bisan unsang salaud nga may penal\nnga silot sa saysay sa bisan unsang buhat o pagpakyas nga wala gibaod sa\npenal nga kasaypanan, ubos sa nasyonal o internasyonal nga balaod, sa\npanahon nga kini nabuhat. Ni ang mas bug-at nga silot ipahamtang kay sa\nusa nga angay sa panahon nga ang maong salaud nahimo.\nArtikulo 12\nWalay si bisan kinsa ang ibutang sa dili makatarunganong pagpanghilabot\nsa iyang pag-inusara, pamilya, puloy-anan o komunikasyon, ni ataki sa\niyang dungog ug maayong pangalan. Ang matag usa may katungod sa\npagpanalipod atubangan sa balaod batok sa nahisgutang dili\nmakatarunganong pag-ataki.\nArtikulo 13\nAng matag usa adunay katungod sa kagawasan sa paglihok ug puloy-anan\nsulod sa kaugalingong utlanan sa matag nasud.\nAng matag usa adunay katungod sa pagbiya sa bisan unsang nasud, lakip\nand iyang kaugalkingon, ug sa pagbalik sa iyang nasud.\nArtikulo 14\nAng matag usa adunay katungod sa pagtinguha ug sa paglingawlingaw sa\nubang nasud dalangpan gikan sa pagpanggukod o pagpanglutos.\nKining maong mga katungod mahimong dili ikapangaliyupo sa higayon sa mga\npagedmanda diin matuod nga nagagikan sa dili-politikal nga mga kalapasan\no gikan sa mga buhat nga supak sa mga katuyoan ug mga sukaranan sa\nTinipong Kanasuran.\nArtikulo 15\nAng matag usa adunay katungod sa pagkanasudnon.\nWalay bisan kinsa nga sa walay katarungan hukasan sa iyang pagkanasudnon\nni dili hatagan sa katungod sa pagbalhin sa iyang pagkanasudnon.\nArtikulo 16\nAng lalaki ug babaye nga hingkod na\ntungod sa kaliwat, pagkalungsoranon\npagminyo ug sa pagmugna og pamilya.\nkatungod sama sa kaminyoon, panahon\nog panuigon, sa walay pagkakuto\no relihiyon, adunay katungod sa\nSila gihatagan sa managsamang\nsa kaminyoon ug sa pagkabungkag.\nAng kaminyoon mahimo lamang diha sa gawasnon ug hingpit nga pagtugot sa\nnaghunahuna nga magtiayon.\nAng pamilya mao ang sagad ug tinubdan sa pundok sa katilingban ug may\nkatungod nga panalipdan sa katilingban ug sa nasud."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "97309c1fb9877c3ed02a6016cd56ba00",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artikulo 17\nAng matag usa adunay katungod sa pagpanag-iya og kaugalingong kabtangan\nlakip ang pagpakig-kumbuya sa uban.\nWalay si bisan kinsa nga sa walay katarungan kuhaan sa iyang kabtangan.\nArtikulo 18\nAng matag usa adunay katungod sa kagawasan sa hunahuna, tanlag, ug\nrelihiyon. Kining katungod nagalakip sa kagawasan sa pag-ilis sa iyang\nrelihiyon o pagtoo, ug kagawasan bisan mag-inusara o katilingbanon lakip\nang uban og sa publiko o pribado, sa pagpadayag sa iyang relihiyon o\npagtoo o pagtudlo sa pagtoo, pagbansay, pagsimba ug pagtuman.\nArtikulo 19\nAng matag usa adunay katungod sa hunahuna ug pagsulti. Kining katungod\nnagalakip sa kagawasan sa pagpugong sa hunahuna sa walay paghilabot ug\nsa pagpangita, pagdawat o sa paghatag og kasayuran ug panahum pinaagi sa\nbisan unsang matang sa komunikasyon sa walay pagtagad sa mga utlanan.\nArtikulo 20\nAng matag usa adunay katungod sa kagawasan sa malinawong asembleya ug\nasosasyon.\nWalay si bisan kinsa ang mapugos sa pagpasakop sa asosasyon.\nArtikulo 21\nAng matag usa adunay katungod sa pagsalmot sa panggamhanan sa iyang\nkaugalingong nasud, sa laktod o pinaagi sa pagpili ug mga diputado.\nAng matag usa adunay katungod sa managsamang pagsulod sa serbisyo\npubliko sa iyang kaugalingong nasud.\nAng kabubut-on sa katawhan maoy basehanan sa gahum sa kagamhanan; kini\ngipadayag sa matag karon ug unya ug lunsay nga piniliay nga ginahimo nga\nmalukpanon ug managsamang katungod sa pagboto og pagahimoon nga tinago\nnga pagboto o managsamang gawasnon sa pagbotar.\nArtikulo 22\nAng matag usa, isip sakop sa katilingban, may katungod sa sosyal nga\npanalipod ug may katungod sa pagtuman pinaagi sa nasyonal nga\npaningkamot ug internasyonal nga panagbulig ug diha sa panag-uyon uban\nsa organisasyon og kahinguhaan sa matag nasud, sa ekonomiya, sosyal ug\nkultural nga mga katungod nga kinahanglanon kaayo alang sa iyang\nkabililhon og sa gawasnong paglambo sa iyag pagkatawo.\nArtikulo 23\nAng matag usa adunay katungod sa pagtrabaho, sa gawasnong pagpili sa\ntrabaho, sa maangayon ug mapuslanon nga mga kahimtang sa trabaho ug sa\npanalipod batok sa walay trabaho."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4b165dc9e1aff1d9219706a28433a55b",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ang matag usa, sa walay pagpinig, adunay katungod sa managsamang suhol\nsa samang trabaho.\nAng matag usa nga nagtrabaho adunay katungod sa maangayon ug mapuslanon\nnga suhol nga maghatag kasegurohan sa iyang kaugalingon og sa iyang\npamilya ang pagkinabuhi nga angayansa tawhanong kaambong ug dugang, kung\ngikinahanglan, sa ubang paagi sa sosyal nga panalipod.\nAng matag usa adunay katungod sa pagporma ug sa pagsalmot sa \"trade\nunions\" alang sa panalipod sa iyang tinguha.\nArtikulo 24\nAng matag usa adunay katungod sa pagpahulay ug paglulinghayaw, lakip na\nang makatarunganong limitasyon sa oras sa pagtrabaho ug matag karon ug\nunya nga bakasyon nga may suhol.\nArtikulo 25\nAng matag usa adunay katungod sa panig-ingnan nga pagkinabuhi husto\nalang sa maayong panglawas og kauswagan sa iyang kaugalingon ug sa iyang\npamilya, lakip na ang pagkaon, bisti, balay, ug medisina nga pag-amuma\nug gikinahanglang serbisyo sosyal ug katungod sa seguridad sa panahon\nnga mawad-an og trabaho, sakit, kabilinggan sa panglawas, pagkabalo,\npagkatigulang o uban nga kulang sa panginabuhi sama sa kahimtang nga\nwala sa atong pagdumala.\nAng mga inahan ug kabataan may katungod sa linain nga pag-amuma ug\npanabang. Tanang kabataan, nga natawo sulod o gawas sa kaminyoon\nmakapahimulos sa managsamang sosyal nga panalipod.\nArtikulo 26\nAng matag usa adunay katungod sa edukasyon. Kinahanglan nga ang\nedukasyon walay bayad, bisan diha na lang sa elementarya ug sa\nsukaranang ang-ang. Ang elementarya nga edukasyon kinahanglan pinugos.\nTiknikal og propisyonal nga edukasyon pagahimoon nga mapuslan ug ang\nhataas nga edukasyon gikinahanglang makab-ot sa tanan basi sa katakus.\nAng edukasyon maggiya sa tibook nga paglambo sa tawhanong personalidad\nug sa paglig-on sa patahod sa tawhanong mga katungod ug sukaranang mga\nkagawasan. Kini makapausbaw sa pagsabot, pagka-mapasayloon ug\npanaghigalaay sa mga kanasuran, kaliwatan o relihiyong mga pundok, og\nmagapadayon sa mga kalihukan sa Tinipong Kanasuran alang sa paggalam sa\nkalinaw.\nAng mga ginikanan adunay unang katungod sa pagpili sa matang sa\nedukasyon nga mahatag sa ilang mga anak.\nArtikulo 27\nAng matag usa adunay katungod sa gawasnon nga pagsalmot sa mga\nkulturanhong kinabuhi sa katilingban, sa pagtagamtam sa mga arte ug\npagpaambit sa siyentipikong kauswagan ug mga binipisyo.\nAng matag usa adunay katungod sa panalipod sa moral ug material nga mga"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3df4d42b0fd8d48c8f7855a842cf6a2c",
            "Index": 5,
            "Label": "6",
            "Size": [
                595.0,
                842.0
            ],
            "Text": "interes nga resulta gikan sa bisan unsang siyentipiko, literaryo o\nartistikong panggama nga diin siya ang nagmugna.\nArtikulo 28\nAng matag usa adunay katungod sa sosyal ug internasyonal nga kalinaw nga\nang mga katungod ug mga kagawasan nga gipahayag niining Deklarasyon\nmahimong matuman sa hingpit.\nArtikulo 29\nAng matag usa adunay katungdanan ngadto sa katilingban diin kon mag-\ninusara, ang gawasnon ug hingpit nga paglambo sa iyang pagkatawo mahimo.\nSa pagbansay sa iyang mga katungod, ang matag usa mahimo lamang nga mag-\nagad sa limitasyon sama sa nga piho sa balaod, bugtong alang sa katuyoan\nsama sa gipasalig nga igo sa pag-ila ug pagtahod sa mga katungod ug mga\nkagawasan sa uban ug sa panagtagbo sa manggiangayon nga kinahanglanon sa\nmoralidad, publiko nga kasugoan ug ang kasagaran nga kauswagan sa\ndemokratiko nga katilingban.\nKining mga katungod ug kagawasan unta dili mahimong gamiton nga supak sa\nmga katuyoan ug sumbanan sa Tinipong Kanasuran.\nArtikulo 30\nWalay bisan unsa niining Deklarasyon nga mahimong hubaron sa bisan\nkinsang Nasud, pundok o tawo ang bisan unsang katungod sa paghimo sa\nbisan unsang kalihukan o sa paghimo sa bisan unsang buhat nga ang tumong\nmao ang pagwagtang sa bisan unsang mga katungod ug kagawasan nga\nnahipatik dinhi."
        }
    }
}

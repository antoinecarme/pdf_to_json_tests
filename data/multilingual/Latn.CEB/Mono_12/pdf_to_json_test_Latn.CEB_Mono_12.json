{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467373,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "MALUKPANONG DEKLARASYON SA TAWHANONG MGA KATUNGOD\n[Preamble]\nSamtamg ang pag-ila sa tiunay nga kabililhon ug sa managsama ug dili maagaw nga mga katungod sa\ntanang sakup sa tawhanong banay mao and sukaranan sa kagawasan, hustisya ug kalinaw sa\nkalibutan.\nSamtang ang wala pagtagad ug pagbiaybiay sa mga tawhanong katungod misangpot samabangis nga mga\nbuhat nga nagbiaybiay sa tanlag sa katawhan, ug ang pag-abot sa usa ka kalibutan diin ang\ntanang katawhan makapahimulos/makatagamtam sa kagawasan sa pagsulti ug pagtoo ug kagawasan\ngikan sa kahadlok ug sa panginahanglan gimantala isip pinakahingpit nga tinguha sa yanong\nkatawhan.\nSamtang kini gikinahanglan kung ang tawo dili mapugos sa pagdangop, isip katapusang dalangpan,\nsa pag-alsa batok sa pagpanglupig ug paglisudlisod, nga ang tawhanong mga katungod mapanalipdan\npinaagi sa mga lagda sa balaod.\nSamtang kini gikinahanglan sa pagpauswag sa paglambo sa hinigala nga resyon tali sa mga nasud.\nSamtang ang katawhan sa Tinipong Kanasuran (UN) naghimo diha sa lagda sa pagmatuod pag-usab sa\nilang pagsalig sa sukaranan sa tawhanong mga katungod sa kabililhon ug kamahinungdanon sa mga\ntawo ug sa managsamang katungod sa mga lalaki ug mga babaye ug malig-on sa pagpalambo sa sosyal\nnga kauswagan ug sa mas maayong sumbanan sa kinabuhi sa mas halapad nga kagawasan.\nSamtang ang mga sakop sa mga nasud nanumpa sa ilang kaugalingon sa pagtuman, uban sa\npagtambayayong sa Tinipong Kanasuran, ang pagpalambo sa malukpanong pagtahud ug pag-atiman sa\ntawhanong mga katungod ug gikinahanglang mga kagawasan.\nSamtang yanong gikasabutan niining mga katungod ug mga kagawasan ang sangputanan sa bug-os nga\npagtuman sa maong saad.\nKaron, tungod niini, ang tibuok Asembleya nagpahayag:\nKining Malukpanong Deklarasyon sa Tawhanong mga Katungod isip dayag nga sumbanan sa tanang\nkatawhan ug mga kanasuran, nga sa katapusan nga ang matag tawo ug matag bahin sa katilingban,\nmakanunayong magabansay niining Deklarasyon sa hunahuna, sa pagsalig sa malukpanon ug\nmalampuson nga pagtamud ug pagtuman, alang sa tanang katawhan sa sakup nga mga nasud ug alang\nsa mga katawhan usab sa mga ginsakpang kayutaan ubos sa ilang gahum.\nArtikulo 1\nAng tanang katawhan gipakatawo nga may kagawasan ug managsama sa kabililhon. Sila gigasahan sa\nsalabutan ug tanlag og mag-ilhanay isip managsoon sa usa'g-usa diha sa diwa sa ospiritu.\nArtikulo 2\nAng matag usa adunay luna sa tanang mga katungod ug mga kagawasan gihan-ay niining Deklarasyon,\nsa walay pagpihig sa bisan unsa, sama sa kaliwat, tribu, bulok sekso, pinulongan, relihiyon,\npolitikal o sosyal nga kagikan, kabtangan, pagkatawo o uban pang kahimtang.\nDugang pa, dili himoon ang pagpihig pinasikad sa politikal, gahum o internasyonal nga kahimtang\nsa nasud o ginsakpang kayutaan diin ang tawo nahisakop, bisan kon kini gawasnon, gisalig, walay\nkinaugalingong kagamhanan o ubos sa bisan unsang limitasyon sa kamandoan.\nArtikulo 3\nAng matag usa adunay katungod sa kinabuhi, kaugalingnan ug seguridad sa pagkatawo.\nArtikulo 4\nWalay bisan kinsa nga ibanlod sa pagkaulipon o pugson sa paghimo sa bug-at nga buluhaton kay\nginadili ang tanang matang sa paghimo niini.\nArtikulo 5\nWalay bisan kinsa ang ibutang sa kasakit o sa sinalbahis, dili makatawo o pagpakaulaw o\nkastiguhon.\nArtikulo 6\nAng matag usa adunay katungod nga ilhon isip tawo atubangan sa balaod.\nArtikulo 7",
            "Image": "0e2b5ed2b48b4d7f8cdbf2914b26209b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ang tanan managsama atubangan sa balaod ug may katungod sa walay pagpihig sa managsamang\npanalipod sa balaod. Ang tanan adunay katungod sa managsamang panalipod batok sa bisan unsang\npagpihig nga makapalas niining Deklarasyon ug batok sa bisan unsang hinungdan sa maong\npagpihig.\nArtikulo 8\nAng matag usa adunay katungod sa masangputong paagi sumala sa batid sa mga husgadong nasyonal\nalang sa mga buhat nga kalapasan sa sukaranang mga katungod nga gihatag kaniya sa Konstitusyon\no sa balaod.\nArtikulo 9\nWalay si bisan kinsa ang aristuhon pinsagi sa butangbutang, ibutang sa pagpugong, o pahiklingon\nsa layong dapit.\nArtikulo 10\nAng tanan may katungod sa hingpit nga pagkaparehas sa usa ka maangayon ug publikong husay sa\nusa ka gawasnon ug hukmanan nga walay gidapigan diha sa paghukom sa iyang mga katungod ug mga\nkatungdanan ug bisan unsang kriminal nga sumbong batok kaniya.\nArtikulo 11\nMatag usa nga sinumbong sa usa ka may silot nga kalapasan adunay katungod nga paka-ingnon nga\nwalay sala hangtund masuta sumala sa balaod sa usa ka publiko nga husay diin anaa kaniya ang\ntanang mga kasegurohan nga gikinahanglan sa iyang panalipod.\nWalay usa nga hukman nga masalaypon sa bisan unsang salaud nga may penal nga silot sa saysay sa\nbisan unsang buhat o pagpakyas nga wala gibaod sa penal nga kasaypanan, ubos sa nasyonal o\ninternasyonal nga balaod, sa panahon nga kini nabuhat. Ni ang mas bug-at nga silot ipahamtang\nkay sa usa nga angay sa panahon nga ang maong salaud nahimo.\nArtikulo 12\nWalay si bisan kinsa ang ibutang sa dili makatarunganong pagpanghilabot sa iyang pag-inusara,\npamilya, puloy-anan o komunikasyon, ni ataki sa iyang dungog ug maayong pangalan. Ang matag usa\nmay katungod sa pagpanalipod atubangan sa balaod batok sa nahisgutang dili makatarunganong pag-\nataki.\nArtikulo 13\nAng matag usa adunay katungod sa kagawasan sa paglihok ug puloy-anan sulod sa kaugalingong\nutlanan sa matag nasud.\nAng matag usa adunay katungod sa pagbiya sa bisan unsang nasud, lakip and iyang kaugalkingon,\nug sa pagbalik sa iyang nasud.\nArtikulo 14\nAng matag usa adunay katungod sa pagtinguha ug sa paglingawlingaw sa ubang nasud dalangpan\ngikan sa pagpanggukod o pagpanglutos.\nKining maong mga katungod mahimong dili ikapangaliyupo sa higayon sa mga pagedmanda diin matuod\nnga nagagikan sa dili-politikal nga mga kalapasan o gikan sa mga buhat nga supak sa mga\nkatuyoan ug mga sukaranan sa Tinipong Kanasuran.\nArtikulo 15\nAng matag usa adunay katungod sa pagkanasudnon.\nWalay bisan kinsa nga sa walay katarungan hukasan sa iyang pagkanasudnon ni dili hatagan sa\nkatungod sa pagbalhin sa iyang pagkanasudnon.\nArtikulo 16\nAng lalaki ug babaye nga hingkod na og panuigon, sa walay pagkakuto tungod sa kaliwat,\npagkalungsoranon o relihiyon, adunay katungod sa pagminyo ug sa pagmugna og pamilya. Sila\ngihatagan sa managsamang katungod sama sa kaminyoon, panahon sa kaminyoon ug sa pagkabungkag.\nAng kaminyoon mahimo lamang diha sa gawasnon ug hingpit nga pagtugot sa naghunahuna nga\nmagtiayon.\nAng pamilya mao ang sagad ug tinubdan sa pundok sa katilingban ug may katungod nga panalipdan\nsa katilingban ug sa nasud.",
            "Image": "3b09efbb1f76965a2d6f82c99b850e02"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Artikulo 17\nAng matag usa adunay katungod sa pagpanag-iya og kaugalingong kabtangan lakip ang pagpakig-\nkumbuya sa uban.\nWalay si bisan kinsa nga sa walay katarungan kuhaan sa iyang kabtangan.\nArtikulo 18\nAng matag usa adunay katungod sa kagawasan sa hunahuna, tanlag, ug relihiyon. Kining katungod\nnagalakip sa kagawasan sa pag-ilis sa iyang relihiyon o pagtoo, ug kagawasan bisan mag-inusara\no katilingbanon lakip ang uban og sa publiko o pribado, sa pagpadayag sa iyang relihiyon o\npagtoo o pagtudlo sa pagtoo, pagbansay, pagsimba ug pagtuman.\nArtikulo 19\nAng matag usa adunay katungod sa hunahuna ug pagsulti. Kining katungod nagalakip sa kagawasan\nsa pagpugong sa hunahuna sa walay paghilabot ug sa pagpangita, pagdawat o sa paghatag og\nkasayuran ug panahum pinaagi sa bisan unsang matang sa komunikasyon sa walay pagtagad sa mga\nutlanan.\nArtikulo 20\nAng matag usa adunay katungod sa kagawasan sa malinawong asembleya ug asosasyon.\nWalay si bisan kinsa ang mapugos sa pagpasakop sa asosasyon.\nArtikulo 21\nAng matag usa adunay katungod sa pagsalmot sa panggamhanan sa iyang kaugalingong nasud, sa\nlaktod o pinaagi sa pagpili ug mga diputado.\nAng matag usa adunay katungod sa managsamang pagsulod sa serbisyo publiko sa iyang kaugalingong\nnasud.\nAng kabubut-on sa katawhan maoy basehanan sa gahum sa kagamhanan; kini gipadayag sa matag karon\nug unya ug lunsay nga piniliay nga ginahimo nga malukpanon ug managsamang katungod sa pagboto\nog pagahimoon nga tinago nga pagboto o managsamang gawasnon sa pagbotar.\nArtikulo 22\nAng matag usa, isip sakop sa katilingban, may katungod sa sosyal nga panalipod ug may katungod\nsa pagtuman pinaagi sa nasyonal nga paningkamot ug internasyonal nga panagbulig ug diha sa\npanag-uyon uban sa organisasyon og kahinguhaan sa matag nasud, sa ekonomiya, sosyal ug kultural\nnga mga katungod nga kinahanglanon kaayo alang sa iyang kabililhon og sa gawasnong paglambo sa\niyag pagkatawo.\nArtikulo 23\nAng matag usa adunay katungod sa pagtrabaho, sa gawasnong pagpili sa trabaho, sa maangayon ug\nmapuslanon nga mga kahimtang sa trabaho ug sa panalipod batok sa walay trabaho.\nAng matag usa, sa walay pagpinig, adunay katungod sa managsamang suhol sa samang trabaho.\nAng matag usa nga nagtrabaho adunay katungod sa maangayon ug mapuslanon nga suhol nga maghatag\nkasegurohan sa iyang kaugalingon og sa iyang pamilya ang pagkinabuhi nga angayansa tawhanong\nkaambong ug dugang, kung gikinahanglan, sa ubang paagi sa sosyal nga panalipod.\nAng matag usa adunay katungod sa pagporma ug sa pagsalmot sa \"trade unions\" alang sa panalipod\nsa iyang tinguha.\nArtikulo 24\nAng matag usa adunay katungod sa pagpahulay ug paglulinghayaw, lakip na ang makatarunganong\nlimitasyon sa oras sa pagtrabaho ug matag karon ug unya nga bakasyon nga may suhol.\nArtikulo 25\nAng matag usa adunay katungod sa panig-ingnan nga pagkinabuhi husto alang sa maayong panglawas\nog kauswagan sa iyang kaugalingon ug sa iyang pamilya, lakip na ang pagkaon, bisti, balay, ug\nmedisina nga pag-amuma ug gikinahanglang serbisyo sosyal ug katungod sa seguridad sa panahon\nnga mawad-an og trabaho, sakit, kabilinggan sa panglawas, pagkabalo, pagkatigulang o uban nga\nkulang sa panginabuhi sama sa kahimtang nga wala sa atong pagdumala.\nAng mga inahan ug kabataan may katungod sa linain nga pag-amuma ug panabang. Tanang kabataan,",
            "Image": "97342827a8344ae79e86fe6b26086d39"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "nga natawo sulod o gawas sa kaminyoon makapahimulos sa managsamang sosyal nga panalipod.\nArtikulo 26\nAng matag usa adunay katungod sa edukasyon. Kinahanglan nga ang edukasyon walay bayad, bisan\ndiha na lang sa elementarya ug sa sukaranang ang-ang. Ang elementarya nga edukasyon kinahanglan\npinugos. Tiknikal og propisyonal nga edukasyon pagahimoon nga mapuslan ug ang hataas nga\nedukasyon gikinahanglang makab-ot sa tanan basi sa katakus.\nAng edukasyon maggiya sa tibook nga paglambo sa tawhanong personalidad ug sa paglig-on sa\npatahod sa tawhanong mga katungod ug sukaranang mga kagawasan. Kini makapausbaw sa pagsabot,\npagka-mapasayloon ug panaghigalaay sa mga kanasuran, kaliwatan o relihiyong mga pundok, og\nmagapadayon sa mga kalihukan sa Tinipong Kanasuran alang sa paggalam sa kalinaw.\nAng mga ginikanan adunay unang katungod sa pagpili sa matang sa edukasyon nga mahatag sa ilang\nmga anak.\nArtikulo 27\nAng matag usa adunay katungod sa gawasnon nga pagsalmot sa mga kulturanhong kinabuhi sa\nkatilingban, sa pagtagamtam sa mga arte ug pagpaambit sa siyentipikong kauswagan ug mga\nbinipisyo.\nAng matag usa adunay katungod sa panalipod sa moral ug material nga mga interes nga resulta\ngikan sa bisan unsang siyentipiko, literaryo o artistikong panggama nga diin siya ang nagmugna.\nArtikulo 28\nAng matag usa adunay katungod sa sosyal ug internasyonal nga kalinaw nga ang mga katungod ug\nmga kagawasan nga gipahayag niining Deklarasyon mahimong matuman sa hingpit.\nArtikulo 29\nAng matag usa adunay katungdanan ngadto sa katilingban diin kon mag-inusara, ang gawasnon ug\nhingpit nga paglambo sa iyang pagkatawo mahimo.\nSa pagbansay sa iyang mga katungod, ang matag usa mahimo lamang nga mag-agad sa limitasyon sama\nsa nga piho sa balaod, bugtong alang sa katuyoan sama sa gipasalig nga igo sa pag-ila ug\npagtahod sa mga katungod ug mga kagawasan sa uban ug sa panagtagbo sa manggiangayon nga\nkinahanglanon sa moralidad, publiko nga kasugoan ug ang kasagaran nga kauswagan sa demokratiko\nnga katilingban.\nKining mga katungod ug kagawasan unta dili mahimong gamiton nga supak sa mga katuyoan ug\nsumbanan sa Tinipong Kanasuran.\nArtikulo 30\nWalay bisan unsa niining Deklarasyon nga mahimong hubaron sa bisan kinsang Nasud, pundok o tawo\nang bisan unsang katungod sa paghimo sa bisan unsang kalihukan o sa paghimo sa bisan unsang\nbuhat nga ang tumong mao ang pagwagtang sa bisan unsang mga katungod ug kagawasan nga nahipatik\ndinhi.",
            "Image": "776857bf967b93d67cf156be6fb24d3c"
        }
    }
}

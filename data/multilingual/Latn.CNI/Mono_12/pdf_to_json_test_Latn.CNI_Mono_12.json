{
    "MetaData": {
        "Author": null,
        "Creation_Date": 1581467567,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a8aedd42930e726668e0433acb850b3b",
            "Index": 0,
            "Label": "1",
            "Size": [
                595.0,
                842.0
            ],
            "Text": "Timatsi Cameetsatatsiri Acoajeitaqueri: Te Oncameetsateji Intsaneemparo.\nOcarataque 10 de diciembre, 1948, yapatojeitaca oshequi atiri poneayetachari maaroni\nquipatsipeequi. Ipajiyeetiri la Asamblea General de las Naciones Unidas. Iriojeitaque\napatojeitachari itiancanepee ivincatsaritepee iriori. Ineanajeitaquero sanquenarentsi\nsanquenatachari aca paperiquica. Icanti ocameetsataque amajeitero maaroni oca\nisanquenatacotaqueri. Te oncameetsateji intime tsaneemparoneri. Aisati icanti ocameetsati\nasanquenateneri maaroni atiripee irineanequipee iriori, inquemaj ei tantearori. Ocameetsati\navaraaquero jaocarica isavicajeitiri atiri anta inampipeequi, escoerapeequl, jaocaricapee.\nOcameetsati avamejeiteri maaroni ashanincapee ocantayetiri aca sanquenarentsiquica\niriotasanojeitantearori.\nJero oca anquenqueshirejeiteri:\nTempa amoncaratavacaajeita maaroni. Timatsi acoajeitaqueri, te oncameetsatej i intsaneemparo.\nAcoajeitaque antimajeite cameetsa. Te oncameetsateji imperanajeitee itsipapee, te\noncameetsateji iramatavijeitee, te oncameetsateji irishintsinajeitee, te oncameetsateji\nirimanajeitee.\nTempa ocameetsati aneacameetsateri itsipapee atin, ancavintsaajeiteri. 1ro cantaincha timatsi\noashinoncaajeitiriri itsipapee. Te oncameetsateji. Te aneacameetsateroj i yantajeitiri iriori.\nTe ancoyej quishimenteeroneri paitapeerica acantajeitiri. Aisati ariorica acoaque\nanquemisanteri Tasorentsi, te oncameetsatej i inquishimenteero. Te oncameetsatej irininajeitee.\nOcameetsati anquemisantero paitapeerica acoajeitiri. Te ancoyeji intime quisheene; irointi\nacoaque antime cameetsa, aisati eiro otimitsi coiteimoteene. Tempa queario.\nTempa aisati ocameetsati irijocacoventajeitee yora pincatsaripee aisati covariria, maaroni. Te\noncameetsateji inquisashijeitee. Aisati ariorica iroashinoncaajeitee itsipapee, ocameetsati\nirijocacoventajeitee avincatsarite: eiro ishinetiritsi oashinonqueenemeri. Tempa ocameetsati\niraacameetsatavacaajeitea maaroni atiripee.\nTempa amoncaratavacaajeitaca: timatsi cameetsayetatsiri acoajeitiri. Irootaque\napatojeitantacari aca, aponeayetaca maaroni nampitsipeequi. Icameetsajeitaque maaroni atiri: te\noncameetsateji antseenqueri, te oncameetsateji ashirontimenteari. Timatsi ametapinijeitán\naisati acoajeitiri, maaroni: shirampari, tsinane, maaroni. Acoajeitaque antimajeite cameetsa\naisati eiro otimitsi coiteimoteene.\nTempa arojeitaque itiancanepee ashanincapeeni anta aipatsitequi. Apocapiniti aca\navametavacaapinijeita. Acarajeitiri Naciones Unidas, maaroni: acoajeitaque ashinejeiteri\nmaaroni atiripee coiteimojeitiriri aisati ashinejeiteri cameetsayetatsiri yamejeitari. Te\noncameetsateji amperanajeiteari.\nTempa ocameetsataque asanquenateneri maaroni atiripee oca aneacameetsajeitiri. Ocameetsati\nirimajeitero maaroni atiri: te oncameetsateji intime tsaneemparineri.\nIrootaque isanquenajeitantarori yora\nASAMBLEA GENERAL\noca:\nTimatsi noncamantajeiteri maaroni atiripee; jaocaricapee isavicaj ej tiri aisati j aocarica\nocantayetari irineanepee iriori. Timatsi cameetsayetatsiri acoajeitiri maaroni. Te\noncameetsateji intsaneapitsajeiteero itsipapee. Ocameetsati inquenqueshiretapinijeitero maaroni\natiri oca nosanquenatiri, incavintsanteariri itsipapee. Aisati ocameetsati avamejeiteri maaroni\natiripee, jaocarica isavicajeitiri.\nAyojeitaqueri, 1.\nAquempetavacaajeita maaroni atiri. Timatsi aquenqueshirejeitantari maaroni, timatsi amejeitari,\nayojeiti paitarica ocameetsati antajeitiri: te oncameetsateji intsaneapitsajeiteero itsipapee.\nTe oncameetsateji imperanajeitee, te oncameetsateji iroashinoncaajeitee, irointi ocameetsati\naacameetsatavacaajeitea.\nAyojeitaqueri, 2.\nAcoajeitaque irimajeitero maaroni atiri oca cameetsayetatsiri asanquenatacotaqueri. Te\noncameetsateji intsaneacoteari. Tempa amoncaratavacaaj ej taca, eiro acantiritsi itsipapee\n\"Eiro noshinetimpitsi avirori. Pinashita, te pishanincatenaji, onashita pimeshina, aviro\ntsinane, onashita pineane, onashita piquemisantiri, piponeaca pashiniqui quipatsi, te\npashitaarantea, te pimpincatsateji. Te pincameetsateji.\" Te oncameetsateji ancantayetero\nocapee, irointi ocameetsati aacameetsatavacaajeitea, maaroni."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b11750cbc323537f14ef15a14038c728",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ayojeitaqueri, 3.\nTe oncameetsateji iroyeetee, te oncameetsateji iroiminquiashiyeetee, te oncameetsateji\niroashinonqueetee\nAyojeitaqueri, 4.\nTe oncameetsateji irinoshiqueeteri atiri imperanatanteeteariri, intsameetacaanteariri. Te\noncameetsateji intsameetacaayeeteri caari coatsi intsameete. Ocameetsati impinayeeteri maaroni\ntsameetantatsiri.\nAyojeitaqueri, 5.\nTe oncameetsateji iroatsinayeeteri atiri, te oncameetsateji impasanatapiniterj, te\noncameetsateji iroashinoqueeteri, te oncameetsatej i impashiventacayeari\nAyojeitaqueri, 6.\nTempa atiri anajeitaque, aquempetavacaajeitaca. Te oncameetsatej i incantajeitee a gobierno,\ncovariria aisati joeshi: \"Caari pini atiri. Te pinquempetenaji narori.\"\nAyojeitaqueri, 7.\nQueario aquempetavacaajeitaca Ocameetsati incavintsaajeitee maaroni itiancanepee gobierno,\nanquempejeitanteariri maaroni itsipapee. Te oncameetsateji incanteete: \"Te pincameetsateji\naviron.\"\nAyojeitaqueri, 8.\nTimatsi ishinejeitaqueeri avincatsaritepee. Intimerica coatsineri intsaneapitsajeiteero,\nocameetsati incantacoventajeitee yora pincatsaripee. Te oncameetsatej i irishineteri\noashinoncaajeiteeneme.\nAyojeitaqueri, 9.\nTerica ontime antayetiri, te oncameetsateji iraashitee yora covaririya, te oncameetsateji\niroiminqueashijeitee. Aisati te oncameetsateji iraashitee pashinique quipatsi.\nAyojei taqueri, 10.\nIntimerica cantatsineri otimi caari cameetsatatsi antaqueri, ocameetsati intime caari\nquisheene, irisampitacojeitanteeri. Yora caari quisantatsi iriotanaque queariorica icantiri\nyora cantacoventeeneri.\nAyojeitaqueri, 11.\nAriorica intime atiri cantacoventeeri: \"Timatsi yantiri, poiminqueri.\" 1ro cantaincha te\noncameetsateji incante pincatsari: \"Queario, timatsi yantin.\" Ocameetsati irijivate\ninquemisantee arori iriotasanotanteari jaoca ocanta maaroni. Ocameetsati iriotacojeitero\nmaaroni ashanincapee, oncanteata eiro yoasanquetashiyeetee.\nAriorica otimi antayetiri caari itsaneacojeiteeri avincatsari te. Impoij i incanterica\navincatsaritepee te oncameetsateji oca antayetiri. 1ro cantainéha te oncameetsatej i\ninquisacoteero oca antitacari peerani. Pineaquero, peerani antantacarori, te intimeji\ntsaneacojeiteeroneri.\nAyojei taqueri, 12.\nTe oncameetsateji irashereashitee itsipapee aisati eiro iqueashiteemparo avanco\nirashereanteeri. Te oncameetsatej i iramenashitearo asanquenayetiri ariorica acoaque\namanaquero. Te oncameetsateji incantashijeite ashanincapee: \"Te incameetsateji yoca, timatsi\nyantayetiri.\" Ocameetsati intsaneaqueari yora avincatsaritepee.\nAyojeitaqueri, 13.\nOshinetaca anquenayetanaque jaocarica anta aipatsitequi. Te oncameetsateji intsaneacojeiteero.\nAncoaquerica ajate pashiniqui quipatsi, te oncameetsatej i intsaneacoj citee avincatsaritepee.\nAisati ancoaquerica ampiaje aipatsitequi, te oncameetsateji intsaneacojeiteero avincatsarite.\nAyojeitaqueri, 14.\nAriorica inquisashijeitee ashanincapee arori anta aipatsi tequi, ocameetsati\niraacameetsajeitavaquee itsipapee atiri anta iipatsitequi iriori."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8ec91fe0be9fe32301d93b5c66b64f05",
            "Index": 2,
            "Label": "3",
            "Size": [
                595.0,
                842.0
            ],
            "Text": "1ro cantaincha ariorica antaquero caari cameetsatatsi aipatsitequi, eiro ajititsi\niraacameetsajeitavaquee itsipapee atiri.\nAyojeitaqueri, 15.\nOcameetsati ashanincatasanoj eiteari maaroni savicajeitatsiri aipatsitequi.\nTe oncameetsateji incantashitee avincatsaritee: \"Te aviro noshaninca.\" Aisati te oncameetsateji\nincantee: \"Eiro noshinetimpitsi pishanincateari itsipapee atiri.\"\nAyojeitaqueri, 16.\nAriorica irantearitaque shirampari aisati tsinane, oshinetaca iraye aisati ocameetsati intime\nitomipee. Te oncameetsateji incanteeteri: \"Te pishanincatenaji: eiro pai; onashita\npiquemisantiri: eiro pai.\" Irointi tsinane omoncarataqueri shirampari. Opincatsataca irosati:\noshinetaca oncanteri shirampari ocoaquerica ayeri; aisati, ariorica airi omoncarataqueri,\naisati oshinetaca oncante ocoaquerica ojocajeri.\nTerica incoye shirampari iraye, aisati terica oncoye tsinane aye, te oncameetsateji\nimperanayeeteari iraavacaajeitea.\nOcameetsati avamejeiteri atomipee amejeitari aisati avamejeiteri irantapinitero\ncameetsatatsiri. Eirorica avametasanotiri cameetsa, eiro yaacameetsatavacaajeitatsi\nashanincapee.\nAyojeitaqueri, 17.\nOcameetsati irashitaarantea maaroni atiri. Ocameetsati irashitearo apaniro, aisati incoaquerica\nincarajeiteri itsipapee irashijeitearo maaroni.\nTe oncameetsatej i iraapitsayeeteri irovararo.\nAyojeitaqueri, 18.\nOcameetsati anquenqueshiretero paitapeerica acoajeitiri, aisati ocameetsati anquemisante,\nancoaquerica. Te oncameetsateji inquishimenteero avincatsarite. Ancoaquerica avashiniajero\naquemisantiri, aisati oshinetaca. Ocameetsati amajeitero apaniro, aisati ocameetsati\nancarajeiteri maaroni ashanincapee amajeitantearori. Ocameetsati avamej eiteri itsipapee,\naisati antayetero icoacayeeri Atasorentsite.\nAyojeitaqueri, 19.\nOcameetsati anquenqueshiretero paitapeerica acoayetiri aisati ancamanteri itsipapee; te\noncameetsatej i inquishimenteeteero. Ocameetsati avamejeiteri aisati savicajeitatsiri\npashinipeequi quipatsi.\nAyojeitaqueri, 20.\nOcameetsati ampatojeitea avametavacaaj eitanteari. Te ocameetsatej i intsaneemparo.\nTerica ancoye, te oncameetsateji incanteetee: \"Jeri yoca pincarajeitapiniteri.\"\nAyojeitaqueri, 21.\nOcameetsati ancamanteri avincatsarite paitarica acoajeitiri irantayeteri. Ariorica\nancamantasanoteri arori: terica aneeri arori, ancoyeaqueri ashaninca, antianqueri incamanteri\niriori.\nTe oncameetsateji incanteetee: \"Te pincameetsateji, tecatsi pincantea pamitacoteri\navincatsarite.\"\nTe oncameetsátej i impincatsatashitea avincatsaritepee, irointi ocameetsati ancoyeajeiteri\npincatsariventajeitaqueeri. Ocameetsati irishinejeitee ampiitapinitero ancante janicarica\nacoaque impincatsariventajeitee. Ocameetsati asanquenatero, te oncameetsateji iriote pincatsari\njanicarica caari coatsi impincatsaritaje aisati: tempa iquishiricari.\nAyojeitaqueri, 22.\nOcameetsati iraacameetsatavacaajeitea maaroni savicajeitatsiri iipatsitequi, te oncameetsateji\nirashinoncaajeitea aparopee. Timatsi coiteimojeiteeri: avari, avararo; acoajeitaque\nashanincapee aácameetsateeri; acoajeitaque aisati amayetero amejeitacari. Te oncameetsatej i\nintsaneemparo.\nAyojeitaqueri, 23."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "be6c9a7e8b9771469c682f94f7e2c7ba",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ocameetsati ontime jaocarica antaroaj ateri oncanteata amanantantearori coiteimoteeri.\nOcameetsati antaroajate jaocarica acoiri; te oncameetsatej i incamantee itsipapee paitarica\nantayeterl. Te oncameetsatej i aisati iroashiventacaajeitee yora tsameetacayeeri. Te\noncameetsateji aisati incantajeitee: \"Eiro pitsameetitsi.\"\nAriorica amoncarataqueri itsipapee antaroajataque, ocameetsati irimoncarataquea quireiqui\nimpinayeeteeri.\nAriorica antaroajate, ocameetsati impinatasanojeitee yora ataroajatiniri oncanteata eiro\nashinoncatsi. Aisati te ancoyeji ashinoncayea ajina aisati atomipee. Ariorica ashinoncaavetea,\nari ocameetsati incavintsayee itsipapee.\nAncoaquerica, ocameetsati ancaraj eiteri i tsipapee taroajatiniriri avatorote ancamantajeiteri\npaita acoajeitiri. Ariorica amitacotavacaajeitea inquemisantajeitee, impajeitee maaroni\nirevijeitaqueeri.\nAyojei taqueri, 24.\nOcameetsati irishinejeitee avatorote amaoreapini te. Te oncameetsatej i intsameetacaapinijeitee\nosamani. Cameetsa irishinejeitee amaoreajeite aparopee quitaiteri fiesta, aisati impinajeitee\noquempetaca ataroaj ataque.\nAyojeitaqueri, 25.\nTempa acoajeitaque avari, aitsaare, avanco aisati aavintarontsi. Ariorica antsameeteneri\navatorote ocameetsati impinatee quireiqui amanantantearori maaroni coiteimojeiteeri, aisati\ncoiteimotirori ajina aisati atomipee. Aisati terica amatero antaroajate, aisati ariorica\nanteashipatanaque oncameetsate ontime coiteimoteeri. Aisati ocameetsati ontime coiteimoterori\ncamajimentaaro iroori.\nOcameetsati ancavintsaasanotero tsinane timatsiri otomipee, aisati ocameetsati\nncavintsaasanoteri irijaniquipee, maaroni. Irinti cavintsaasanojeiterineri ishanincapee iriori.\nAyojeitaqueri, 26.\nOcameetsati ontime irishitoriatanteari maaroni atiripee. Ariorica inquee primaria, jero aisati\nsegundaria, te oncameetsateji impinatero inqueanteari escoera. Ocameetsati aisati\nimperanayeeteari inquee, te oncameetsateji irisoquijaye evancaripee. Ocameetsati ontime\npashinipee escoera iriotanteari ashanincapee mecanico, agropecuaria, paitapeerica. Ocameetsati\nontime aisati universidad inqueanteari matasanotirori sanquenarentsi. Ariorica impinatero\nirointi yora queajeitatsiri.\nOcameetsati avamejeiteri queajeitatsiri escoeraqui intimajeite cameetsa, incavintsaajeiteri\nitsipapee aisati irishineteri itsipapee intime cameetsa. Tempa ocameetsati ancavintsaajeiteri\nitsipapee, aacameetsajeiteri. Eiro aquisashitaritsi poneachari pashiniqui quipatsi,\nneanatantarori otsipapee neantsi. Aisati eiro aquisashiyetaritsi nashitachari imeshina, aisati\nyora caari quempejeiteene iquemisanti. Ocameetsati amitacojeiteri maaroni atiri\naacameetsatavacaajeitea, antimajeite Cameetsa.\nYora ashitariri itomipee irio cantatsineri jaocarica intianqueri itomipee inqueanteari escoera.\nAyojeitaqueri, 27.\nOshinetaca irantajeitero maaroni oca yantayetiri ishanincapee. Te oncameetsatej intsaneempari.\nOcameetsati iriveshireimentearo timayetatsiri inampiqui: escoera, campo, iroane, maaroni.\nAriorica irovetsiquero ashanincapee paitarica, aisati ariorica irisanquenatero paitarica, tempa\niriotaque ashitarori. Incoaquerica, ocameetsati impimantero; te oncameetsateji incoshiyeeteri.\nAyojeitaqueri, 28.\nOcameetsati irishinejeiteero avincatsaritepee oca asanquenatacotaqueri; te oncameetsateji\nintsaneapitsateero.\nAyojeitaqueri, 29.\nAriorica ancoaque antimajeite cameetsa, eiro acantashitapinitari itsipapee incavintsaajeitee,\naisati iramitacojeitee. Irointi ocameetsati ancavintsaajeiteri iriori, ami tacojeiteri.\nImpoijiquea antimajeite cameetsa.\nOtimi oshequi cameetsayetatsiri asanquenatacotaqueri. Ocameetsati amayetero oca acoajeitiri\naisati amejeitacarica. 1ro cantaincha te oncameetsateji antsaneaqueari oca icoajeitaqueri\nitsipapee. Yora pincatsari aisati yora covariria aisati yora joeshi incamantajeitee paitarica\nantajeiteri oncanteata eiro ashereiritsi itsipapee, aisati oncanteata eiro avashinoncairitsi."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "6b8b57ba31be903b2f1f8bb1d9006982",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ocameetsati maaroni oca ashinejeitiri itsipapee, iro cantaincha te oncameetsateji irantero\ncaari acoacaajeitaqueririca maaroni atiripee.\nAyojeitaqueri, 30.\nOcameetsati amoncarajeitero maaroni asanquenajeitaqueri aca. Te oncameetsateji intsaneapitsaj\neiteero avincatsaritepee aisati ashanincapee. Ocameetsati ashinejeiteri maaroni atiri\nirisavicajeite cameetsa."
        }
    }
}

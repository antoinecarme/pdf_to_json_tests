{
    "MetaData": {
        "Author": null,
        "Creation_Date": 1581467680,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "c4b7a429ba3cae6dad97423a63636134",
            "Index": 0,
            "Label": "1",
            "Size": [
                595.0,
                842.0
            ],
            "Text": "Timatsi Cameetsatatsiri Acoajeitaqueri: Te Oncameetsateji Intsaneemparo.\nOcarataque 10 de diciembre, 1948, yapatojeitaca oshequi atiri poneayetachari maaroni quipatsipeequi. Ipajiyeetiri\nla Asamblea General de las Naciones Unidas. Iriojeitaque apatojeitachari itiancanepee ivincatsaritepee iriori.\nIneanajeitaquero sanquenarentsi sanquenatachari aca paperiquica. Icanti ocameetsataque amajeitero maaroni oca\nisanquenatacotaqueri. Te oncameetsateji intime tsaneemparoneri. Aisati icanti ocameetsati asanquenateneri maaroni\natiripee irineanequipee iriori, inquemaj ei tantearori. Ocameetsati avaraaquero jaocarica isavicajeitiri atiri\nanta inampipeequi, escoerapeequl, jaocaricapee. Ocameetsati avamejeiteri maaroni ashanincapee ocantayetiri aca\nsanquenarentsiquica iriotasanojeitantearori.\nJero oca anquenqueshirejeiteri:\nTempa amoncaratavacaajeita maaroni. Timatsi acoajeitaqueri, te oncameetsatej i intsaneemparo. Acoajeitaque\nantimajeite cameetsa. Te oncameetsateji imperanajeitee itsipapee, te oncameetsateji iramatavijeitee, te\noncameetsateji irishintsinajeitee, te oncameetsateji irimanajeitee.\nTempa ocameetsati aneacameetsateri itsipapee atin, ancavintsaajeiteri. 1ro cantaincha timatsi oashinoncaajeitiriri\nitsipapee. Te oncameetsateji. Te aneacameetsateroj i yantajeitiri iriori. Te ancoyej quishimenteeroneri\npaitapeerica acantajeitiri. Aisati ariorica acoaque anquemisanteri Tasorentsi, te oncameetsatej i\ninquishimenteero. Te oncameetsatej irininajeitee. Ocameetsati anquemisantero paitapeerica acoajeitiri. Te ancoyeji\nintime quisheene; irointi acoaque antime cameetsa, aisati eiro otimitsi coiteimoteene. Tempa queario.\nTempa aisati ocameetsati irijocacoventajeitee yora pincatsaripee aisati covariria, maaroni. Te oncameetsateji\ninquisashijeitee. Aisati ariorica iroashinoncaajeitee itsipapee, ocameetsati irijocacoventajeitee avincatsarite:\neiro ishinetiritsi oashinonqueenemeri. Tempa ocameetsati iraacameetsatavacaajeitea maaroni atiripee.\nTempa amoncaratavacaajeitaca: timatsi cameetsayetatsiri acoajeitiri. Irootaque apatojeitantacari aca, aponeayetaca\nmaaroni nampitsipeequi. Icameetsajeitaque maaroni atiri: te oncameetsateji antseenqueri, te oncameetsateji\nashirontimenteari. Timatsi ametapinijeitán aisati acoajeitiri, maaroni: shirampari, tsinane, maaroni. Acoajeitaque\nantimajeite cameetsa aisati eiro otimitsi coiteimoteene.\nTempa arojeitaque itiancanepee ashanincapeeni anta aipatsitequi. Apocapiniti aca avametavacaapinijeita.\nAcarajeitiri Naciones Unidas, maaroni: acoajeitaque ashinejeiteri maaroni atiripee coiteimojeitiriri aisati\nashinejeiteri cameetsayetatsiri yamejeitari. Te oncameetsateji amperanajeiteari.\nTempa ocameetsataque asanquenateneri maaroni atiripee oca aneacameetsajeitiri. Ocameetsati irimajeitero maaroni\natiri: te oncameetsateji intime tsaneemparineri.\nIrootaque isanquenajeitantarori yora\nASAMBLEA GENERAL\noca:\nTimatsi noncamantajeiteri maaroni atiripee; jaocaricapee isavicaj ej tiri aisati j aocarica ocantayetari\nirineanepee iriori. Timatsi cameetsayetatsiri acoajeitiri maaroni. Te oncameetsateji intsaneapitsajeiteero\nitsipapee. Ocameetsati inquenqueshiretapinijeitero maaroni atiri oca nosanquenatiri, incavintsanteariri itsipapee.\nAisati ocameetsati avamejeiteri maaroni atiripee, jaocarica isavicajeitiri.\nAyojeitaqueri, 1.\nAquempetavacaajeita maaroni atiri. Timatsi aquenqueshirejeitantari maaroni, timatsi amejeitari, ayojeiti paitarica\nocameetsati antajeitiri: te oncameetsateji intsaneapitsajeiteero itsipapee. Te oncameetsateji imperanajeitee, te\noncameetsateji iroashinoncaajeitee, irointi ocameetsati aacameetsatavacaajeitea.\nAyojeitaqueri, 2.\nAcoajeitaque irimajeitero maaroni atiri oca cameetsayetatsiri asanquenatacotaqueri. Te oncameetsateji\nintsaneacoteari. Tempa amoncaratavacaaj ej taca, eiro acantiritsi itsipapee \"Eiro noshinetimpitsi avirori.\nPinashita, te pishanincatenaji, onashita pimeshina, aviro tsinane, onashita pineane, onashita piquemisantiri,\npiponeaca pashiniqui quipatsi, te pashitaarantea, te pimpincatsateji. Te pincameetsateji.\" Te oncameetsateji\nancantayetero ocapee, irointi ocameetsati aacameetsatavacaajeitea, maaroni.\nAyojeitaqueri, 3.\nTe oncameetsateji iroyeetee, te oncameetsateji iroiminquiashiyeetee, te oncameetsateji iroashinonqueetee\nAyojeitaqueri, 4.\nTe oncameetsateji irinoshiqueeteri atiri imperanatanteeteariri, intsameetacaanteariri. Te oncameetsateji\nintsameetacaayeeteri caari coatsi intsameete. Ocameetsati impinayeeteri maaroni tsameetantatsiri.\nAyojeitaqueri, 5.\nTe oncameetsateji iroatsinayeeteri atiri, te oncameetsateji impasanatapiniterj, te oncameetsateji\niroashinoqueeteri, te oncameetsatej i impashiventacayeari\nAyojeitaqueri, 6.\nTempa atiri anajeitaque, aquempetavacaajeitaca. Te oncameetsatej i incantajeitee a gobierno, covariria aisati"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "6008e4295106de699549414a32bd399d",
            "Index": 1,
            "Label": "2",
            "Size": [
                595.0,
                842.0
            ],
            "Text": "joeshi: \"Caari pini atiri. Te pinquempetenaji narori.\"\nAyojeitaqueri, 7.\nQueario aquempetavacaajeitaca Ocameetsati incavintsaajeitee maaroni itiancanepee gobierno, anquempejeitanteariri\nmaaroni itsipapee. Te oncameetsateji incanteete: \"Te pincameetsateji aviron.\"\nAyojeitaqueri, 8.\nTimatsi ishinejeitaqueeri avincatsaritepee. Intimerica coatsineri intsaneapitsajeiteero, ocameetsati\nincantacoventajeitee yora pincatsaripee. Te oncameetsatej i irishineteri oashinoncaajeiteeneme.\nAyojeitaqueri, 9.\nTerica ontime antayetiri, te oncameetsateji iraashitee yora covaririya, te oncameetsateji iroiminqueashijeitee.\nAisati te oncameetsateji iraashitee pashinique quipatsi.\nAyojei taqueri, 10.\nIntimerica cantatsineri otimi caari cameetsatatsi antaqueri, ocameetsati intime caari quisheene,\nirisampitacojeitanteeri. Yora caari quisantatsi iriotanaque queariorica icantiri yora cantacoventeeneri.\nAyojeitaqueri, 11.\nAriorica intime atiri cantacoventeeri: \"Timatsi yantiri, poiminqueri.\" 1ro cantaincha te oncameetsateji incante\npincatsari: \"Queario, timatsi yantin.\" Ocameetsati irijivate inquemisantee arori iriotasanotanteari jaoca ocanta\nmaaroni. Ocameetsati iriotacojeitero maaroni ashanincapee, oncanteata eiro yoasanquetashiyeetee.\nAriorica otimi antayetiri caari itsaneacojeiteeri avincatsari te. Impoij i incanterica avincatsaritepee te\noncameetsateji oca antayetiri. 1ro cantainéha te oncameetsatej i inquisacoteero oca antitacari peerani.\nPineaquero, peerani antantacarori, te intimeji tsaneacojeiteeroneri.\nAyojei taqueri, 12.\nTe oncameetsateji irashereashitee itsipapee aisati eiro iqueashiteemparo avanco irashereanteeri. Te oncameetsatej\ni iramenashitearo asanquenayetiri ariorica acoaque amanaquero. Te oncameetsateji incantashijeite ashanincapee: \"Te\nincameetsateji yoca, timatsi yantayetiri.\" Ocameetsati intsaneaqueari yora avincatsaritepee.\nAyojeitaqueri, 13.\nOshinetaca anquenayetanaque jaocarica anta aipatsitequi. Te oncameetsateji intsaneacojeiteero.\nAncoaquerica ajate pashiniqui quipatsi, te oncameetsatej i intsaneacoj citee avincatsaritepee. Aisati ancoaquerica\nampiaje aipatsitequi, te oncameetsateji intsaneacojeiteero avincatsarite.\nAyojeitaqueri, 14.\nAriorica inquisashijeitee ashanincapee arori anta aipatsi tequi, ocameetsati iraacameetsajeitavaquee itsipapee\natiri anta iipatsitequi iriori.\n1ro cantaincha ariorica antaquero caari cameetsatatsi aipatsitequi, eiro ajititsi iraacameetsajeitavaquee\nitsipapee atiri.\nAyojeitaqueri, 15.\nOcameetsati ashanincatasanoj eiteari maaroni savicajeitatsiri aipatsitequi.\nTe oncameetsateji incantashitee avincatsaritee: \"Te aviro noshaninca.\" Aisati te oncameetsateji incantee: \"Eiro\nnoshinetimpitsi pishanincateari itsipapee atiri.\"\nAyojeitaqueri, 16.\nAriorica irantearitaque shirampari aisati tsinane, oshinetaca iraye aisati ocameetsati intime itomipee. Te\noncameetsateji incanteeteri: \"Te pishanincatenaji: eiro pai; onashita piquemisantiri: eiro pai.\" Irointi tsinane\nomoncarataqueri shirampari. Opincatsataca irosati: oshinetaca oncanteri shirampari ocoaquerica ayeri; aisati,\nariorica airi omoncarataqueri, aisati oshinetaca oncante ocoaquerica ojocajeri.\nTerica incoye shirampari iraye, aisati terica oncoye tsinane aye, te oncameetsateji imperanayeeteari\niraavacaajeitea.\nOcameetsati avamejeiteri atomipee amejeitari aisati avamejeiteri irantapinitero cameetsatatsiri. Eirorica\navametasanotiri cameetsa, eiro yaacameetsatavacaajeitatsi ashanincapee.\nAyojeitaqueri, 17.\nOcameetsati irashitaarantea maaroni atiri. Ocameetsati irashitearo apaniro, aisati incoaquerica incarajeiteri\nitsipapee irashijeitearo maaroni.\nTe oncameetsatej i iraapitsayeeteri irovararo.\nAyojeitaqueri, 18."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "bb6d97141b4a09bbaa4d668250afc90e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ocameetsati anquenqueshiretero paitapeerica acoajeitiri, aisati ocameetsati anquemisante, ancoaquerica. Te\noncameetsateji inquishimenteero avincatsarite. Ancoaquerica avashiniajero aquemisantiri, aisati oshinetaca.\nOcameetsati amajeitero apaniro, aisati ocameetsati ancarajeiteri maaroni ashanincapee amajeitantearori.\nOcameetsati avamej eiteri itsipapee, aisati antayetero icoacayeeri Atasorentsite.\nAyojeitaqueri, 19.\nOcameetsati anquenqueshiretero paitapeerica acoayetiri aisati ancamanteri itsipapee; te oncameetsatej i\ninquishimenteeteero. Ocameetsati avamejeiteri aisati savicajeitatsiri pashinipeequi quipatsi.\nAyojeitaqueri, 20.\nOcameetsati ampatojeitea avametavacaaj eitanteari. Te ocameetsatej i intsaneemparo.\nTerica ancoye, te oncameetsateji incanteetee: \"Jeri yoca pincarajeitapiniteri.\"\nAyojeitaqueri, 21.\nOcameetsati ancamanteri avincatsarite paitarica acoajeitiri irantayeteri. Ariorica ancamantasanoteri arori: terica\naneeri arori, ancoyeaqueri ashaninca, antianqueri incamanteri iriori.\nTe oncameetsateji incanteetee: \"Te pincameetsateji, tecatsi pincantea pamitacoteri avincatsarite.\"\nTe oncameetsátej i impincatsatashitea avincatsaritepee, irointi ocameetsati ancoyeajeiteri\npincatsariventajeitaqueeri. Ocameetsati irishinejeitee ampiitapinitero ancante janicarica acoaque\nimpincatsariventajeitee. Ocameetsati asanquenatero, te oncameetsateji iriote pincatsari janicarica caari coatsi\nimpincatsaritaje aisati: tempa iquishiricari.\nAyojeitaqueri, 22.\nOcameetsati iraacameetsatavacaajeitea maaroni savicajeitatsiri iipatsitequi, te oncameetsateji irashinoncaajeitea\naparopee. Timatsi coiteimojeiteeri: avari, avararo; acoajeitaque ashanincapee aácameetsateeri; acoajeitaque aisati\namayetero amejeitacari. Te oncameetsatej i intsaneemparo.\nAyojeitaqueri, 23.\nOcameetsati ontime jaocarica antaroaj ateri oncanteata amanantantearori coiteimoteeri. Ocameetsati antaroajate\njaocarica acoiri; te oncameetsatej i incamantee itsipapee paitarica antayeterl. Te oncameetsatej i aisati\niroashiventacaajeitee yora tsameetacayeeri. Te oncameetsateji aisati incantajeitee: \"Eiro pitsameetitsi.\"\nAriorica amoncarataqueri itsipapee antaroajataque, ocameetsati irimoncarataquea quireiqui impinayeeteeri.\nAriorica antaroajate, ocameetsati impinatasanojeitee yora ataroajatiniri oncanteata eiro ashinoncatsi. Aisati te\nancoyeji ashinoncayea ajina aisati atomipee. Ariorica ashinoncaavetea, ari ocameetsati incavintsayee itsipapee.\nAncoaquerica, ocameetsati ancaraj eiteri i tsipapee taroajatiniriri avatorote ancamantajeiteri paita acoajeitiri.\nAriorica amitacotavacaajeitea inquemisantajeitee, impajeitee maaroni irevijeitaqueeri.\nAyojei taqueri, 24.\nOcameetsati irishinejeitee avatorote amaoreapini te. Te oncameetsatej i intsameetacaapinijeitee osamani. Cameetsa\nirishinejeitee amaoreajeite aparopee quitaiteri fiesta, aisati impinajeitee oquempetaca ataroaj ataque.\nAyojeitaqueri, 25.\nTempa acoajeitaque avari, aitsaare, avanco aisati aavintarontsi. Ariorica antsameeteneri avatorote ocameetsati\nimpinatee quireiqui amanantantearori maaroni coiteimojeiteeri, aisati coiteimotirori ajina aisati atomipee. Aisati\nterica amatero antaroajate, aisati ariorica anteashipatanaque oncameetsate ontime coiteimoteeri. Aisati\nocameetsati ontime coiteimoterori camajimentaaro iroori.\nOcameetsati ancavintsaasanotero tsinane timatsiri otomipee, aisati ocameetsati ncavintsaasanoteri irijaniquipee,\nmaaroni. Irinti cavintsaasanojeiterineri ishanincapee iriori.\nAyojeitaqueri, 26.\nOcameetsati ontime irishitoriatanteari maaroni atiripee. Ariorica inquee primaria, jero aisati segundaria, te\noncameetsateji impinatero inqueanteari escoera. Ocameetsati aisati imperanayeeteari inquee, te oncameetsateji\nirisoquijaye evancaripee. Ocameetsati ontime pashinipee escoera iriotanteari ashanincapee mecanico, agropecuaria,\npaitapeerica. Ocameetsati ontime aisati universidad inqueanteari matasanotirori sanquenarentsi. Ariorica\nimpinatero irointi yora queajeitatsiri.\nOcameetsati avamejeiteri queajeitatsiri escoeraqui intimajeite cameetsa, incavintsaajeiteri itsipapee aisati\nirishineteri itsipapee intime cameetsa. Tempa ocameetsati ancavintsaajeiteri itsipapee, aacameetsajeiteri. Eiro\naquisashitaritsi poneachari pashiniqui quipatsi, neanatantarori otsipapee neantsi. Aisati eiro aquisashiyetaritsi\nnashitachari imeshina, aisati yora caari quempejeiteene iquemisanti. Ocameetsati amitacojeiteri maaroni atiri\naacameetsatavacaajeitea, antimajeite Cameetsa.\nYora ashitariri itomipee irio cantatsineri jaocarica intianqueri itomipee inqueanteari escoera.\nAyojeitaqueri, 27."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "6d8972ed98210d538319c633e885bae6",
            "Index": 3,
            "Label": "4",
            "Size": [
                595.0,
                842.0
            ],
            "Text": "Oshinetaca irantajeitero maaroni oca yantayetiri ishanincapee. Te oncameetsatej intsaneempari. Ocameetsati\niriveshireimentearo timayetatsiri inampiqui: escoera, campo, iroane, maaroni.\nAriorica irovetsiquero ashanincapee paitarica, aisati ariorica irisanquenatero paitarica, tempa iriotaque\nashitarori. Incoaquerica, ocameetsati impimantero; te oncameetsateji incoshiyeeteri.\nAyojeitaqueri, 28.\nOcameetsati irishinejeiteero avincatsaritepee oca asanquenatacotaqueri; te oncameetsateji intsaneapitsateero.\nAyojeitaqueri, 29.\nAriorica ancoaque antimajeite cameetsa, eiro acantashitapinitari itsipapee incavintsaajeitee, aisati\niramitacojeitee. Irointi ocameetsati ancavintsaajeiteri iriori, ami tacojeiteri. Impoijiquea antimajeite cameetsa.\nOtimi oshequi cameetsayetatsiri asanquenatacotaqueri. Ocameetsati amayetero oca acoajeitiri aisati amejeitacarica.\n1ro cantaincha te oncameetsateji antsaneaqueari oca icoajeitaqueri itsipapee. Yora pincatsari aisati yora\ncovariria aisati yora joeshi incamantajeitee paitarica antajeiteri oncanteata eiro ashereiritsi itsipapee, aisati\noncanteata eiro avashinoncairitsi.\nOcameetsati maaroni oca ashinejeitiri itsipapee, iro cantaincha te oncameetsateji irantero caari\nacoacaajeitaqueririca maaroni atiripee.\nAyojeitaqueri, 30.\nOcameetsati amoncarajeitero maaroni asanquenajeitaqueri aca. Te oncameetsateji intsaneapitsaj eiteero\navincatsaritepee aisati ashanincapee. Ocameetsati ashinejeiteri maaroni atiri irisavicajeite cameetsa."
        }
    }
}

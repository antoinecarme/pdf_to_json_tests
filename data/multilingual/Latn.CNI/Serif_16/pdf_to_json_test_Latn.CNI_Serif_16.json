{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467644,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Timatsi Cameetsatatsiri Acoajeitaqueri: Te Oncameetsateji Intsaneemparo.\nOcarataque 10 de diciembre, 1948, yapatojeitaca oshequi atiri poneayetachari\nmaaroni quipatsipeequi. Ipajiyeetiri la Asamblea General de las Naciones Unidas.\nIriojeitaque apatojeitachari itiancanepee ivincatsaritepee iriori. Ineanajeitaquero\nsanquenarentsi sanquenatachari aca paperiquica. Icanti ocameetsataque amajeitero\nmaaroni oca isanquenatacotaqueri. Te oncameetsateji intime tsaneemparoneri. Aisati\nicanti ocameetsati asanquenateneri maaroni atiripee irineanequipee iriori, inquemaj\nei tantearori. Ocameetsati avaraaquero jaocarica isavicajeitiri atiri anta\ninampipeequi, escoerapeequl, jaocaricapee. Ocameetsati avamejeiteri maaroni\nashanincapee ocantayetiri aca sanquenarentsiquica iriotasanojeitantearori.\nJero oca anquenqueshirejeiteri:\nTempa amoncaratavacaajeita maaroni. Timatsi acoajeitaqueri, te oncameetsatej i\nintsaneemparo. Acoajeitaque antimajeite cameetsa. Te oncameetsateji imperanajeitee\nitsipapee, te oncameetsateji iramatavijeitee, te oncameetsateji irishintsinajeitee, te\noncameetsateji irimanajeitee.\nTempa ocameetsati aneacameetsateri itsipapee atin, ancavintsaajeiteri. 1ro\ncantaincha timatsi oashinoncaajeitiriri itsipapee. Te oncameetsateji. Te\naneacameetsateroj i yantajeitiri iriori. Te ancoyej quishimenteeroneri paitapeerica\nacantajeitiri. Aisati ariorica acoaque anquemisanteri Tasorentsi, te oncameetsatej i\ninquishimenteero. Te oncameetsatej irininajeitee. Ocameetsati anquemisantero\npaitapeerica acoajeitiri. Te ancoyeji intime quisheene; irointi acoaque antime\ncameetsa, aisati eiro otimitsi coiteimoteene. Tempa queario.\nTempa aisati ocameetsati irijocacoventajeitee yora pincatsaripee aisati covariria,\nmaaroni. Te oncameetsateji inquisashijeitee. Aisati ariorica iroashinoncaajeitee\nitsipapee, ocameetsati irijocacoventajeitee avincatsarite: eiro ishinetiritsi\noashinonqueenemeri. Tempa ocameetsati iraacameetsatavacaajeitea maaroni\natiripee.\nTempa amoncaratavacaajeitaca: timatsi cameetsayetatsiri acoajeitiri. Irootaque\napatojeitantacari aca, aponeayetaca maaroni nampitsipeequi. Icameetsajeitaque\nmaaroni atiri: te oncameetsateji antseenqueri, te oncameetsateji ashirontimenteari.\nTimatsi ametapinijeit\u00e1n aisati acoajeitiri, maaroni: shirampari, tsinane, maaroni.\nAcoajeitaque antimajeite cameetsa aisati eiro otimitsi coiteimoteene.\nTempa arojeitaque itiancanepee ashanincapeeni anta aipatsitequi. Apocapiniti aca\navametavacaapinijeita. Acarajeitiri Naciones Unidas, maaroni: acoajeitaque\nashinejeiteri maaroni atiripee coiteimojeitiriri aisati ashinejeiteri cameetsayetatsiri\nyamejeitari. Te oncameetsateji amperanajeiteari.\nTempa ocameetsataque asanquenateneri maaroni atiripee oca aneacameetsajeitiri.\nOcameetsati irimajeitero maaroni atiri: te oncameetsateji intime tsaneemparineri.\nIrootaque isanquenajeitantarori yora\nASAMBLEA GENERAL\noca:\nTimatsi noncamantajeiteri maaroni atiripee; jaocaricapee isavicaj ej tiri aisati j\naocarica ocantayetari irineanepee iriori. Timatsi cameetsayetatsiri acoajeitiri",
            "Image": "c9441f3b3130294d9d352c14f9dca759"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "maaroni. Te oncameetsateji intsaneapitsajeiteero itsipapee. Ocameetsati\ninquenqueshiretapinijeitero maaroni atiri oca nosanquenatiri, incavintsanteariri\nitsipapee. Aisati ocameetsati avamejeiteri maaroni atiripee, jaocarica isavicajeitiri.\nAyojeitaqueri, 1.\nAquempetavacaajeita maaroni atiri. Timatsi aquenqueshirejeitantari maaroni, timatsi\namejeitari, ayojeiti paitarica ocameetsati antajeitiri: te oncameetsateji\nintsaneapitsajeiteero itsipapee. Te oncameetsateji imperanajeitee, te oncameetsateji\niroashinoncaajeitee, irointi ocameetsati aacameetsatavacaajeitea.\nAyojeitaqueri, 2.\nAcoajeitaque irimajeitero maaroni atiri oca cameetsayetatsiri asanquenatacotaqueri.\nTe oncameetsateji intsaneacoteari. Tempa amoncaratavacaaj ej taca, eiro acantiritsi\nitsipapee \"Eiro noshinetimpitsi avirori. Pinashita, te pishanincatenaji, onashita\npimeshina, aviro tsinane, onashita pineane, onashita piquemisantiri, piponeaca\npashiniqui quipatsi, te pashitaarantea, te pimpincatsateji. Te pincameetsateji.\" Te\noncameetsateji ancantayetero ocapee, irointi ocameetsati aacameetsatavacaajeitea,\nmaaroni.\nAyojeitaqueri, 3.\nTe oncameetsateji iroyeetee, te oncameetsateji iroiminquiashiyeetee, te\noncameetsateji iroashinonqueetee\nAyojeitaqueri, 4.\nTe oncameetsateji irinoshiqueeteri atiri imperanatanteeteariri, intsameetacaanteariri.\nTe oncameetsateji intsameetacaayeeteri caari coatsi intsameete. Ocameetsati\nimpinayeeteri maaroni tsameetantatsiri.\nAyojeitaqueri, 5.\nTe oncameetsateji iroatsinayeeteri atiri, te oncameetsateji impasanatapiniterj, te\noncameetsateji iroashinoqueeteri, te oncameetsatej i impashiventacayeari\nAyojeitaqueri, 6.\nTempa atiri anajeitaque, aquempetavacaajeitaca. Te oncameetsatej i incantajeitee a\ngobierno, covariria aisati joeshi: \"Caari pini atiri. Te pinquempetenaji narori.\"\nAyojeitaqueri, 7.\nQueario aquempetavacaajeitaca Ocameetsati incavintsaajeitee maaroni itiancanepee\ngobierno, anquempejeitanteariri maaroni itsipapee. Te oncameetsateji incanteete:\n\"Te pincameetsateji aviron.\"\nAyojeitaqueri, 8.\nTimatsi ishinejeitaqueeri avincatsaritepee. Intimerica coatsineri\nintsaneapitsajeiteero, ocameetsati incantacoventajeitee yora pincatsaripee. Te\noncameetsatej i irishineteri oashinoncaajeiteeneme.\nAyojeitaqueri, 9.\nTerica ontime antayetiri, te oncameetsateji iraashitee yora covaririya, te",
            "Image": "524cf8fdeb3055d2d2f57269a47ee4b9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "oncameetsateji iroiminqueashijeitee. Aisati te oncameetsateji iraashitee pashinique\nquipatsi.\nAyojei taqueri, 10.\nIntimerica cantatsineri otimi caari cameetsatatsi antaqueri, ocameetsati intime caari\nquisheene, irisampitacojeitanteeri. Yora caari quisantatsi iriotanaque queariorica\nicantiri yora cantacoventeeneri.\nAyojeitaqueri, 11.\nAriorica intime atiri cantacoventeeri: \"Timatsi yantiri, poiminqueri.\" 1ro cantaincha\nte oncameetsateji incante pincatsari: \"Queario, timatsi yantin.\" Ocameetsati irijivate\ninquemisantee arori iriotasanotanteari jaoca ocanta maaroni. Ocameetsati\niriotacojeitero maaroni ashanincapee, oncanteata eiro yoasanquetashiyeetee.\nAriorica otimi antayetiri caari itsaneacojeiteeri avincatsari te. Impoij i incanterica\navincatsaritepee te oncameetsateji oca antayetiri. 1ro cantain\u00e9ha te oncameetsatej i\ninquisacoteero oca antitacari peerani. Pineaquero, peerani antantacarori, te intimeji\ntsaneacojeiteeroneri.\nAyojei taqueri, 12.\nTe oncameetsateji irashereashitee itsipapee aisati eiro iqueashiteemparo avanco\nirashereanteeri. Te oncameetsatej i iramenashitearo asanquenayetiri ariorica\nacoaque amanaquero. Te oncameetsateji incantashijeite ashanincapee: \"Te\nincameetsateji yoca, timatsi yantayetiri.\" Ocameetsati intsaneaqueari yora\navincatsaritepee.\nAyojeitaqueri, 13.\nOshinetaca anquenayetanaque jaocarica anta aipatsitequi. Te oncameetsateji\nintsaneacojeiteero.\nAncoaquerica ajate pashiniqui quipatsi, te oncameetsatej i intsaneacoj citee\navincatsaritepee. Aisati ancoaquerica ampiaje aipatsitequi, te oncameetsateji\nintsaneacojeiteero avincatsarite.\nAyojeitaqueri, 14.\nAriorica inquisashijeitee ashanincapee arori anta aipatsi tequi, ocameetsati\niraacameetsajeitavaquee itsipapee atiri anta iipatsitequi iriori.\n1ro cantaincha ariorica antaquero caari cameetsatatsi aipatsitequi, eiro ajititsi\niraacameetsajeitavaquee itsipapee atiri.\nAyojeitaqueri, 15.\nOcameetsati ashanincatasanoj eiteari maaroni savicajeitatsiri aipatsitequi.\nTe oncameetsateji incantashitee avincatsaritee: \"Te aviro noshaninca.\" Aisati te\noncameetsateji incantee: \"Eiro noshinetimpitsi pishanincateari itsipapee atiri.\"\nAyojeitaqueri, 16.\nAriorica irantearitaque shirampari aisati tsinane, oshinetaca iraye aisati ocameetsati\nintime itomipee. Te oncameetsateji incanteeteri: \"Te pishanincatenaji: eiro pai;",
            "Image": "49d17bb4b578017b3b0db9468c4572af"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "onashita piquemisantiri: eiro pai.\" Irointi tsinane omoncarataqueri shirampari.\nOpincatsataca irosati: oshinetaca oncanteri shirampari ocoaquerica ayeri; aisati,\nariorica airi omoncarataqueri, aisati oshinetaca oncante ocoaquerica ojocajeri.\nTerica incoye shirampari iraye, aisati terica oncoye tsinane aye, te oncameetsateji\nimperanayeeteari iraavacaajeitea.\nOcameetsati avamejeiteri atomipee amejeitari aisati avamejeiteri irantapinitero\ncameetsatatsiri. Eirorica avametasanotiri cameetsa, eiro yaacameetsatavacaajeitatsi\nashanincapee.\nAyojeitaqueri, 17.\nOcameetsati irashitaarantea maaroni atiri. Ocameetsati irashitearo apaniro, aisati\nincoaquerica incarajeiteri itsipapee irashijeitearo maaroni.\nTe oncameetsatej i iraapitsayeeteri irovararo.\nAyojeitaqueri, 18.\nOcameetsati anquenqueshiretero paitapeerica acoajeitiri, aisati ocameetsati\nanquemisante, ancoaquerica. Te oncameetsateji inquishimenteero avincatsarite.\nAncoaquerica avashiniajero aquemisantiri, aisati oshinetaca. Ocameetsati amajeitero\napaniro, aisati ocameetsati ancarajeiteri maaroni ashanincapee amajeitantearori.\nOcameetsati avamej eiteri itsipapee, aisati antayetero icoacayeeri Atasorentsite.\nAyojeitaqueri, 19.\nOcameetsati anquenqueshiretero paitapeerica acoayetiri aisati ancamanteri\nitsipapee; te oncameetsatej i inquishimenteeteero. Ocameetsati avamejeiteri aisati\nsavicajeitatsiri pashinipeequi quipatsi.\nAyojeitaqueri, 20.\nOcameetsati ampatojeitea avametavacaaj eitanteari. Te ocameetsatej i\nintsaneemparo.\nTerica ancoye, te oncameetsateji incanteetee: \"Jeri yoca pincarajeitapiniteri.\"\nAyojeitaqueri, 21.\nOcameetsati ancamanteri avincatsarite paitarica acoajeitiri irantayeteri. Ariorica\nancamantasanoteri arori: terica aneeri arori, ancoyeaqueri ashaninca, antianqueri\nincamanteri iriori.\nTe oncameetsateji incanteetee: \"Te pincameetsateji, tecatsi pincantea pamitacoteri\navincatsarite.\"\nTe oncameets\u00e1tej i impincatsatashitea avincatsaritepee, irointi ocameetsati\nancoyeajeiteri pincatsariventajeitaqueeri. Ocameetsati irishinejeitee ampiitapinitero\nancante janicarica acoaque impincatsariventajeitee. Ocameetsati asanquenatero, te\noncameetsateji iriote pincatsari janicarica caari coatsi impincatsaritaje aisati: tempa\niquishiricari.\nAyojeitaqueri, 22.\nOcameetsati iraacameetsatavacaajeitea maaroni savicajeitatsiri iipatsitequi, te",
            "Image": "94c84f0133a5a9c4450fea6ccccae83a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "oncameetsateji irashinoncaajeitea aparopee. Timatsi coiteimojeiteeri: avari, avararo;\nacoajeitaque ashanincapee a\u00e1cameetsateeri; acoajeitaque aisati amayetero\namejeitacari. Te oncameetsatej i intsaneemparo.\nAyojeitaqueri, 23.\nOcameetsati ontime jaocarica antaroaj ateri oncanteata amanantantearori\ncoiteimoteeri. Ocameetsati antaroajate jaocarica acoiri; te oncameetsatej i\nincamantee itsipapee paitarica antayeterl. Te oncameetsatej i aisati\niroashiventacaajeitee yora tsameetacayeeri. Te oncameetsateji aisati incantajeitee:\n\"Eiro pitsameetitsi.\"\nAriorica amoncarataqueri itsipapee antaroajataque, ocameetsati irimoncarataquea\nquireiqui impinayeeteeri.\nAriorica antaroajate, ocameetsati impinatasanojeitee yora ataroajatiniri oncanteata\neiro ashinoncatsi. Aisati te ancoyeji ashinoncayea ajina aisati atomipee. Ariorica\nashinoncaavetea, ari ocameetsati incavintsayee itsipapee.\nAncoaquerica, ocameetsati ancaraj eiteri i tsipapee taroajatiniriri avatorote\nancamantajeiteri paita acoajeitiri. Ariorica amitacotavacaajeitea inquemisantajeitee,\nimpajeitee maaroni irevijeitaqueeri.\nAyojei taqueri, 24.\nOcameetsati irishinejeitee avatorote amaoreapini te. Te oncameetsatej i\nintsameetacaapinijeitee osamani. Cameetsa irishinejeitee amaoreajeite aparopee\nquitaiteri fiesta, aisati impinajeitee oquempetaca ataroaj ataque.\nAyojeitaqueri, 25.\nTempa acoajeitaque avari, aitsaare, avanco aisati aavintarontsi. Ariorica\nantsameeteneri avatorote ocameetsati impinatee quireiqui amanantantearori maaroni\ncoiteimojeiteeri, aisati coiteimotirori ajina aisati atomipee. Aisati terica amatero\nantaroajate, aisati ariorica anteashipatanaque oncameetsate ontime coiteimoteeri.\nAisati ocameetsati ontime coiteimoterori camajimentaaro iroori.\nOcameetsati ancavintsaasanotero tsinane timatsiri otomipee, aisati ocameetsati\nncavintsaasanoteri irijaniquipee, maaroni. Irinti cavintsaasanojeiterineri\nishanincapee iriori.\nAyojeitaqueri, 26.\nOcameetsati ontime irishitoriatanteari maaroni atiripee. Ariorica inquee primaria,\njero aisati segundaria, te oncameetsateji impinatero inqueanteari escoera.\nOcameetsati aisati imperanayeeteari inquee, te oncameetsateji irisoquijaye\nevancaripee. Ocameetsati ontime pashinipee escoera iriotanteari ashanincapee\nmecanico, agropecuaria, paitapeerica. Ocameetsati ontime aisati universidad\ninqueanteari matasanotirori sanquenarentsi. Ariorica impinatero irointi yora\nqueajeitatsiri.\nOcameetsati avamejeiteri queajeitatsiri escoeraqui intimajeite cameetsa,\nincavintsaajeiteri itsipapee aisati irishineteri itsipapee intime cameetsa. Tempa\nocameetsati ancavintsaajeiteri itsipapee, aacameetsajeiteri. Eiro aquisashitaritsi\nponeachari pashiniqui quipatsi, neanatantarori otsipapee neantsi. Aisati eiro\naquisashiyetaritsi nashitachari imeshina, aisati yora caari quempejeiteene",
            "Image": "984bb75b7ec9d9aae333dac4540721fc"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "iquemisanti. Ocameetsati amitacojeiteri maaroni atiri aacameetsatavacaajeitea,\nantimajeite Cameetsa.\nYora ashitariri itomipee irio cantatsineri jaocarica intianqueri itomipee inqueanteari\nescoera.\nAyojeitaqueri, 27.\nOshinetaca irantajeitero maaroni oca yantayetiri ishanincapee. Te oncameetsatej\nintsaneempari. Ocameetsati iriveshireimentearo timayetatsiri inampiqui: escoera,\ncampo, iroane, maaroni.\nAriorica irovetsiquero ashanincapee paitarica, aisati ariorica irisanquenatero\npaitarica, tempa iriotaque ashitarori. Incoaquerica, ocameetsati impimantero; te\noncameetsateji incoshiyeeteri.\nAyojeitaqueri, 28.\nOcameetsati irishinejeiteero avincatsaritepee oca asanquenatacotaqueri; te\noncameetsateji intsaneapitsateero.\nAyojeitaqueri, 29.\nAriorica ancoaque antimajeite cameetsa, eiro acantashitapinitari itsipapee\nincavintsaajeitee, aisati iramitacojeitee. Irointi ocameetsati ancavintsaajeiteri iriori,\nami tacojeiteri. Impoijiquea antimajeite cameetsa.\nOtimi oshequi cameetsayetatsiri asanquenatacotaqueri. Ocameetsati amayetero oca\nacoajeitiri aisati amejeitacarica. 1ro cantaincha te oncameetsateji antsaneaqueari oca\nicoajeitaqueri itsipapee. Yora pincatsari aisati yora covariria aisati yora joeshi\nincamantajeitee paitarica antajeiteri oncanteata eiro ashereiritsi itsipapee, aisati\noncanteata eiro avashinoncairitsi.\nOcameetsati maaroni oca ashinejeitiri itsipapee, iro cantaincha te oncameetsateji\nirantero caari acoacaajeitaqueririca maaroni atiripee.\nAyojeitaqueri, 30.\nOcameetsati amoncarajeitero maaroni asanquenajeitaqueri aca. Te oncameetsateji\nintsaneapitsaj eiteero avincatsaritepee aisati ashanincapee. Ocameetsati ashinejeiteri\nmaaroni atiri irisavicajeite cameetsa.",
            "Image": "56c1b998675f5ffc35725d80051a9397"
        }
    }
}

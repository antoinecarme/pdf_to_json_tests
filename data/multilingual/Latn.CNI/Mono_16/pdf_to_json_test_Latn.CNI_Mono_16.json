{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467587,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Timatsi Cameetsatatsiri Acoajeitaqueri: Te Oncameetsateji Intsaneemparo.\nOcarataque 10 de diciembre, 1948, yapatojeitaca oshequi atiri\nponeayetachari maaroni quipatsipeequi. Ipajiyeetiri la Asamblea General\nde las Naciones Unidas. Iriojeitaque apatojeitachari itiancanepee\nivincatsaritepee iriori. Ineanajeitaquero sanquenarentsi sanquenatachari\naca paperiquica. Icanti ocameetsataque amajeitero maaroni oca\nisanquenatacotaqueri. Te oncameetsateji intime tsaneemparoneri. Aisati\nicanti ocameetsati asanquenateneri maaroni atiripee irineanequipee\niriori, inquemaj ei tantearori. Ocameetsati avaraaquero jaocarica\nisavicajeitiri atiri anta inampipeequi, escoerapeequl, jaocaricapee.\nOcameetsati avamejeiteri maaroni ashanincapee ocantayetiri aca\nsanquenarentsiquica iriotasanojeitantearori.\nJero oca anquenqueshirejeiteri:\nTempa amoncaratavacaajeita maaroni. Timatsi acoajeitaqueri, te\noncameetsatej i intsaneemparo. Acoajeitaque antimajeite cameetsa. Te\noncameetsateji imperanajeitee itsipapee, te oncameetsateji\niramatavijeitee, te oncameetsateji irishintsinajeitee, te oncameetsateji\nirimanajeitee.\nTempa ocameetsati aneacameetsateri itsipapee atin, ancavintsaajeiteri.\n1ro cantaincha timatsi oashinoncaajeitiriri itsipapee. Te\noncameetsateji. Te aneacameetsateroj i yantajeitiri iriori. Te ancoyej\nquishimenteeroneri paitapeerica acantajeitiri. Aisati ariorica acoaque\nanquemisanteri Tasorentsi, te oncameetsatej i inquishimenteero. Te\noncameetsatej irininajeitee. Ocameetsati anquemisantero paitapeerica\nacoajeitiri. Te ancoyeji intime quisheene; irointi acoaque antime\ncameetsa, aisati eiro otimitsi coiteimoteene. Tempa queario.\nTempa aisati ocameetsati irijocacoventajeitee yora pincatsaripee aisati\ncovariria, maaroni. Te oncameetsateji inquisashijeitee. Aisati ariorica\niroashinoncaajeitee itsipapee, ocameetsati irijocacoventajeitee\navincatsarite: eiro ishinetiritsi oashinonqueenemeri. Tempa ocameetsati\niraacameetsatavacaajeitea maaroni atiripee.\nTempa amoncaratavacaajeitaca: timatsi cameetsayetatsiri acoajeitiri.\nIrootaque apatojeitantacari aca, aponeayetaca maaroni nampitsipeequi.\nIcameetsajeitaque maaroni atiri: te oncameetsateji antseenqueri, te\noncameetsateji ashirontimenteari. Timatsi ametapinijeitán aisati\nacoajeitiri, maaroni: shirampari, tsinane, maaroni. Acoajeitaque\nantimajeite cameetsa aisati eiro otimitsi coiteimoteene.\nTempa arojeitaque itiancanepee ashanincapeeni anta aipatsitequi.\nApocapiniti aca avametavacaapinijeita. Acarajeitiri Naciones Unidas,\nmaaroni: acoajeitaque ashinejeiteri maaroni atiripee coiteimojeitiriri\naisati ashinejeiteri cameetsayetatsiri yamejeitari. Te oncameetsateji\namperanajeiteari.\nTempa ocameetsataque asanquenateneri maaroni atiripee oca\naneacameetsajeitiri. Ocameetsati irimajeitero maaroni atiri: te\noncameetsateji intime tsaneemparineri.",
            "Image": "075bd591651ba0f5133ac20588770407"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Irootaque isanquenajeitantarori yora\nASAMBLEA GENERAL\noca:\nTimatsi noncamantajeiteri maaroni atiripee; jaocaricapee isavicaj ej\ntiri aisati j aocarica ocantayetari irineanepee iriori. Timatsi\ncameetsayetatsiri acoajeitiri maaroni. Te oncameetsateji\nintsaneapitsajeiteero itsipapee. Ocameetsati inquenqueshiretapinijeitero\nmaaroni atiri oca nosanquenatiri, incavintsanteariri itsipapee. Aisati\nocameetsati avamejeiteri maaroni atiripee, jaocarica isavicajeitiri.\nAyojeitaqueri, 1.\nAquempetavacaajeita maaroni atiri. Timatsi aquenqueshirejeitantari\nmaaroni, timatsi amejeitari, ayojeiti paitarica ocameetsati antajeitiri:\nte oncameetsateji intsaneapitsajeiteero itsipapee. Te oncameetsateji\nimperanajeitee, te oncameetsateji iroashinoncaajeitee, irointi\nocameetsati aacameetsatavacaajeitea.\nAyojeitaqueri, 2.\nAcoajeitaque irimajeitero maaroni atiri oca cameetsayetatsiri\nasanquenatacotaqueri. Te oncameetsateji intsaneacoteari. Tempa\namoncaratavacaaj ej taca, eiro acantiritsi itsipapee \"Eiro\nnoshinetimpitsi avirori. Pinashita, te pishanincatenaji, onashita\npimeshina, aviro tsinane, onashita pineane, onashita piquemisantiri,\npiponeaca pashiniqui quipatsi, te pashitaarantea, te pimpincatsateji. Te\npincameetsateji.\" Te oncameetsateji ancantayetero ocapee, irointi\nocameetsati aacameetsatavacaajeitea, maaroni.\nAyojeitaqueri, 3.\nTe oncameetsateji iroyeetee, te oncameetsateji iroiminquiashiyeetee, te\noncameetsateji iroashinonqueetee\nAyojeitaqueri, 4.\nTe oncameetsateji irinoshiqueeteri atiri imperanatanteeteariri,\nintsameetacaanteariri. Te oncameetsateji intsameetacaayeeteri caari\ncoatsi intsameete. Ocameetsati impinayeeteri maaroni tsameetantatsiri.\nAyojeitaqueri, 5.\nTe oncameetsateji iroatsinayeeteri atiri, te oncameetsateji\nimpasanatapiniterj, te oncameetsateji iroashinoqueeteri, te\noncameetsatej i impashiventacayeari\nAyojeitaqueri, 6.\nTempa atiri anajeitaque, aquempetavacaajeitaca. Te oncameetsatej i\nincantajeitee a gobierno, covariria aisati joeshi: \"Caari pini atiri. Te\npinquempetenaji narori.\"\nAyojeitaqueri, 7.",
            "Image": "ad5fc95cec2d49ec064073f343c7c295"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Queario aquempetavacaajeitaca Ocameetsati incavintsaajeitee maaroni\nitiancanepee gobierno, anquempejeitanteariri maaroni itsipapee. Te\noncameetsateji incanteete: \"Te pincameetsateji aviron.\"\nAyojeitaqueri, 8.\nTimatsi ishinejeitaqueeri avincatsaritepee. Intimerica coatsineri\nintsaneapitsajeiteero, ocameetsati incantacoventajeitee yora\npincatsaripee. Te oncameetsatej i irishineteri oashinoncaajeiteeneme.\nAyojeitaqueri, 9.\nTerica ontime antayetiri, te oncameetsateji iraashitee yora covaririya,\nte oncameetsateji iroiminqueashijeitee. Aisati te oncameetsateji\niraashitee pashinique quipatsi.\nAyojei taqueri, 10.\nIntimerica cantatsineri otimi caari cameetsatatsi antaqueri, ocameetsati\nintime caari quisheene, irisampitacojeitanteeri. Yora caari quisantatsi\niriotanaque queariorica icantiri yora cantacoventeeneri.\nAyojeitaqueri, 11.\nAriorica intime atiri cantacoventeeri: \"Timatsi yantiri, poiminqueri.\"\n1ro cantaincha te oncameetsateji incante pincatsari: \"Queario, timatsi\nyantin.\" Ocameetsati irijivate inquemisantee arori iriotasanotanteari\njaoca ocanta maaroni. Ocameetsati iriotacojeitero maaroni ashanincapee,\noncanteata eiro yoasanquetashiyeetee.\nAriorica otimi antayetiri caari itsaneacojeiteeri avincatsari te. Impoij\ni incanterica avincatsaritepee te oncameetsateji oca antayetiri. 1ro\ncantainéha te oncameetsatej i inquisacoteero oca antitacari peerani.\nPineaquero, peerani antantacarori, te intimeji tsaneacojeiteeroneri.\nAyojei taqueri, 12.\nTe oncameetsateji irashereashitee itsipapee aisati eiro iqueashiteemparo\navanco irashereanteeri. Te oncameetsatej i iramenashitearo\nasanquenayetiri ariorica acoaque amanaquero. Te oncameetsateji\nincantashijeite ashanincapee: \"Te incameetsateji yoca, timatsi\nyantayetiri.\" Ocameetsati intsaneaqueari yora avincatsaritepee.\nAyojeitaqueri, 13.\nOshinetaca anquenayetanaque jaocarica anta aipatsitequi. Te\noncameetsateji intsaneacojeiteero.\nAncoaquerica ajate pashiniqui quipatsi, te oncameetsatej i intsaneacoj\ncitee avincatsaritepee. Aisati ancoaquerica ampiaje aipatsitequi, te\noncameetsateji intsaneacojeiteero avincatsarite.\nAyojeitaqueri, 14.\nAriorica inquisashijeitee ashanincapee arori anta aipatsi tequi,\nocameetsati iraacameetsajeitavaquee itsipapee atiri anta iipatsitequi",
            "Image": "3e4fd945ae1950342ad2c2abaa8d8c52"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "iriori.\n1ro cantaincha ariorica antaquero caari cameetsatatsi aipatsitequi, eiro\najititsi iraacameetsajeitavaquee itsipapee atiri.\nAyojeitaqueri, 15.\nOcameetsati ashanincatasanoj eiteari maaroni savicajeitatsiri\naipatsitequi.\nTe oncameetsateji incantashitee avincatsaritee: \"Te aviro noshaninca.\"\nAisati te oncameetsateji incantee: \"Eiro noshinetimpitsi pishanincateari\nitsipapee atiri.\"\nAyojeitaqueri, 16.\nAriorica irantearitaque shirampari aisati tsinane, oshinetaca iraye\naisati ocameetsati intime itomipee. Te oncameetsateji incanteeteri: \"Te\npishanincatenaji: eiro pai; onashita piquemisantiri: eiro pai.\" Irointi\ntsinane omoncarataqueri shirampari. Opincatsataca irosati: oshinetaca\noncanteri shirampari ocoaquerica ayeri; aisati, ariorica airi\nomoncarataqueri, aisati oshinetaca oncante ocoaquerica ojocajeri.\nTerica incoye shirampari iraye, aisati terica oncoye tsinane aye, te\noncameetsateji imperanayeeteari iraavacaajeitea.\nOcameetsati avamejeiteri atomipee amejeitari aisati avamejeiteri\nirantapinitero cameetsatatsiri. Eirorica avametasanotiri cameetsa, eiro\nyaacameetsatavacaajeitatsi ashanincapee.\nAyojeitaqueri, 17.\nOcameetsati irashitaarantea maaroni atiri. Ocameetsati irashitearo\napaniro, aisati incoaquerica incarajeiteri itsipapee irashijeitearo\nmaaroni.\nTe oncameetsatej i iraapitsayeeteri irovararo.\nAyojeitaqueri, 18.\nOcameetsati anquenqueshiretero paitapeerica acoajeitiri, aisati\nocameetsati anquemisante, ancoaquerica. Te oncameetsateji\ninquishimenteero avincatsarite. Ancoaquerica avashiniajero\naquemisantiri, aisati oshinetaca. Ocameetsati amajeitero apaniro, aisati\nocameetsati ancarajeiteri maaroni ashanincapee amajeitantearori.\nOcameetsati avamej eiteri itsipapee, aisati antayetero icoacayeeri\nAtasorentsite.\nAyojeitaqueri, 19.\nOcameetsati anquenqueshiretero paitapeerica acoayetiri aisati\nancamanteri itsipapee; te oncameetsatej i inquishimenteeteero.\nOcameetsati avamejeiteri aisati savicajeitatsiri pashinipeequi quipatsi.\nAyojeitaqueri, 20.\nOcameetsati ampatojeitea avametavacaaj eitanteari. Te ocameetsatej i",
            "Image": "95ce4ae4c33d06bcc836fe5de886e67d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "intsaneemparo.\nTerica ancoye, te oncameetsateji incanteetee: \"Jeri yoca\npincarajeitapiniteri.\"\nAyojeitaqueri, 21.\nOcameetsati ancamanteri avincatsarite paitarica acoajeitiri\nirantayeteri. Ariorica ancamantasanoteri arori: terica aneeri arori,\nancoyeaqueri ashaninca, antianqueri incamanteri iriori.\nTe oncameetsateji incanteetee: \"Te pincameetsateji, tecatsi pincantea\npamitacoteri avincatsarite.\"\nTe oncameetsátej i impincatsatashitea avincatsaritepee, irointi\nocameetsati ancoyeajeiteri pincatsariventajeitaqueeri. Ocameetsati\nirishinejeitee ampiitapinitero ancante janicarica acoaque\nimpincatsariventajeitee. Ocameetsati asanquenatero, te oncameetsateji\niriote pincatsari janicarica caari coatsi impincatsaritaje aisati: tempa\niquishiricari.\nAyojeitaqueri, 22.\nOcameetsati iraacameetsatavacaajeitea maaroni savicajeitatsiri\niipatsitequi, te oncameetsateji irashinoncaajeitea aparopee. Timatsi\ncoiteimojeiteeri: avari, avararo; acoajeitaque ashanincapee\naácameetsateeri; acoajeitaque aisati amayetero amejeitacari. Te\noncameetsatej i intsaneemparo.\nAyojeitaqueri, 23.\nOcameetsati ontime jaocarica antaroaj ateri oncanteata amanantantearori\ncoiteimoteeri. Ocameetsati antaroajate jaocarica acoiri; te\noncameetsatej i incamantee itsipapee paitarica antayeterl. Te\noncameetsatej i aisati iroashiventacaajeitee yora tsameetacayeeri. Te\noncameetsateji aisati incantajeitee: \"Eiro pitsameetitsi.\"\nAriorica amoncarataqueri itsipapee antaroajataque, ocameetsati\nirimoncarataquea quireiqui impinayeeteeri.\nAriorica antaroajate, ocameetsati impinatasanojeitee yora ataroajatiniri\noncanteata eiro ashinoncatsi. Aisati te ancoyeji ashinoncayea ajina\naisati atomipee. Ariorica ashinoncaavetea, ari ocameetsati incavintsayee\nitsipapee.\nAncoaquerica, ocameetsati ancaraj eiteri i tsipapee taroajatiniriri\navatorote ancamantajeiteri paita acoajeitiri. Ariorica\namitacotavacaajeitea inquemisantajeitee, impajeitee maaroni\nirevijeitaqueeri.\nAyojei taqueri, 24.\nOcameetsati irishinejeitee avatorote amaoreapini te. Te oncameetsatej i\nintsameetacaapinijeitee osamani. Cameetsa irishinejeitee amaoreajeite\naparopee quitaiteri fiesta, aisati impinajeitee oquempetaca ataroaj\nataque.",
            "Image": "ecf03673649bd48ba41216923110ae92"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ayojeitaqueri, 25.\nTempa acoajeitaque avari, aitsaare, avanco aisati aavintarontsi.\nAriorica antsameeteneri avatorote ocameetsati impinatee quireiqui\namanantantearori maaroni coiteimojeiteeri, aisati coiteimotirori ajina\naisati atomipee. Aisati terica amatero antaroajate, aisati ariorica\nanteashipatanaque oncameetsate ontime coiteimoteeri. Aisati ocameetsati\nontime coiteimoterori camajimentaaro iroori.\nOcameetsati ancavintsaasanotero tsinane timatsiri otomipee, aisati\nocameetsati ncavintsaasanoteri irijaniquipee, maaroni. Irinti\ncavintsaasanojeiterineri ishanincapee iriori.\nAyojeitaqueri, 26.\nOcameetsati ontime irishitoriatanteari maaroni atiripee. Ariorica inquee\nprimaria, jero aisati segundaria, te oncameetsateji impinatero\ninqueanteari escoera. Ocameetsati aisati imperanayeeteari inquee, te\noncameetsateji irisoquijaye evancaripee. Ocameetsati ontime pashinipee\nescoera iriotanteari ashanincapee mecanico, agropecuaria, paitapeerica.\nOcameetsati ontime aisati universidad inqueanteari matasanotirori\nsanquenarentsi. Ariorica impinatero irointi yora queajeitatsiri.\nOcameetsati avamejeiteri queajeitatsiri escoeraqui intimajeite cameetsa,\nincavintsaajeiteri itsipapee aisati irishineteri itsipapee intime\ncameetsa. Tempa ocameetsati ancavintsaajeiteri itsipapee,\naacameetsajeiteri. Eiro aquisashitaritsi poneachari pashiniqui quipatsi,\nneanatantarori otsipapee neantsi. Aisati eiro aquisashiyetaritsi\nnashitachari imeshina, aisati yora caari quempejeiteene iquemisanti.\nOcameetsati amitacojeiteri maaroni atiri aacameetsatavacaajeitea,\nantimajeite Cameetsa.\nYora ashitariri itomipee irio cantatsineri jaocarica intianqueri\nitomipee inqueanteari escoera.\nAyojeitaqueri, 27.\nOshinetaca irantajeitero maaroni oca yantayetiri ishanincapee. Te\noncameetsatej intsaneempari. Ocameetsati iriveshireimentearo\ntimayetatsiri inampiqui: escoera, campo, iroane, maaroni.\nAriorica irovetsiquero ashanincapee paitarica, aisati ariorica\nirisanquenatero paitarica, tempa iriotaque ashitarori. Incoaquerica,\nocameetsati impimantero; te oncameetsateji incoshiyeeteri.\nAyojeitaqueri, 28.\nOcameetsati irishinejeiteero avincatsaritepee oca asanquenatacotaqueri;\nte oncameetsateji intsaneapitsateero.\nAyojeitaqueri, 29.\nAriorica ancoaque antimajeite cameetsa, eiro acantashitapinitari\nitsipapee incavintsaajeitee, aisati iramitacojeitee. Irointi ocameetsati\nancavintsaajeiteri iriori, ami tacojeiteri. Impoijiquea antimajeite\ncameetsa.",
            "Image": "9746323285a631971245b3168c013613"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Otimi oshequi cameetsayetatsiri asanquenatacotaqueri. Ocameetsati\namayetero oca acoajeitiri aisati amejeitacarica. 1ro cantaincha te\noncameetsateji antsaneaqueari oca icoajeitaqueri itsipapee. Yora\npincatsari aisati yora covariria aisati yora joeshi incamantajeitee\npaitarica antajeiteri oncanteata eiro ashereiritsi itsipapee, aisati\noncanteata eiro avashinoncairitsi.\nOcameetsati maaroni oca ashinejeitiri itsipapee, iro cantaincha te\noncameetsateji irantero caari acoacaajeitaqueririca maaroni atiripee.\nAyojeitaqueri, 30.\nOcameetsati amoncarajeitero maaroni asanquenajeitaqueri aca. Te\noncameetsateji intsaneapitsaj eiteero avincatsaritepee aisati\nashanincapee. Ocameetsati ashinejeiteri maaroni atiri irisavicajeite\ncameetsa.",
            "Image": "99a735f6479e70391dfc891c27545efa"
        }
    }
}

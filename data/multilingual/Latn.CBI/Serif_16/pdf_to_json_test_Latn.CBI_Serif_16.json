{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467416,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave Ti'\nTsandi Depa\u00f1u Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depa\u00f1u Kuinda, chai tinbutala yumaa 360 vee vee panu palaachi\ndepillave. Entsa tunu naaju kiika' mityaba entsa kiikaa naa naaju palaachi bain kayu\npillave, tsa' mitya juntsarenmika waintsuve ti kiika juju' naaju ura\u00f1u bain' kumuinchi\nentsa tunu chullachi.\nAJKE' PALAA\nUrama kerake\u00f1u chachi dejutu naaju naa-i kera' taatu inuu ju\u00f1u bain tsaatalaa\ndekera, tsenm'in ti deechu juutala bain naaju chachilla bain tsaren deechu deta, ne\nmainnaa deechu chipake ne \u00f1uya tsaa deechu tajtaa ti' mujchi, entsa tu kuraa nuka\nbain, muba bulla jiJtyu ti kenden\u00f1uba kenu, naa kavitu juu bain mika ura' deechu\nkavitu, tsenminnaa tiba bulla jutyu mika sunden chunu judeeshu juntsa entsatalaa\nllatina\u00f1uu juve tya' mitya.\nEntsa tunu naa nuka chUlla bain, muba mu bain tsatsangenuu deechu detanu\npaatetala kerajtu mijtu, tsenmin balenguretyu jatsa' ne keraanchiren, tituba deke'\nfiruke' cha' tansha pensachiya ura kinjutyuu mayujpeyaa kemu deeve tya' mitya.\nTsenmin chachillachee ti ju'ba juntsaa kayu mutyanu tsuve tya' juu\u00f1unge ke' umaa\nentsa ajkeshaa entsa tunu naaju chachilla bainmatenbiyaa pensa depire', naa yala'\njeetyanu pensa bain depireke' matyu naa tyenaaju patindya'ba tsaa depa' sunden\ndechun'u, tsenmin ne tinu keengikenu tya' bain tsaanu dekeenge' sunden dechunu,\ntinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu tyeeba\nju\u00f1u narake uukaren tsangenu tya', rnatyu tsangenchingenuu juve tya' juntsa\nuukaanu ma Deechu juu\u00f1uu dekive, tsenmalaa matyu tituba deke' firudeke' menaa\nteraa\u00f1uu detananu ke\u00f1u bain, matyu chachilla ne tyui-erai\u00f1u-i' naakin tsandya' ti'\nmityaba juntsaren juune juntsa kai'tala kayu vera ne juu jutyu, juntsa mi\u00f1uren juu\nde'ajaatsetuware' tsaa pebulu kujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juu\u00f1unge taatu kenuu\nkikaanu tyeeba ju\u00f1u awakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi depa'\njungajte tsange deshuike\u00f1u Kiikanu, ura uwain tsaanu juve ti'dekeenge' matyu chachi\njutu ti deechu tadee\u00f1u bain juntsatala uwain tsaave ti' tsenmin chachi ju\u00f1u naa-i\nkera' taatu inuu ju\u00f1u bain tsaatala bain tsaanu juve ti' dekeenge' tsenmin chachi jutu\nnaaju baledee\u00f1u bain tsadeeve ti'tsange dekeenge' shuike' naa ti deechu juuchi bain\nunbeerukula bain su pula bain tsaren deechu detave tya' mitya. Tsenmin\nkumuinchiren naake' bain tsangenchiren kenu ti' ma tsangenui deshuwa' matyu naaju\ncha' bululanu bain ne tyeeba deju\u00f1u shu'kikaren tsange' awakare' naa ura' chunchi\nbain kayu ura' chunuu tiba bulla jutyu ura' chunuu detirenu ti' tsai deshuwa' mitya.\nNaaju chachilla bain tsangenuu deechu tadeeshu juntsatala tsenmin naaju chachilla\nbain muba tsanguityude tindetyu ti kendya'ba tsangenuu judeeshu juntsatala, ura\ntsangenchin kidaa ti' ma tsai depa-ake' tsai deshuwamu Estados Miembros-la, juntsa\nNaciones Unidas Organizaci\u00f3n-ba buluren tsangenuu deshuwa' mitya, tsenmin",
            "Image": "474d468c46b169d09530697eaf9e6b9f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kumuinchi enu tsandi depa' tsange deshuike\u00f1u ura uwain juntsangenuu jushu juntsaa\nnaa mubain enu pa\u00f1u deechu judeeshu juntsanu, tsenmin naa mun ti kenu tya' bain\ntiba bulla jutyuren tsangenuu judeeshu juntsatala, matyu muba mubain naaju\u00f1u bain\nne veevee aseetangi'mujchi tsaren aseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave Ti'\nTsandi Depa\u00f1u Kuinda\nKumuinchi chachilla, naa naaju tu paatesha bain nuka' baasa matyu pudengura\ndeengenu dejuve juntsa pensa' mityaren, tsenmalaa mun juju' bain, naa naaju bale ya\njuula bain juntsanun dajkake pensange' tsangenuke deke' demijakare' uwain\ntsaami\u00f1u detyakare', matyu entsa deechu j\u00fadeeshu juntsatala, tsenmin muba bulla\njutyu ti kenden\u00f1uba tsangenuu judeeshu juntsala bain narake uukaaki\u00f1unge'\njuntsadeke' tyeeba ju\u00f1u narake deengaren tsangenu dejuve naa naaketaa tsangenuu\nju\u00f1u bain juntsa naa uwanu bain awak\u00e1akentsu\u00f1ungetu ne entsa lala' tu juusharen\njujutyu, vee mujtu naa nuka\" baasa vee paatesha bain, tsange' entsa deechunu\nnaati\u00f1u bain tu kuraa juntsa ura uwain tsadekikaanu ne Estados Miembros judeeshu\njuntsa chachilla' chundalanjujutyu, naa yala' tu juusha yaichi uuden-in chumu tu\njudeeshu juntsatala bain.\nArt\u00edculo 1\nNaaju chachilla bain mu' chachilla bain na kayatu tichiba bulla jutyu naakendya'ba\nkenu deechu taa na kayamu deju, tsenminya,naaju ju\u00f1u bain ne tsaave ti', uukavinu\njutyu naa, tideechu juuchi bain, mubain mubain tsaren dejuve, tsenmin shilli\npensangenu pude deju'. mitya, tsenr)1in ura' kendu bain ura' kendyu' bain mide'\nmitya muba mu bain veta' veta' ura' keewaawaa kenuu dejuve.\nArt\u00edculo 2\nTi deechu juu bain, naa ti kikenu tyai' bain tsatsangenuu pude deeve ti' tsandi depa'\nentsa tsange deshuike\u00f1u Tsandi Depa\u00f1u Kuindanu pudeeshu juntsanu mu' chachilla\nbain tsatsanguenuu deechu detanave; naa tinuba keetadi' ne tsaave ti' mujchi, ne vee\nchachee ti' mujehi, ne vee muehi\u00f1a puuve ti' mujehi, ne IIupuve supuve ti' mujehi, ne\ntsaa palaaya pamuve ti' mujehi, ne tsaa dios-naa keengimuve ti' mujehi, ne titalaba\nkeetadi' ne tsaave ti' na' baasa pamuve ti' mujehl. Tsandityu' bain, kayu tinuu\u00f1uba ne\nnunbaku baake'eetadi' ne tsaave ti' mujehi, ne tsaa chaehilla deeve ti' mujehi, ne\nlushi tanutala keetadi' mujchi, ne naa-i na kayamu\u00f1uba tsaatala keetadi' mujehi, ne ti\njuu ne vera juutala keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata' ne tsa\u00e1ve ti'\npapatimu tunaa eh uve ti' mujehi, naa ne kavitu iinuutalama punamu tunaa chuve ti'\nmujchi, ne na' baasa baasha vee paate tutala demi'tekare' dekera' ne tsaave ti'\nmujehi. Tsajutyu'ba ne veelaehi uuden ityu tushaa ehumuve ti' mujehi, tsajutyu' ba ne\nveelaehi uuden-i' bulu ne washaimu, maali pudejtu, ne veelachi menaa teraa\u00f1uu\ntunaa ehuve ti' mujehi, tsajutyu' bain ne ya' tunuren uudengenu pudejtu' ne jatsaave\ntinu tunaa chuve ti' mujehi.\nArt\u00edculo 3",
            "Image": "22d5e7120737234345ea4b6ff1efa2af"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Naaju ehaehi bain ehaehi tiya' ehunu deeehu tave, naa muehiba bulla jutyu ti\nkendya'ba kenuu deeehu bain tave, tsen,min ya ehaehi jutu ya' bulunu tituba\nikutinjutyu deeehu bain tave.\nArt\u00edculo 4\nNaa mubain veelaehee uuden-i' tikesa tya\u00f1uba tsatsangemu, maali tigendya'ba\ntsangenu deeehu tajtu ehaehi junu dejutyuve, naa ne veelaehee ti bain ke' kuwa kuwa\nkemu ehaehi jundejutyuve; Ne veelaehee uuden-i' tikesa tya\u00f1uba tsatsangemu, maali\ntigendya'ba tsangenu deeehu tajtu paatetala ti' mityaba naake' ba tsangenu jutyuve\nti' ma pillaave.\nArt\u00edculo 5\nNaa mubain kaya' bandapurai' tituba ikutinuu dejutyuve, naa ne kuipavikuti'\ntsaityu'ba na' baasa de' ikuti' ne chacheeba jutyu debadan tsai' ~atenbiyai' mayujp-\neyainu dejutyuve.\nArt\u00edculo 6\nNaa mubain chachi jumulaya naa nuka bainnutsa patesha bain deechu detave ya\nnukaa chumu' bain juntsa ya' deechu.\nArt\u00edculo 7\nLey ajuushaya naa mu bain mabarejun dejuve, tsenmin naa tinuba keetadi' ne tsaave\nti' mujchiren naaju ley-chi bain manbarejuren bale-ikutyanuu deechu detave.\nNaa mu bain tsaren bale-ikutyanuu deechu detave entsa Tsandi Depa\u00f1u Kuindanu\npunashu juntsa deechu pillalanu ne jatsa' kure' tujle' firu dekinmala. Naa ne tsange'\njatsa' kure' tsangenjutyu' bain ma tsangenuke firu' dekeewaa\u00f1u bain, naa juntsatala\nbain tsar~n bale-ikutyanuu deechu detave.\nArt\u00edculo 8\nNutsa bale chachilla' ajuusha bain, nutsa bale yatala bain, ya' chunu tu sukunu aa\nbale chumula' jungaya tyeengitaa naakitaa lave'kakutinu ju' bain tsaa mi'kenu deechu\ntadeeve naaju chachilla bain. TsaJ:lge' yachi tsamantsa bale deechu, Constituci\u00f3n\nkiikanupillaashu juntsa deechu juu\u00f1u bain, naa ley-nu pumu deechu juulanu bain firu'\nkenu dekenmalaya, bale-ikutinuu deechu tadeeve.\nArt\u00edculo 9\nTsangenu' jutyuunun tituba ke' mijaindyu peresu kaki, ne peresu viinu, tsaityu'ba ya'\ntusha kalare' era' vee mujtu nepiwarainuu dejutyuve, mubain.\nArt\u00edculo 10\nNaaju chachilla bain, ne faata' uyudiba i' mujchi parejuren juu\u00f1u ju' tsaren deechu\ndetave, munuba bale jutyu kejtaa uyuna\u00f1u namu balela' ajuusha, cha' kejtsapaatala\nmaali balela' depa' meedikuti' ura' deechu kavitu ikutinu, ne yanu daran feete' kuipa\npu' kavitu kenu paate juutala, naa ne ya' deechu juutala, tsangityu'ba ne ya titalaa\ntsatsangenu jutyu\u00f1u bain; tsaatala detyashnu kuindatala.\nArt\u00edculo 11\nMun firu' keve ti' \"pakaya-i' bain, ura uwain tsangeve ti' entsange keewarendetyuya",
            "Image": "fa54596b98043077a027d9d816d96ca6"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "uwain kuipave tikayanjutyu deechu tave; ley-nu naati\u00f1u bain juntsanu keetaditu\ntsenmin ura uwain narai kavitu ikutitu, naa tinu bain yaa naa-i balelanu' ki\u00f1u bain\ntsaatala ne dedaakaanu ke'ne firu kindetyu ma narai kavitu ikutitu.\nNaa mubain faata vi' kuipa viinuu dejutyuve ne tii\u00f1uba kike tsangetyu'ba kikenuu\njunuren ne kityuu ju' bain juntsa tsangenu tinbutala ne ya'chunu aa tu sukunu\ntsaityu'ba vee mujtu vee tusha Deechu jumulachi ti kuipa vinuu kuinda jutyuwaashu\njuntsaya. Tsenmin ti faateru kike' kuipa vi' i' bain, juntsa tsangenu tinbunu nai kuipa\nvinuu ju\u00f1u bain juntsa kuiparen viinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumu\u00f1u bain nee\ntsaatala na' baasa kikutinu' jutyuve, naa ne ya' bulu chachillanu juu bain, ne ya' ya\njuutala bain, ne yachin juu kiika juutala bain, naa ne ya tyee ju\u00f1u bain ne tsaa dajka\nchachi juu\u00f1u bain, tsaatala ne firu' pakutyainuu jutyuve. Naaju chachilla bain entsa\ntsaa tituba deke' tituba depanu ke\u00f1u tsaachi la'kakutyainuu ley-chi bale ikutinu\ndeechu detave.\nArt\u00edculo 13\nNaaju chachilla bain ya' chunu aa tu sukunuya muba daatadindetyuren nuka\nji'nendya' bain, ne nuka ya ke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha tusha ji'-i' manen\nbene ya' chunu tusha maanu tya' bain tsainu deechu detave.\nArt\u00edculo 14\nTengai'tu tituba kenu tya' deesuuke' firu kenu dekinmala, naa mubain, vee tusha vee\npaatesha lu'ji' nepiya' nemuyu ti' pa' junga chunu deechu tave.\nEntsa deechu juushu juntsa naake' ne tsaave ti' juntsanu paka' balelantsaanu juve, ne\nti faateru juu juntsan mitya kuipa viinu faateru ne juuba jushu juntsaya, tsaityu' bain\nNaciones Unidas ti kikenu tyatuaa tsenminnaa naati patuaa tsange\u00f1u bain juntsanu\nshilijtushu juntsaya.\nArt\u00edculo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumu\u00f1u bain ti\nchachi\u00f1u bain tsajutyuve ti'juntsa deechu chi'kenu dejutyuve. Tsenmin ne nutsa tusha\nchumu ju' ne ti chachi ju' vera' mandiyainu tya\u00f1u bain muba\nArt\u00edculo 16\nUnbeerukula supulabain, yumaa pallu buudi' chunu tinbu ishu juntsaa, ne tsaa\nchachee ti' mujchi, ne juntsa tusha chumu juntsa chachee ti' mujchi,' ne tsaanuaa\nkeengimuaa ti' mujchi pallu debuudi' yaitene ma bulu chachi tinu deechu detave; tsa'-\ni' manbarejuu deechu detave pallu debuudi' chutu titi kenuu juu\u00f1u bain, tsenmin bulu\nchungamaya naa.ne mavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala tsai' buudi'\nchulaya yaitene muba tsaide tindetyu ti kendu'ba nara miren tsai' buudi' chunu\njudeeve.",
            "Image": "1115269745df5f317184de8d04eb0032"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Naaju tsamantsa aa bulu chachilla' kejtsapaatala bain, pallu detiya' ma bulu paande\nimu chachillaa, ti ju'ba matyu kayu bale, juntsan jutyuya naaken tsaju. Juntsala naa\njuntsa .tsamantsa aa bulu chachillachi bain, naa nutsa tusha chu\u00f1u juntsa tusha\nwashnamu balelachi bain tsaren la'kaya' washkekutinuu deechu detave.\nArt\u00edculo 17\nMu' chachi bain ne tyeenaaju tadinu tya' bain yachin juu bain, naa ne velaba debuudi'\ntadinu tya' bain tsangenuu deechu tave.\nNaa munu bain tsangenu' jutyuunun kidandake' ya tyeenaaju ta\u00f1u bain juntsa tajtuke\npajtenu dejutyuve.\nArt\u00edculo 18\nMu' chachilla bain muba bulla jutyu naake pensangendya'ba, naake maali ya'\nmishusha manbake'merandya'ba ne naake keengikenu tya'ba tsangenu deechu\ndetave. Entsa deechu tsaren deechu kumuve, naa ne ya' keenginu tsuminu mavete'\nvera' mangeengikenu tya\u00f1u bain, tsaityu'ba ne muba tsangide' tindetyuren maaliren\nya tinuaa keengimu' bain juntsa ne maali, tsaityu'ba veelaba debuudi' wanditinu tya'\nbain tsangenu deechu. tave. Entsa tsandinu pudeve cha' kejtsapaatala, tsandityumee\nmaalindala juntsa ya' keenginu mijakaanu, tsangikaanu, tsaa chachiyu titu, titi kenu\nju\u00f1u bain juntsangikaanu, tsenmin tyeenaajaa tsangenjutyuu ju\u00f1u bain juntsa wainnu.\nArt\u00edculo 19\nNaaju chachilla bain muba bulla jutyu naati pandya'ba, naake keewaanu tya'ba\ntsangenu deechu detave; entsa deechu ne ya tsandi paa ti' juntsan mitya ne yanu\nbulla kee dekinu ke\u00f1u la'kamu deechuve. Tsenmin ne tinaaju tyashi' keekin\u00fa tya'\nbain, naa ne ti kuinda juu mijainu tya' bain, tsai' demija' tichiba daakarajtu,\ndaatadijtu ne ti kike' demijakaakenu tya' bain tsangenu deechuve.\nArt\u00edculo 20\nMu' chachi. bain matyu tsangindyamiya muba bulla jutyu, ura'kenufiru k\u00e9nu jutyu,\nnaa-i wandindya'ba ne naa-i buudindya'ba tsangenu deechu tave.\nNaa mu bain tsaa mutyai'mujchiren deranchi buutekarainuu jutyuve.\nArt\u00edculo 21\nNaaju chachilla bain lu'tsa' tusha juntsa ya' aa tu sukunu washnamu bale tinu yaibain\ntsaren deechu detave bale lunu kenu. Ura yarenma luinu ketu, tsangetyu'ba muba\ntsangide tindetyuren ya' mitya veelanu dete'lare' eetu.\nNaaju chachilla bain lu'tsa' tusha, juntsa ya' aa tu suku juusha, tichiba faata'\nkurai'mujchi manbafejuren bale chachi tinu deechu detave.\nCha' paatala washke' uudengenu juushu juntsa kumuinchi chachilla naadeti\u00f1uba,\ntyeengenu detya\u00f1uba, juntsanaa ti ju'ba lIatina\u00f1uu juuve. Tsa' mitya juntsa naadetin-\ntyeengenu detya\u00f1u juu\u00f1uu jumiya naa uwanu bain tinbu tinbu bale chachi\nmande'lare' chuchungaanuu dejuve, kumuinchi chachilla dewa'di' dete'laatu. Matyu\nmunaa te'laandu bain kiika petsenu maaliren mii chi'kaketu, tsangety)J'ba naane\nvera' juu kike' bairi naa uwanuba kumuinchi dewa'di' te'laalaakenuu deechu\npirei'mujchi.",
            "Image": "bda48941fe272cae77c1025935021515"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Art\u00edculo 22\nTsamantsa aa cha' bulu kejtsapaatala tsejnamu chachide' mitya, naaju chachilla bain,\nchachi jutu naa-i washkekutinuu ju\u00f1u bain tsaa deechu detave. Tsenmin ya'chunu tu\nsukunu naa kayu vee paatesha baasha aa tu suku jumula bain tsaren bulu dedeenge',\nurama pati\u00f1uya ya' chunu tu sukunu naaju derade' bain, ne tiren taju' bain juntsa\ntsaanchi ura' kekutyanuu dejuve naaju chachilla bain, ne lushi paatechi juu, ne chachi\ndejutu tsaa paatechi juu, ne tyeengemu chachi juju' bain tsaa paatechi. Ya chachi jutu\nnaa-i balenguranuu ju\u00f1u bain, tsenrnin ya naaju ne ti chachi juju' bain juntsaa tii\u00f1uba\nawakaren tsangenu ju' mitya juntsatalaa deechu tave.\nArt\u00edculo 23\nNaaju chachilla bain taawasha kenu deechu detave, ne ti taawashan kikenu tya' bain\ntsangenu pude deeve; naa muba mubain tsaren taawashanuya ne vera' taatu ii-i'\nmujchi sundya' kenuu taawasha kenu dejuve. Tsenmin taawasha tajtushu juntsaa,\ntsaan mitya la'kayanuu deechu detave, taawasha tajtun mitya.\nNaaju chachilla bain ne tituba ikutya' delandyulla' ne jatsai keraba i'mujchi tsaren\nlushi kanuu deechu detave, tsaren manbarejuu taawasha ken mitya.\nNaaju chachilla bain taawasha kimulaya deechu detave, mika sunden tsaren\nmanbarejuu lushi kanu. Tsange' matyu juntsa taawasha kemunu ura' chujmin naa ya'\npaande chachillanu bain ura' chushmingenu, matyu ya chachi jutu naaju ura' chunuu\ndeju\u00f1u bainjuntsangetu. Tsangenu ke\u00f1u ti ne jayu faata' juu\u00f1u bain, chachi dee\u00f1u\nnaake la'kanuu ju\u00f1u bain tsaa mi\u00f1u demi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu uukaake\u00f1ungenu\nveelaba debuudi' naakitaa juntsanu deelanu ju' bain tsangenu buudinu deechu\ndetave.\nArt\u00edculo 24\nNaaju chachilla bain lekanu deechu. detave, sunden malu puinu deechu detave. Ne ti\ntaawasha juunu bain, shilli pensangike' tsantsa bare' taawasha juu kenu deechu bain\ndetave. Tsenmin tinbu tinbu leka' naa juntsa tsange' lekandu bain lushi kanuu deechu\ndetave.\nArt\u00edculo 25\nNaaju chachilla bain naa itaa ura' chunuu ju\u00f1u bain tsaa ura' chunu deechu detave.\nTsange' naa ya' paande chachillanu bain, naa tiba jutyu dilujtu chunu paatetala bain,\nnaa tichi bain tiba jutyu sunden chunu paatetala bain, tsaa chunu deechu detave. Ma\npati\u00f1uya pandatala, jai pannutala, chunu yatala, ne dilutu tsaanchi mi chachillanu\nmityakinutala, tsenmin yala chachi dee\u00f1u tsadeeve ti' tichi la'kakenuu ju\u00f1u bain\nkumuinchi juntsa tsaanchi ura' kekutyanuu deechu detave. Tsenmin tengai'tu\ntaawasha tajtu tiyaiba ishu juntsaa, naa ne diluiba ishu juntsaa, ne tii\u00f1uba i'\ntala'lakachin neeba tiyaishu juntsaa, ne kamainna ruku/supu tiyaiba ishu juntsaa, ne\nderuku' taawasha ketyuiba tishu juntsaa, tsenmin ne ya maaliya tsaa\nmi'kebangindyuren tsaa de'i' ya naakitaa lushi laremuwa' bain juntsa tajtui tishu\njuntsaya tsaalanu la'kanuu balelachin tsa deshiikara lushi uukare' tana\u00f1u lushinchi\nla'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu bain, naa-i\nwashkanuu ju\u00f1u bain, ne munuba tsange uusundenna ketyuwa' bain yalanuya tsange\nura' keena' washkenuu deechuma juuve. Naaju kailla bain, naa nepallu debuudi'",
            "Image": "c5725ebd7f77d7a0856d1c24939b2373"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "chu\u00f1u faleke, naa ne ishui kailla juju' bain, chachi dejutu naa-i washkanuu ju\u00f1u bain,\nnaa-i la'kayanuu ju\u00f1u bain tsaanchi deechu detave.\nArt\u00edculo 26\nNaaju chachilla bain kiika mijanu deechu detave. Naa mikama mijtuuyu ti' bain jayu\npudenbera mijakaraya t'lba paajutyu, tiba peedi i'mujchi kiika mijanu' deechu detave\nnaajula bain. Jayu pudenbera mijanuya naa mubain deranchi ma tyuisurai' mijanuma\njudeeve. Ti mijakara bain, tsaanchi milan miinu mijakara bain, naa kiikachi .mi\nchachilla detirenu ki'bain juntsa mijakara naa munuba demijakaakenuu junu juve.\nTsenmin kiika minchiren nunba kai'shalui\u00f1uu juushu junga vinu bain, muchi bain\ntsaren ne juunu juve, main main ya naaju pude' kera\u00f1uba juntsanu keetaditu.\nKiika mijanchijuushu juntsa ma patinmalaya, chachi dejutu yanai kera\u00f1uba ya naa\nju\u00f1uba jun.tsa tyeeba ju\u00f1u awakaren tsangenaa juve. Tsenmin entsa tunu naa nuka\nchulla bain, muba mu bain tsatsangenuu deechu jumunu, naa chachi dejutu\ntyeenaajun kikendya'bain tsangenuu deechu judeeshu juntsatalaa, tyeeba ju\u00f1u\npuulawaren tsange' juntsa dekeetadi' juntsangikaanaa juve kiika mijanchi juushu\njuntsa. Tsenmin kiika mijanchi tyeeba ju' ura'kentsange' kayu narake\naseetangikaanaa juve, naa ne veta' veta' te'ajaavijutyu, tsenmin naa nutsa tu\npaatesha bain, nutsa tu paatetala bain kayu uusundya' debuudi' ura' kikaanaa juve.\nNaa ne vee vee chachi deju' bain tsaatala uusundya' debuudinu, tsenmin ne vee vee\nkerangemu deju' bain tiba jutyuren uusundya' debuudinu kikaanaa juve. Tsenmin\nNaciones Unidas' taawasha tyeeba ju\u00f1u awakaren tsange' nuka bain peletu jutyu\nsunden chujnu taawasha juushu juntsanu, juntsangikaanaa juve.\nMu' mityaba apalaa deechu detave tina\u00bf;\u00a1ju kiika mijakara juu mijakaraa ya' kaillanu\nmijakaanu ju\u00f1u bain.\nArt\u00edculo 27\nNaaju chachilla bain lu'tsa' chunu tenanu ne ti juu ti kikemu judee\u00f1u bain tsaatala\nkive'nu ya bain ne tsangichi tyatu tsangenu deechu tave. Ne ti juu uukeraa kikemu\ndee\u00f1u bain naa ne tii\u00f1uba tyashi' mijai\u00f1unge' tsamantsa muba keenbashnuu kideki\u00f1u\nbain, ya bain tsaren juntsatala kive'nuu deechu tave, naa ne tsaanchi tinaaju\nkadeki\u00f1u bain ya bain tsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain ya' pensa,\nnaa ya' ke\u00f1u katawadeishu juntsa juutala bain la'kakutinu deechu tave, ne yaa\ntii\u00f1l.lba tyashi' mi'ke' tsaa\u00f1uve ti' katamu juju' bain, naa ne kiika pillanchi juu ke'\nfaawareke' bain, naa ne uu keraa kike' bain, yaa tsaa kemushu juntsaa, juntsatala\nla'kakutinuu deechu tave.\nArt\u00edculo 28\nUra uwain chachilla naadekisa tya\u00f1u bain tsange deshiikaanu, tsenmin matyu vee\nmujtu baa tusha bain tsange deshiikaasa tya' tsange deshiikaakaanu deechu detave\nnaaju chachilla bain. Entsa Tsandi Depa\u00f1u Kuindanu pudeeshu juntsa, ti kenden\u00f1uba\ntsangenu dejaa ti' mubain mubain tsangenu deechu detaa tishu juntsanu, ura uwain\ntsangikaanu deechu detanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu ju\u00f1u bain\ntsaatala mika keedinu juve, nejtun junaa ya muba bulla jutyu, ya ti ne juju' bain\nKumuinchi juntsa, ne tyeeba ju' awakaren tsangenu ju' mitya.",
            "Image": "bef69f1683a3d92d8e47bbe1bae3ffba"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Matyu main titi kenu deechu ta' bain juntsa deke', naa tyeenaajaa muba bulla jutyu\nke' sundyanuu ju' bain juntsa kenutala tsangendu tichiba daakara\u00f1u jutyu tsangendu'\nbain, daakara\u00f1uu timiya, veela' deechu bain, naa veela bain yaibain muchiba\" bulla\njutyu ti kendya'ba tsangenutala, tsaa kikaariu ley riaati\u00f1uba juntsanu keetaditaa\ndaakaraa\u00f1u tinu juve. Tsenmin tsamantsa aa bulu paande juu\u00f1uu mubain tsaren\ndeechu deta kejtsapaatala naake pensang'emu dee\u00f1u bain juntsanu keeditu, naa\nchachi dejutu riaa-i taatu ke'shili chunuu deju\u00f1u bain tsaanu dekeetaditaa,\ndaakaraa\u00f1u tinujuvemain.\nEntsa deechu judeeshu juntsa bain, tsenmin naa muba bulla jutyu tikenden\u00f1uba\ntsangenu judeeshu juntsatala bain, naake'ne Naciones Unidas tikikenu tyatuaa\ntsenmin naa naati patuaa tsange\u00f1u bain juntsanu shilijtushu juntsaya, ne juntsanu\nmasmi' kenu pudendejutyuve.\nArt\u00edculo 30\nEntsa Tsandi Depa\u00f1u Kuindanu pilla deeshu juntsa, naaki'ba naati'ba, ne ma aa tu\nsukunu, tsaityu'ba ma bul\u00fa chachillanu, tsaityu'ba ma chachinu, jatsange\nde'aseetange' ne enu pilla deeshu juntsa deechu manbirekenu kike, ne ti kenden\u00f1uba\nmuba bulla jutyu tsangenu judeeshu juntsatala bain, entsa Tsandi Depa\u00f1uKuindanu\nmamushakenu aseetangenuu dejutyuve, naa mubain.",
            "Image": "4c58c49ed18f84bc15cc0fd4c2738227"
        }
    }
}

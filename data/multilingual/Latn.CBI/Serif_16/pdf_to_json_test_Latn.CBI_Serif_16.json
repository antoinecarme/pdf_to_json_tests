{
    "MetaData": {
        "Author": null,
        "Creation_Date": 1581467416,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "474d468c46b169d09530697eaf9e6b9f",
            "Index": 0,
            "Label": "1",
            "Size": [
                595.0,
                842.0
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave Ti'\nTsandi Depañu Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depañu Kuinda, chai tinbutala yumaa 360 vee vee panu palaachi\ndepillave. Entsa tunu naaju kiika' mityaba entsa kiikaa naa naaju palaachi bain kayu\npillave, tsa' mitya juntsarenmika waintsuve ti kiika juju' naaju urañu bain' kumuinchi\nentsa tunu chullachi.\nAJKE' PALAA\nUrama kerakeñu chachi dejutu naaju naa-i kera' taatu inuu juñu bain tsaatalaa\ndekera, tsenm'in ti deechu juutala bain naaju chachilla bain tsaren deechu deta, ne\nmainnaa deechu chipake ne ñuya tsaa deechu tajtaa ti' mujchi, entsa tu kuraa nuka\nbain, muba bulla jiJtyu ti kendenñuba kenu, naa kavitu juu bain mika ura' deechu\nkavitu, tsenminnaa tiba bulla jutyu mika sunden chunu judeeshu juntsa entsatalaa\nllatinañuu juve tya' mitya.\nEntsa tunu naa nuka chUlla bain, muba mu bain tsatsangenuu deechu detanu\npaatetala kerajtu mijtu, tsenmin balenguretyu jatsa' ne keraanchiren, tituba deke'\nfiruke' cha' tansha pensachiya ura kinjutyuu mayujpeyaa kemu deeve tya' mitya.\nTsenmin chachillachee ti ju'ba juntsaa kayu mutyanu tsuve tya' juuñunge ke' umaa\nentsa ajkeshaa entsa tunu naaju chachilla bainmatenbiyaa pensa depire', naa yala'\njeetyanu pensa bain depireke' matyu naa tyenaaju patindya'ba tsaa depa' sunden\ndechun'u, tsenmin ne tinu keengikenu tya' bain tsaanu dekeenge' sunden dechunu,\ntinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu tyeeba\njuñu narake uukaren tsangenu tya', rnatyu tsangenchingenuu juve tya' juntsa\nuukaanu ma Deechu juuñuu dekive, tsenmalaa matyu tituba deke' firudeke' menaa\nteraañuu detananu keñu bain, matyu chachilla ne tyui-eraiñu-i' naakin tsandya' ti'\nmityaba juntsaren juune juntsa kai'tala kayu vera ne juu jutyu, juntsa miñuren juu\nde'ajaatsetuware' tsaa pebulu kujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juuñunge taatu kenuu\nkikaanu tyeeba juñu awakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi depa'\njungajte tsange deshuikeñu Kiikanu, ura uwain tsaanu juve ti'dekeenge' matyu chachi\njutu ti deechu tadeeñu bain juntsatala uwain tsaave ti' tsenmin chachi juñu naa-i\nkera' taatu inuu juñu bain tsaatala bain tsaanu juve ti' dekeenge' tsenmin chachi jutu\nnaaju baledeeñu bain tsadeeve ti'tsange dekeenge' shuike' naa ti deechu juuchi bain\nunbeerukula bain su pula bain tsaren deechu detave tya' mitya. Tsenmin\nkumuinchiren naake' bain tsangenchiren kenu ti' ma tsangenui deshuwa' matyu naaju\ncha' bululanu bain ne tyeeba dejuñu shu'kikaren tsange' awakare' naa ura' chunchi\nbain kayu ura' chunuu tiba bulla jutyu ura' chunuu detirenu ti' tsai deshuwa' mitya.\nNaaju chachilla bain tsangenuu deechu tadeeshu juntsatala tsenmin naaju chachilla\nbain muba tsanguityude tindetyu ti kendya'ba tsangenuu judeeshu juntsatala, ura\ntsangenchin kidaa ti' ma tsai depa-ake' tsai deshuwamu Estados Miembros-la, juntsa\nNaciones Unidas Organización-ba buluren tsangenuu deshuwa' mitya, tsenmin"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "22d5e7120737234345ea4b6ff1efa2af",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kumuinchi enu tsandi depa' tsange deshuikeñu ura uwain juntsangenuu jushu juntsaa\nnaa mubain enu pañu deechu judeeshu juntsanu, tsenmin naa mun ti kenu tya' bain\ntiba bulla jutyuren tsangenuu judeeshu juntsatala, matyu muba mubain naajuñu bain\nne veevee aseetangi'mujchi tsaren aseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave Ti'\nTsandi Depañu Kuinda\nKumuinchi chachilla, naa naaju tu paatesha bain nuka' baasa matyu pudengura\ndeengenu dejuve juntsa pensa' mityaren, tsenmalaa mun juju' bain, naa naaju bale ya\njuula bain juntsanun dajkake pensange' tsangenuke deke' demijakare' uwain\ntsaamiñu detyakare', matyu entsa deechu júdeeshu juntsatala, tsenmin muba bulla\njutyu ti kendenñuba tsangenuu judeeshu juntsala bain narake uukaakiñunge'\njuntsadeke' tyeeba juñu narake deengaren tsangenu dejuve naa naaketaa tsangenuu\njuñu bain juntsa naa uwanu bain awakáakentsuñungetu ne entsa lala' tu juusharen\njujutyu, vee mujtu naa nuka\" baasa vee paatesha bain, tsange' entsa deechunu\nnaatiñu bain tu kuraa juntsa ura uwain tsadekikaanu ne Estados Miembros judeeshu\njuntsa chachilla' chundalanjujutyu, naa yala' tu juusha yaichi uuden-in chumu tu\njudeeshu juntsatala bain.\nArtículo 1\nNaaju chachilla bain mu' chachilla bain na kayatu tichiba bulla jutyu naakendya'ba\nkenu deechu taa na kayamu deju, tsenminya,naaju juñu bain ne tsaave ti', uukavinu\njutyu naa, tideechu juuchi bain, mubain mubain tsaren dejuve, tsenmin shilli\npensangenu pude deju'. mitya, tsenr)1in ura' kendu bain ura' kendyu' bain mide'\nmitya muba mu bain veta' veta' ura' keewaawaa kenuu dejuve.\nArtículo 2\nTi deechu juu bain, naa ti kikenu tyai' bain tsatsangenuu pude deeve ti' tsandi depa'\nentsa tsange deshuikeñu Tsandi Depañu Kuindanu pudeeshu juntsanu mu' chachilla\nbain tsatsanguenuu deechu detanave; naa tinuba keetadi' ne tsaave ti' mujchi, ne vee\nchachee ti' mujehi, ne vee muehiña puuve ti' mujehi, ne IIupuve supuve ti' mujehi, ne\ntsaa palaaya pamuve ti' mujehi, ne tsaa dios-naa keengimuve ti' mujehi, ne titalaba\nkeetadi' ne tsaave ti' na' baasa pamuve ti' mujehl. Tsandityu' bain, kayu tinuuñuba ne\nnunbaku baake'eetadi' ne tsaave ti' mujehi, ne tsaa chaehilla deeve ti' mujehi, ne\nlushi tanutala keetadi' mujchi, ne naa-i na kayamuñuba tsaatala keetadi' mujehi, ne ti\njuu ne vera juutala keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata' ne tsaáve ti'\npapatimu tunaa eh uve ti' mujehi, naa ne kavitu iinuutalama punamu tunaa chuve ti'\nmujchi, ne na' baasa baasha vee paate tutala demi'tekare' dekera' ne tsaave ti'\nmujehi. Tsajutyu'ba ne veelaehi uuden ityu tushaa ehumuve ti' mujehi, tsajutyu' ba ne\nveelaehi uuden-i' bulu ne washaimu, maali pudejtu, ne veelachi menaa teraañuu\ntunaa ehuve ti' mujehi, tsajutyu' bain ne ya' tunuren uudengenu pudejtu' ne jatsaave\ntinu tunaa chuve ti' mujehi.\nArtículo 3"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "fa54596b98043077a027d9d816d96ca6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Naaju ehaehi bain ehaehi tiya' ehunu deeehu tave, naa muehiba bulla jutyu ti\nkendya'ba kenuu deeehu bain tave, tsen,min ya ehaehi jutu ya' bulunu tituba\nikutinjutyu deeehu bain tave.\nArtículo 4\nNaa mubain veelaehee uuden-i' tikesa tyañuba tsatsangemu, maali tigendya'ba\ntsangenu deeehu tajtu ehaehi junu dejutyuve, naa ne veelaehee ti bain ke' kuwa kuwa\nkemu ehaehi jundejutyuve; Ne veelaehee uuden-i' tikesa tyañuba tsatsangemu, maali\ntigendya'ba tsangenu deeehu tajtu paatetala ti' mityaba naake' ba tsangenu jutyuve\nti' ma pillaave.\nArtículo 5\nNaa mubain kaya' bandapurai' tituba ikutinuu dejutyuve, naa ne kuipavikuti'\ntsaityu'ba na' baasa de' ikuti' ne chacheeba jutyu debadan tsai' ~atenbiyai' mayujp-\neyainu dejutyuve.\nArtículo 6\nNaa mubain chachi jumulaya naa nuka bainnutsa patesha bain deechu detave ya\nnukaa chumu' bain juntsa ya' deechu.\nArtículo 7\nLey ajuushaya naa mu bain mabarejun dejuve, tsenmin naa tinuba keetadi' ne tsaave\nti' mujchiren naaju ley-chi bain manbarejuren bale-ikutyanuu deechu detave.\nNaa mu bain tsaren bale-ikutyanuu deechu detave entsa Tsandi Depañu Kuindanu\npunashu juntsa deechu pillalanu ne jatsa' kure' tujle' firu dekinmala. Naa ne tsange'\njatsa' kure' tsangenjutyu' bain ma tsangenuke firu' dekeewaañu bain, naa juntsatala\nbain tsar~n bale-ikutyanuu deechu detave.\nArtículo 8\nNutsa bale chachilla' ajuusha bain, nutsa bale yatala bain, ya' chunu tu sukunu aa\nbale chumula' jungaya tyeengitaa naakitaa lave'kakutinu ju' bain tsaa mi'kenu deechu\ntadeeve naaju chachilla bain. TsaJ:lge' yachi tsamantsa bale deechu, Constitución\nkiikanupillaashu juntsa deechu juuñu bain, naa ley-nu pumu deechu juulanu bain firu'\nkenu dekenmalaya, bale-ikutinuu deechu tadeeve.\nArtículo 9\nTsangenu' jutyuunun tituba ke' mijaindyu peresu kaki, ne peresu viinu, tsaityu'ba ya'\ntusha kalare' era' vee mujtu nepiwarainuu dejutyuve, mubain.\nArtículo 10\nNaaju chachilla bain, ne faata' uyudiba i' mujchi parejuren juuñu ju' tsaren deechu\ndetave, munuba bale jutyu kejtaa uyunañu namu balela' ajuusha, cha' kejtsapaatala\nmaali balela' depa' meedikuti' ura' deechu kavitu ikutinu, ne yanu daran feete' kuipa\npu' kavitu kenu paate juutala, naa ne ya' deechu juutala, tsangityu'ba ne ya titalaa\ntsatsangenu jutyuñu bain; tsaatala detyashnu kuindatala.\nArtículo 11\nMun firu' keve ti' \"pakaya-i' bain, ura uwain tsangeve ti' entsange keewarendetyuya"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1115269745df5f317184de8d04eb0032",
            "Index": 3,
            "Label": "4",
            "Size": [
                595.0,
                842.0
            ],
            "Text": "uwain kuipave tikayanjutyu deechu tave; ley-nu naatiñu bain juntsanu keetaditu\ntsenmin ura uwain narai kavitu ikutitu, naa tinu bain yaa naa-i balelanu' kiñu bain\ntsaatala ne dedaakaanu ke'ne firu kindetyu ma narai kavitu ikutitu.\nNaa mubain faata vi' kuipa viinuu dejutyuve ne tiiñuba kike tsangetyu'ba kikenuu\njunuren ne kityuu ju' bain juntsa tsangenu tinbutala ne ya'chunu aa tu sukunu\ntsaityu'ba vee mujtu vee tusha Deechu jumulachi ti kuipa vinuu kuinda jutyuwaashu\njuntsaya. Tsenmin ti faateru kike' kuipa vi' i' bain, juntsa tsangenu tinbunu nai kuipa\nvinuu juñu bain juntsa kuiparen viinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumuñu bain nee\ntsaatala na' baasa kikutinu' jutyuve, naa ne ya' bulu chachillanu juu bain, ne ya' ya\njuutala bain, ne yachin juu kiika juutala bain, naa ne ya tyee juñu bain ne tsaa dajka\nchachi juuñu bain, tsaatala ne firu' pakutyainuu jutyuve. Naaju chachilla bain entsa\ntsaa tituba deke' tituba depanu keñu tsaachi la'kakutyainuu ley-chi bale ikutinu\ndeechu detave.\nArtículo 13\nNaaju chachilla bain ya' chunu aa tu sukunuya muba daatadindetyuren nuka\nji'nendya' bain, ne nuka ya ke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha tusha ji'-i' manen\nbene ya' chunu tusha maanu tya' bain tsainu deechu detave.\nArtículo 14\nTengai'tu tituba kenu tya' deesuuke' firu kenu dekinmala, naa mubain, vee tusha vee\npaatesha lu'ji' nepiya' nemuyu ti' pa' junga chunu deechu tave.\nEntsa deechu juushu juntsa naake' ne tsaave ti' juntsanu paka' balelantsaanu juve, ne\nti faateru juu juntsan mitya kuipa viinu faateru ne juuba jushu juntsaya, tsaityu' bain\nNaciones Unidas ti kikenu tyatuaa tsenminnaa naati patuaa tsangeñu bain juntsanu\nshilijtushu juntsaya.\nArtículo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumuñu bain ti\nchachiñu bain tsajutyuve ti'juntsa deechu chi'kenu dejutyuve. Tsenmin ne nutsa tusha\nchumu ju' ne ti chachi ju' vera' mandiyainu tyañu bain muba\nArtículo 16\nUnbeerukula supulabain, yumaa pallu buudi' chunu tinbu ishu juntsaa, ne tsaa\nchachee ti' mujchi, ne juntsa tusha chumu juntsa chachee ti' mujchi,' ne tsaanuaa\nkeengimuaa ti' mujchi pallu debuudi' yaitene ma bulu chachi tinu deechu detave; tsa'-\ni' manbarejuu deechu detave pallu debuudi' chutu titi kenuu juuñu bain, tsenmin bulu\nchungamaya naa.ne mavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala tsai' buudi'\nchulaya yaitene muba tsaide tindetyu ti kendu'ba nara miren tsai' buudi' chunu\njudeeve."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "bda48941fe272cae77c1025935021515",
            "Index": 4,
            "Label": "5",
            "Size": [
                595.0,
                842.0
            ],
            "Text": "Naaju tsamantsa aa bulu chachilla' kejtsapaatala bain, pallu detiya' ma bulu paande\nimu chachillaa, ti ju'ba matyu kayu bale, juntsan jutyuya naaken tsaju. Juntsala naa\njuntsa .tsamantsa aa bulu chachillachi bain, naa nutsa tusha chuñu juntsa tusha\nwashnamu balelachi bain tsaren la'kaya' washkekutinuu deechu detave.\nArtículo 17\nMu' chachi bain ne tyeenaaju tadinu tya' bain yachin juu bain, naa ne velaba debuudi'\ntadinu tya' bain tsangenuu deechu tave.\nNaa munu bain tsangenu' jutyuunun kidandake' ya tyeenaaju tañu bain juntsa tajtuke\npajtenu dejutyuve.\nArtículo 18\nMu' chachilla bain muba bulla jutyu naake pensangendya'ba, naake maali ya'\nmishusha manbake'merandya'ba ne naake keengikenu tya'ba tsangenu deechu\ndetave. Entsa deechu tsaren deechu kumuve, naa ne ya' keenginu tsuminu mavete'\nvera' mangeengikenu tyañu bain, tsaityu'ba ne muba tsangide' tindetyuren maaliren\nya tinuaa keengimu' bain juntsa ne maali, tsaityu'ba veelaba debuudi' wanditinu tya'\nbain tsangenu deechu. tave. Entsa tsandinu pudeve cha' kejtsapaatala, tsandityumee\nmaalindala juntsa ya' keenginu mijakaanu, tsangikaanu, tsaa chachiyu titu, titi kenu\njuñu bain juntsangikaanu, tsenmin tyeenaajaa tsangenjutyuu juñu bain juntsa wainnu.\nArtículo 19\nNaaju chachilla bain muba bulla jutyu naati pandya'ba, naake keewaanu tya'ba\ntsangenu deechu detave; entsa deechu ne ya tsandi paa ti' juntsan mitya ne yanu\nbulla kee dekinu keñu la'kamu deechuve. Tsenmin ne tinaaju tyashi' keekinú tya'\nbain, naa ne ti kuinda juu mijainu tya' bain, tsai' demija' tichiba daakarajtu,\ndaatadijtu ne ti kike' demijakaakenu tya' bain tsangenu deechuve.\nArtículo 20\nMu' chachi. bain matyu tsangindyamiya muba bulla jutyu, ura'kenufiru kénu jutyu,\nnaa-i wandindya'ba ne naa-i buudindya'ba tsangenu deechu tave.\nNaa mu bain tsaa mutyai'mujchiren deranchi buutekarainuu jutyuve.\nArtículo 21\nNaaju chachilla bain lu'tsa' tusha juntsa ya' aa tu sukunu washnamu bale tinu yaibain\ntsaren deechu detave bale lunu kenu. Ura yarenma luinu ketu, tsangetyu'ba muba\ntsangide tindetyuren ya' mitya veelanu dete'lare' eetu.\nNaaju chachilla bain lu'tsa' tusha, juntsa ya' aa tu suku juusha, tichiba faata'\nkurai'mujchi manbafejuren bale chachi tinu deechu detave.\nCha' paatala washke' uudengenu juushu juntsa kumuinchi chachilla naadetiñuba,\ntyeengenu detyañuba, juntsanaa ti ju'ba lIatinañuu juuve. Tsa' mitya juntsa naadetin-\ntyeengenu detyañu juuñuu jumiya naa uwanu bain tinbu tinbu bale chachi\nmande'lare' chuchungaanuu dejuve, kumuinchi chachilla dewa'di' dete'laatu. Matyu\nmunaa te'laandu bain kiika petsenu maaliren mii chi'kaketu, tsangety)J'ba naane\nvera' juu kike' bairi naa uwanuba kumuinchi dewa'di' te'laalaakenuu deechu\npirei'mujchi."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c5725ebd7f77d7a0856d1c24939b2373",
            "Index": 5,
            "Label": "6",
            "Size": [
                595.0,
                842.0
            ],
            "Text": "Artículo 22\nTsamantsa aa cha' bulu kejtsapaatala tsejnamu chachide' mitya, naaju chachilla bain,\nchachi jutu naa-i washkekutinuu juñu bain tsaa deechu detave. Tsenmin ya'chunu tu\nsukunu naa kayu vee paatesha baasha aa tu suku jumula bain tsaren bulu dedeenge',\nurama patiñuya ya' chunu tu sukunu naaju derade' bain, ne tiren taju' bain juntsa\ntsaanchi ura' kekutyanuu dejuve naaju chachilla bain, ne lushi paatechi juu, ne chachi\ndejutu tsaa paatechi juu, ne tyeengemu chachi juju' bain tsaa paatechi. Ya chachi jutu\nnaa-i balenguranuu juñu bain, tsenrnin ya naaju ne ti chachi juju' bain juntsaa tiiñuba\nawakaren tsangenu ju' mitya juntsatalaa deechu tave.\nArtículo 23\nNaaju chachilla bain taawasha kenu deechu detave, ne ti taawashan kikenu tya' bain\ntsangenu pude deeve; naa muba mubain tsaren taawashanuya ne vera' taatu ii-i'\nmujchi sundya' kenuu taawasha kenu dejuve. Tsenmin taawasha tajtushu juntsaa,\ntsaan mitya la'kayanuu deechu detave, taawasha tajtun mitya.\nNaaju chachilla bain ne tituba ikutya' delandyulla' ne jatsai keraba i'mujchi tsaren\nlushi kanuu deechu detave, tsaren manbarejuu taawasha ken mitya.\nNaaju chachilla bain taawasha kimulaya deechu detave, mika sunden tsaren\nmanbarejuu lushi kanu. Tsange' matyu juntsa taawasha kemunu ura' chujmin naa ya'\npaande chachillanu bain ura' chushmingenu, matyu ya chachi jutu naaju ura' chunuu\ndejuñu bainjuntsangetu. Tsangenu keñu ti ne jayu faata' juuñu bain, chachi deeñu\nnaake la'kanuu juñu bain tsaa miñu demi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu uukaakeñungenu\nveelaba debuudi' naakitaa juntsanu deelanu ju' bain tsangenu buudinu deechu\ndetave.\nArtículo 24\nNaaju chachilla bain lekanu deechu. detave, sunden malu puinu deechu detave. Ne ti\ntaawasha juunu bain, shilli pensangike' tsantsa bare' taawasha juu kenu deechu bain\ndetave. Tsenmin tinbu tinbu leka' naa juntsa tsange' lekandu bain lushi kanuu deechu\ndetave.\nArtículo 25\nNaaju chachilla bain naa itaa ura' chunuu juñu bain tsaa ura' chunu deechu detave.\nTsange' naa ya' paande chachillanu bain, naa tiba jutyu dilujtu chunu paatetala bain,\nnaa tichi bain tiba jutyu sunden chunu paatetala bain, tsaa chunu deechu detave. Ma\npatiñuya pandatala, jai pannutala, chunu yatala, ne dilutu tsaanchi mi chachillanu\nmityakinutala, tsenmin yala chachi deeñu tsadeeve ti' tichi la'kakenuu juñu bain\nkumuinchi juntsa tsaanchi ura' kekutyanuu deechu detave. Tsenmin tengai'tu\ntaawasha tajtu tiyaiba ishu juntsaa, naa ne diluiba ishu juntsaa, ne tiiñuba i'\ntala'lakachin neeba tiyaishu juntsaa, ne kamainna ruku/supu tiyaiba ishu juntsaa, ne\nderuku' taawasha ketyuiba tishu juntsaa, tsenmin ne ya maaliya tsaa\nmi'kebangindyuren tsaa de'i' ya naakitaa lushi laremuwa' bain juntsa tajtui tishu\njuntsaya tsaalanu la'kanuu balelachin tsa deshiikara lushi uukare' tanañu lushinchi\nla'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu bain, naa-i\nwashkanuu juñu bain, ne munuba tsange uusundenna ketyuwa' bain yalanuya tsange\nura' keena' washkenuu deechuma juuve. Naaju kailla bain, naa nepallu debuudi'"
        },
        "6": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "bef69f1683a3d92d8e47bbe1bae3ffba",
            "Index": 6,
            "Label": "7",
            "Size": [
                595.0,
                842.0
            ],
            "Text": "chuñu faleke, naa ne ishui kailla juju' bain, chachi dejutu naa-i washkanuu juñu bain,\nnaa-i la'kayanuu juñu bain tsaanchi deechu detave.\nArtículo 26\nNaaju chachilla bain kiika mijanu deechu detave. Naa mikama mijtuuyu ti' bain jayu\npudenbera mijakaraya t'lba paajutyu, tiba peedi i'mujchi kiika mijanu' deechu detave\nnaajula bain. Jayu pudenbera mijanuya naa mubain deranchi ma tyuisurai' mijanuma\njudeeve. Ti mijakara bain, tsaanchi milan miinu mijakara bain, naa kiikachi .mi\nchachilla detirenu ki'bain juntsa mijakara naa munuba demijakaakenuu junu juve.\nTsenmin kiika minchiren nunba kai'shaluiñuu juushu junga vinu bain, muchi bain\ntsaren ne juunu juve, main main ya naaju pude' kerañuba juntsanu keetaditu.\nKiika mijanchijuushu juntsa ma patinmalaya, chachi dejutu yanai kerañuba ya naa\njuñuba jun.tsa tyeeba juñu awakaren tsangenaa juve. Tsenmin entsa tunu naa nuka\nchulla bain, muba mu bain tsatsangenuu deechu jumunu, naa chachi dejutu\ntyeenaajun kikendya'bain tsangenuu deechu judeeshu juntsatalaa, tyeeba juñu\npuulawaren tsange' juntsa dekeetadi' juntsangikaanaa juve kiika mijanchi juushu\njuntsa. Tsenmin kiika mijanchi tyeeba ju' ura'kentsange' kayu narake\naseetangikaanaa juve, naa ne veta' veta' te'ajaavijutyu, tsenmin naa nutsa tu\npaatesha bain, nutsa tu paatetala bain kayu uusundya' debuudi' ura' kikaanaa juve.\nNaa ne vee vee chachi deju' bain tsaatala uusundya' debuudinu, tsenmin ne vee vee\nkerangemu deju' bain tiba jutyuren uusundya' debuudinu kikaanaa juve. Tsenmin\nNaciones Unidas' taawasha tyeeba juñu awakaren tsange' nuka bain peletu jutyu\nsunden chujnu taawasha juushu juntsanu, juntsangikaanaa juve.\nMu' mityaba apalaa deechu detave tina¿;¡ju kiika mijakara juu mijakaraa ya' kaillanu\nmijakaanu juñu bain.\nArtículo 27\nNaaju chachilla bain lu'tsa' chunu tenanu ne ti juu ti kikemu judeeñu bain tsaatala\nkive'nu ya bain ne tsangichi tyatu tsangenu deechu tave. Ne ti juu uukeraa kikemu\ndeeñu bain naa ne tiiñuba tyashi' mijaiñunge' tsamantsa muba keenbashnuu kidekiñu\nbain, ya bain tsaren juntsatala kive'nuu deechu tave, naa ne tsaanchi tinaaju\nkadekiñu bain ya bain tsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain ya' pensa,\nnaa ya' keñu katawadeishu juntsa juutala bain la'kakutinu deechu tave, ne yaa\ntiiñl.lba tyashi' mi'ke' tsaañuve ti' katamu juju' bain, naa ne kiika pillanchi juu ke'\nfaawareke' bain, naa ne uu keraa kike' bain, yaa tsaa kemushu juntsaa, juntsatala\nla'kakutinuu deechu tave.\nArtículo 28\nUra uwain chachilla naadekisa tyañu bain tsange deshiikaanu, tsenmin matyu vee\nmujtu baa tusha bain tsange deshiikaasa tya' tsange deshiikaakaanu deechu detave\nnaaju chachilla bain. Entsa Tsandi Depañu Kuindanu pudeeshu juntsa, ti kendenñuba\ntsangenu dejaa ti' mubain mubain tsangenu deechu detaa tishu juntsanu, ura uwain\ntsangikaanu deechu detanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu juñu bain\ntsaatala mika keedinu juve, nejtun junaa ya muba bulla jutyu, ya ti ne juju' bain\nKumuinchi juntsa, ne tyeeba ju' awakaren tsangenu ju' mitya."
        },
        "7": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4c58c49ed18f84bc15cc0fd4c2738227",
            "Index": 7,
            "Label": "8",
            "Size": [
                595.0,
                842.0
            ],
            "Text": "Matyu main titi kenu deechu ta' bain juntsa deke', naa tyeenaajaa muba bulla jutyu\nke' sundyanuu ju' bain juntsa kenutala tsangendu tichiba daakarañu jutyu tsangendu'\nbain, daakarañuu timiya, veela' deechu bain, naa veela bain yaibain muchiba\" bulla\njutyu ti kendya'ba tsangenutala, tsaa kikaariu ley riaatiñuba juntsanu keetaditaa\ndaakaraañu tinu juve. Tsenmin tsamantsa aa bulu paande juuñuu mubain tsaren\ndeechu deta kejtsapaatala naake pensang'emu deeñu bain juntsanu keeditu, naa\nchachi dejutu riaa-i taatu ke'shili chunuu dejuñu bain tsaanu dekeetaditaa,\ndaakaraañu tinujuvemain.\nEntsa deechu judeeshu juntsa bain, tsenmin naa muba bulla jutyu tikendenñuba\ntsangenu judeeshu juntsatala bain, naake'ne Naciones Unidas tikikenu tyatuaa\ntsenmin naa naati patuaa tsangeñu bain juntsanu shilijtushu juntsaya, ne juntsanu\nmasmi' kenu pudendejutyuve.\nArtículo 30\nEntsa Tsandi Depañu Kuindanu pilla deeshu juntsa, naaki'ba naati'ba, ne ma aa tu\nsukunu, tsaityu'ba ma bulú chachillanu, tsaityu'ba ma chachinu, jatsange\nde'aseetange' ne enu pilla deeshu juntsa deechu manbirekenu kike, ne ti kendenñuba\nmuba bulla jutyu tsangenu judeeshu juntsatala bain, entsa Tsandi DepañuKuindanu\nmamushakenu aseetangenuu dejutyuve, naa mubain."
        }
    }
}

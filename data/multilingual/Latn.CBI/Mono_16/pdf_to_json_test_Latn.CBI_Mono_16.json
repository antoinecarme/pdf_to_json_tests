{
    "MetaData": {
        "Author": null,
        "Creation_Date": 1581467348,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bbecfeb46b656a58bd752ade0f8cfce9",
            "Index": 0,
            "Label": "1",
            "Size": [
                595.0,
                842.0
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave\nTi' Tsandi Depañu Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depañu Kuinda, chai tinbutala yumaa 360 vee vee panu\npalaachi depillave. Entsa tunu naaju kiika' mityaba entsa kiikaa naa\nnaaju palaachi bain kayu pillave, tsa' mitya juntsarenmika waintsuve ti\nkiika juju' naaju urañu bain' kumuinchi entsa tunu chullachi.\nAJKE' PALAA\nUrama kerakeñu chachi dejutu naaju naa-i kera' taatu inuu juñu bain\ntsaatalaa dekera, tsenm'in ti deechu juutala bain naaju chachilla bain\ntsaren deechu deta, ne mainnaa deechu chipake ne ñuya tsaa deechu tajtaa\nti' mujchi, entsa tu kuraa nuka bain, muba bulla jiJtyu ti kendenñuba\nkenu, naa kavitu juu bain mika ura' deechu kavitu, tsenminnaa tiba bulla\njutyu mika sunden chunu judeeshu juntsa entsatalaa llatinañuu juve tya'\nmitya.\nEntsa tunu naa nuka chUlla bain, muba mu bain tsatsangenuu deechu detanu\npaatetala kerajtu mijtu, tsenmin balenguretyu jatsa' ne keraanchiren,\ntituba deke' firuke' cha' tansha pensachiya ura kinjutyuu mayujpeyaa\nkemu deeve tya' mitya. Tsenmin chachillachee ti ju'ba juntsaa kayu\nmutyanu tsuve tya' juuñunge ke' umaa entsa ajkeshaa entsa tunu naaju\nchachilla bainmatenbiyaa pensa depire', naa yala' jeetyanu pensa bain\ndepireke' matyu naa tyenaaju patindya'ba tsaa depa' sunden dechun'u,\ntsenmin ne tinu keengikenu tya' bain tsaanu dekeenge' sunden dechunu,\ntinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu\ntyeeba juñu narake uukaren tsangenu tya', rnatyu tsangenchingenuu juve\ntya' juntsa uukaanu ma Deechu juuñuu dekive, tsenmalaa matyu tituba\ndeke' firudeke' menaa teraañuu detananu keñu bain, matyu chachilla ne\ntyui-eraiñu-i' naakin tsandya' ti' mityaba juntsaren juune juntsa\nkai'tala kayu vera ne juu jutyu, juntsa miñuren juu de'ajaatsetuware'\ntsaa pebulu kujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juuñunge\ntaatu kenuu kikaanu tyeeba juñu awakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi\ndepa' jungajte tsange deshuikeñu Kiikanu, ura uwain tsaanu juve\nti'dekeenge' matyu chachi jutu ti deechu tadeeñu bain juntsatala uwain\ntsaave ti' tsenmin chachi juñu naa-i kera' taatu inuu juñu bain tsaatala\nbain tsaanu juve ti' dekeenge' tsenmin chachi jutu naaju baledeeñu bain\ntsadeeve ti'tsange dekeenge' shuike' naa ti deechu juuchi bain\nunbeerukula bain su pula bain tsaren deechu detave tya' mitya. Tsenmin\nkumuinchiren naake' bain tsangenchiren kenu ti' ma tsangenui deshuwa'\nmatyu naaju cha' bululanu bain ne tyeeba dejuñu shu'kikaren tsange'\nawakare' naa ura' chunchi bain kayu ura' chunuu tiba bulla jutyu ura'\nchunuu detirenu ti' tsai deshuwa' mitya."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6fe80c9f5f832cc8ae694df4127c35af",
            "Index": 1,
            "Label": "2",
            "Size": [
                595.0,
                842.0
            ],
            "Text": "Naaju chachilla bain tsangenuu deechu tadeeshu juntsatala tsenmin naaju\nchachilla bain muba tsanguityude tindetyu ti kendya'ba tsangenuu\njudeeshu juntsatala, ura tsangenchin kidaa ti' ma tsai depa-ake' tsai\ndeshuwamu Estados Miembros-la, juntsa Naciones Unidas Organización-ba\nbuluren tsangenuu deshuwa' mitya, tsenmin\nKumuinchi enu tsandi depa' tsange deshuikeñu ura uwain juntsangenuu\njushu juntsaa naa mubain enu pañu deechu judeeshu juntsanu, tsenmin naa\nmun ti kenu tya' bain tiba bulla jutyuren tsangenuu judeeshu juntsatala,\nmatyu muba mubain naajuñu bain ne veevee aseetangi'mujchi tsaren\naseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave\nTi' Tsandi Depañu Kuinda\nKumuinchi chachilla, naa naaju tu paatesha bain nuka' baasa matyu\npudengura deengenu dejuve juntsa pensa' mityaren, tsenmalaa mun juju'\nbain, naa naaju bale ya juula bain juntsanun dajkake pensange'\ntsangenuke deke' demijakare' uwain tsaamiñu detyakare', matyu entsa\ndeechu júdeeshu juntsatala, tsenmin muba bulla jutyu ti kendenñuba\ntsangenuu judeeshu juntsala bain narake uukaakiñunge' juntsadeke' tyeeba\njuñu narake deengaren tsangenu dejuve naa naaketaa tsangenuu juñu bain\njuntsa naa uwanu bain awakáakentsuñungetu ne entsa lala' tu juusharen\njujutyu, vee mujtu naa nuka\" baasa vee paatesha bain, tsange' entsa\ndeechunu naatiñu bain tu kuraa juntsa ura uwain tsadekikaanu ne Estados\nMiembros judeeshu juntsa chachilla' chundalanjujutyu, naa yala' tu\njuusha yaichi uuden-in chumu tu judeeshu juntsatala bain.\nArtículo 1\nNaaju chachilla bain mu' chachilla bain na kayatu tichiba bulla jutyu\nnaakendya'ba kenu deechu taa na kayamu deju, tsenminya,naaju juñu bain\nne tsaave ti', uukavinu jutyu naa, tideechu juuchi bain, mubain mubain\ntsaren dejuve, tsenmin shilli pensangenu pude deju'. mitya, tsenr)1in\nura' kendu bain ura' kendyu' bain mide' mitya muba mu bain veta' veta'\nura' keewaawaa kenuu dejuve.\nArtículo 2\nTi deechu juu bain, naa ti kikenu tyai' bain tsatsangenuu pude deeve ti'\ntsandi depa' entsa tsange deshuikeñu Tsandi Depañu Kuindanu pudeeshu\njuntsanu mu' chachilla bain tsatsanguenuu deechu detanave; naa tinuba\nkeetadi' ne tsaave ti' mujchi, ne vee chachee ti' mujehi, ne vee muehiña\npuuve ti' mujehi, ne IIupuve supuve ti' mujehi, ne tsaa palaaya pamuve\nti' mujehi, ne tsaa dios-naa keengimuve ti' mujehi, ne titalaba keetadi'\nne tsaave ti' na' baasa pamuve ti' mujehl. Tsandityu' bain, kayu\ntinuuñuba ne nunbaku baake'eetadi' ne tsaave ti' mujehi, ne tsaa\nchaehilla deeve ti' mujehi, ne lushi tanutala keetadi' mujchi, ne naa-i\nna kayamuñuba tsaatala keetadi' mujehi, ne ti juu ne vera juutala"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b361080bb782a52c30dc613ed105798f",
            "Index": 2,
            "Label": "3",
            "Size": [
                595.0,
                842.0
            ],
            "Text": "keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata'\nne tsaáve ti' papatimu tunaa eh uve ti' mujehi, naa ne kavitu\niinuutalama punamu tunaa chuve ti' mujchi, ne na' baasa baasha vee paate\ntutala demi'tekare' dekera' ne tsaave ti' mujehi. Tsajutyu'ba ne\nveelaehi uuden ityu tushaa ehumuve ti' mujehi, tsajutyu' ba ne veelaehi\nuuden-i' bulu ne washaimu, maali pudejtu, ne veelachi menaa teraañuu\ntunaa ehuve ti' mujehi, tsajutyu' bain ne ya' tunuren uudengenu pudejtu'\nne jatsaave tinu tunaa chuve ti' mujehi.\nArtículo 3\nNaaju ehaehi bain ehaehi tiya' ehunu deeehu tave, naa muehiba bulla\njutyu ti kendya'ba kenuu deeehu bain tave, tsen,min ya ehaehi jutu ya'\nbulunu tituba ikutinjutyu deeehu bain tave.\nArtículo 4\nNaa mubain veelaehee uuden-i' tikesa tyañuba tsatsangemu, maali\ntigendya'ba tsangenu deeehu tajtu ehaehi junu dejutyuve, naa ne\nveelaehee ti bain ke' kuwa kuwa kemu ehaehi jundejutyuve; Ne veelaehee\nuuden-i' tikesa tyañuba tsatsangemu, maali tigendya'ba tsangenu deeehu\ntajtu paatetala ti' mityaba naake' ba tsangenu jutyuve ti' ma pillaave.\nArtículo 5\nNaa mubain kaya' bandapurai' tituba ikutinuu dejutyuve, naa ne\nkuipavikuti' tsaityu'ba na' baasa de' ikuti' ne chacheeba jutyu debadan\ntsai' ~atenbiyai' mayujp-eyainu dejutyuve.\nArtículo 6\nNaa mubain chachi jumulaya naa nuka bainnutsa patesha bain deechu detave\nya nukaa chumu' bain juntsa ya' deechu.\nArtículo 7\nLey ajuushaya naa mu bain mabarejun dejuve, tsenmin naa tinuba keetadi'\nne tsaave ti' mujchiren naaju ley-chi bain manbarejuren bale-ikutyanuu\ndeechu detave.\nNaa mu bain tsaren bale-ikutyanuu deechu detave entsa Tsandi Depañu\nKuindanu punashu juntsa deechu pillalanu ne jatsa' kure' tujle' firu\ndekinmala. Naa ne tsange' jatsa' kure' tsangenjutyu' bain ma tsangenuke\nfiru' dekeewaañu bain, naa juntsatala bain tsar~n bale-ikutyanuu deechu\ndetave.\nArtículo 8\nNutsa bale chachilla' ajuusha bain, nutsa bale yatala bain, ya' chunu tu\nsukunu aa bale chumula' jungaya tyeengitaa naakitaa lave'kakutinu ju'\nbain tsaa mi'kenu deechu tadeeve naaju chachilla bain. TsaJ:lge' yachi\ntsamantsa bale deechu, Constitución kiikanupillaashu juntsa deechu juuñu\nbain, naa ley-nu pumu deechu juulanu bain firu' kenu dekenmalaya, bale-\nikutinuu deechu tadeeve."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6defcb31802d3f95ed9eb0f420283200",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artículo 9\nTsangenu' jutyuunun tituba ke' mijaindyu peresu kaki, ne peresu viinu,\ntsaityu'ba ya' tusha kalare' era' vee mujtu nepiwarainuu dejutyuve,\nmubain.\nArtículo 10\nNaaju chachilla bain, ne faata' uyudiba i' mujchi parejuren juuñu ju'\ntsaren deechu detave, munuba bale jutyu kejtaa uyunañu namu balela'\najuusha, cha' kejtsapaatala maali balela' depa' meedikuti' ura' deechu\nkavitu ikutinu, ne yanu daran feete' kuipa pu' kavitu kenu paate\njuutala, naa ne ya' deechu juutala, tsangityu'ba ne ya titalaa\ntsatsangenu jutyuñu bain; tsaatala detyashnu kuindatala.\nArtículo 11\nMun firu' keve ti' \"pakaya-i' bain, ura uwain tsangeve ti' entsange\nkeewarendetyuya uwain kuipave tikayanjutyu deechu tave; ley-nu naatiñu\nbain juntsanu keetaditu tsenmin ura uwain narai kavitu ikutitu, naa tinu\nbain yaa naa-i balelanu' kiñu bain tsaatala ne dedaakaanu ke'ne firu\nkindetyu ma narai kavitu ikutitu.\nNaa mubain faata vi' kuipa viinuu dejutyuve ne tiiñuba kike tsangetyu'ba\nkikenuu junuren ne kityuu ju' bain juntsa tsangenu tinbutala ne ya'chunu\naa tu sukunu tsaityu'ba vee mujtu vee tusha Deechu jumulachi ti kuipa\nvinuu kuinda jutyuwaashu juntsaya. Tsenmin ti faateru kike' kuipa vi' i'\nbain, juntsa tsangenu tinbunu nai kuipa vinuu juñu bain juntsa kuiparen\nviinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumuñu\nbain nee tsaatala na' baasa kikutinu' jutyuve, naa ne ya' bulu\nchachillanu juu bain, ne ya' ya juutala bain, ne yachin juu kiika\njuutala bain, naa ne ya tyee juñu bain ne tsaa dajka chachi juuñu bain,\ntsaatala ne firu' pakutyainuu jutyuve. Naaju chachilla bain entsa tsaa\ntituba deke' tituba depanu keñu tsaachi la'kakutyainuu ley-chi bale\nikutinu deechu detave.\nArtículo 13\nNaaju chachilla bain ya' chunu aa tu sukunuya muba daatadindetyuren nuka\nji'nendya' bain, ne nuka ya ke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha\ntusha ji'-i' manen bene ya' chunu tusha maanu tya' bain tsainu deechu\ndetave.\nArtículo 14\nTengai'tu tituba kenu tya' deesuuke' firu kenu dekinmala, naa mubain,\nvee tusha vee paatesha lu'ji' nepiya' nemuyu ti' pa' junga chunu deechu\ntave.\nEntsa deechu juushu juntsa naake' ne tsaave ti' juntsanu paka'"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a55b6d2b2790f88460101cbbeb3391da",
            "Index": 4,
            "Label": "5",
            "Size": [
                595.0,
                842.0
            ],
            "Text": "balelantsaanu juve, ne ti faateru juu juntsan mitya kuipa viinu faateru\nne juuba jushu juntsaya, tsaityu' bain Naciones Unidas ti kikenu tyatuaa\ntsenminnaa naati patuaa tsangeñu bain juntsanu shilijtushu juntsaya.\nArtículo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumuñu\nbain ti chachiñu bain tsajutyuve ti'juntsa deechu chi'kenu dejutyuve.\nTsenmin ne nutsa tusha chumu ju' ne ti chachi ju' vera' mandiyainu tyañu\nbain muba\nArtículo 16\nUnbeerukula supulabain, yumaa pallu buudi' chunu tinbu ishu juntsaa, ne\ntsaa chachee ti' mujchi, ne juntsa tusha chumu juntsa chachee ti'\nmujchi,' ne tsaanuaa keengimuaa ti' mujchi pallu debuudi' yaitene ma\nbulu chachi tinu deechu detave; tsa'-i' manbarejuu deechu detave pallu\ndebuudi' chutu titi kenuu juuñu bain, tsenmin bulu chungamaya naa.ne\nmavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala\ntsai' buudi' chulaya yaitene muba tsaide tindetyu ti kendu'ba nara miren\ntsai' buudi' chunu judeeve.\nNaaju tsamantsa aa bulu chachilla' kejtsapaatala bain, pallu detiya' ma\nbulu paande imu chachillaa, ti ju'ba matyu kayu bale, juntsan jutyuya\nnaaken tsaju. Juntsala naa juntsa .tsamantsa aa bulu chachillachi bain,\nnaa nutsa tusha chuñu juntsa tusha washnamu balelachi bain tsaren\nla'kaya' washkekutinuu deechu detave.\nArtículo 17\nMu' chachi bain ne tyeenaaju tadinu tya' bain yachin juu bain, naa ne\nvelaba debuudi' tadinu tya' bain tsangenuu deechu tave.\nNaa munu bain tsangenu' jutyuunun kidandake' ya tyeenaaju tañu bain\njuntsa tajtuke pajtenu dejutyuve.\nArtículo 18\nMu' chachilla bain muba bulla jutyu naake pensangendya'ba, naake maali\nya' mishusha manbake'merandya'ba ne naake keengikenu tya'ba tsangenu\ndeechu detave. Entsa deechu tsaren deechu kumuve, naa ne ya' keenginu\ntsuminu mavete' vera' mangeengikenu tyañu bain, tsaityu'ba ne muba\ntsangide' tindetyuren maaliren ya tinuaa keengimu' bain juntsa ne maali,\ntsaityu'ba veelaba debuudi' wanditinu tya' bain tsangenu deechu. tave.\nEntsa tsandinu pudeve cha' kejtsapaatala, tsandityumee maalindala juntsa\nya' keenginu mijakaanu, tsangikaanu, tsaa chachiyu titu, titi kenu juñu\nbain juntsangikaanu, tsenmin tyeenaajaa tsangenjutyuu juñu bain juntsa\nwainnu.\nArtículo 19\nNaaju chachilla bain muba bulla jutyu naati pandya'ba, naake keewaanu"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bc5b483b09ce9807a4042dac4a0dbe2d",
            "Index": 5,
            "Label": "6",
            "Size": [
                595.0,
                842.0
            ],
            "Text": "tya'ba tsangenu deechu detave; entsa deechu ne ya tsandi paa ti' juntsan\nmitya ne yanu bulla kee dekinu keñu la'kamu deechuve. Tsenmin ne tinaaju\ntyashi' keekinú tya' bain, naa ne ti kuinda juu mijainu tya' bain, tsai'\ndemija' tichiba daakarajtu, daatadijtu ne ti kike' demijakaakenu tya'\nbain tsangenu deechuve.\nArtículo 20\nMu' chachi. bain matyu tsangindyamiya muba bulla jutyu, ura'kenufiru\nkénu jutyu, naa-i wandindya'ba ne naa-i buudindya'ba tsangenu deechu\ntave.\nNaa mu bain tsaa mutyai'mujchiren deranchi buutekarainuu jutyuve.\nArtículo 21\nNaaju chachilla bain lu'tsa' tusha juntsa ya' aa tu sukunu washnamu bale\ntinu yaibain tsaren deechu detave bale lunu kenu. Ura yarenma luinu\nketu, tsangetyu'ba muba tsangide tindetyuren ya' mitya veelanu\ndete'lare' eetu.\nNaaju chachilla bain lu'tsa' tusha, juntsa ya' aa tu suku juusha,\ntichiba faata' kurai'mujchi manbafejuren bale chachi tinu deechu detave.\nCha' paatala washke' uudengenu juushu juntsa kumuinchi chachilla\nnaadetiñuba, tyeengenu detyañuba, juntsanaa ti ju'ba lIatinañuu juuve.\nTsa' mitya juntsa naadetin-tyeengenu detyañu juuñuu jumiya naa uwanu\nbain tinbu tinbu bale chachi mande'lare' chuchungaanuu dejuve, kumuinchi\nchachilla dewa'di' dete'laatu. Matyu munaa te'laandu bain kiika petsenu\nmaaliren mii chi'kaketu, tsangety)J'ba naane vera' juu kike' bairi naa\nuwanuba kumuinchi dewa'di' te'laalaakenuu deechu pirei'mujchi.\nArtículo 22\nTsamantsa aa cha' bulu kejtsapaatala tsejnamu chachide' mitya, naaju\nchachilla bain, chachi jutu naa-i washkekutinuu juñu bain tsaa deechu\ndetave. Tsenmin ya'chunu tu sukunu naa kayu vee paatesha baasha aa tu\nsuku jumula bain tsaren bulu dedeenge', urama patiñuya ya' chunu tu\nsukunu naaju derade' bain, ne tiren taju' bain juntsa tsaanchi ura'\nkekutyanuu dejuve naaju chachilla bain, ne lushi paatechi juu, ne chachi\ndejutu tsaa paatechi juu, ne tyeengemu chachi juju' bain tsaa paatechi.\nYa chachi jutu naa-i balenguranuu juñu bain, tsenrnin ya naaju ne ti\nchachi juju' bain juntsaa tiiñuba awakaren tsangenu ju' mitya\njuntsatalaa deechu tave.\nArtículo 23\nNaaju chachilla bain taawasha kenu deechu detave, ne ti taawashan kikenu\ntya' bain tsangenu pude deeve; naa muba mubain tsaren taawashanuya ne\nvera' taatu ii-i' mujchi sundya' kenuu taawasha kenu dejuve. Tsenmin\ntaawasha tajtushu juntsaa, tsaan mitya la'kayanuu deechu detave,\ntaawasha tajtun mitya.\nNaaju chachilla bain ne tituba ikutya' delandyulla' ne jatsai keraba\ni'mujchi tsaren lushi kanuu deechu detave, tsaren manbarejuu taawasha\nken mitya."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6e0d8f16abf6b703e5ac05e2da896c46",
            "Index": 6,
            "Label": "7",
            "Size": [
                595.0,
                842.0
            ],
            "Text": "Naaju chachilla bain taawasha kimulaya deechu detave, mika sunden tsaren\nmanbarejuu lushi kanu. Tsange' matyu juntsa taawasha kemunu ura' chujmin\nnaa ya' paande chachillanu bain ura' chushmingenu, matyu ya chachi jutu\nnaaju ura' chunuu dejuñu bainjuntsangetu. Tsangenu keñu ti ne jayu\nfaata' juuñu bain, chachi deeñu naake la'kanuu juñu bain tsaa miñu\ndemi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu\nuukaakeñungenu veelaba debuudi' naakitaa juntsanu deelanu ju' bain\ntsangenu buudinu deechu detave.\nArtículo 24\nNaaju chachilla bain lekanu deechu. detave, sunden malu puinu deechu\ndetave. Ne ti taawasha juunu bain, shilli pensangike' tsantsa bare'\ntaawasha juu kenu deechu bain detave. Tsenmin tinbu tinbu leka' naa\njuntsa tsange' lekandu bain lushi kanuu deechu detave.\nArtículo 25\nNaaju chachilla bain naa itaa ura' chunuu juñu bain tsaa ura' chunu\ndeechu detave. Tsange' naa ya' paande chachillanu bain, naa tiba jutyu\ndilujtu chunu paatetala bain, naa tichi bain tiba jutyu sunden chunu\npaatetala bain, tsaa chunu deechu detave. Ma patiñuya pandatala, jai\npannutala, chunu yatala, ne dilutu tsaanchi mi chachillanu\nmityakinutala, tsenmin yala chachi deeñu tsadeeve ti' tichi la'kakenuu\njuñu bain kumuinchi juntsa tsaanchi ura' kekutyanuu deechu detave.\nTsenmin tengai'tu taawasha tajtu tiyaiba ishu juntsaa, naa ne diluiba\nishu juntsaa, ne tiiñuba i' tala'lakachin neeba tiyaishu juntsaa, ne\nkamainna ruku/supu tiyaiba ishu juntsaa, ne deruku' taawasha ketyuiba\ntishu juntsaa, tsenmin ne ya maaliya tsaa mi'kebangindyuren tsaa de'i'\nya naakitaa lushi laremuwa' bain juntsa tajtui tishu juntsaya tsaalanu\nla'kanuu balelachin tsa deshiikara lushi uukare' tanañu lushinchi\nla'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu\nbain, naa-i washkanuu juñu bain, ne munuba tsange uusundenna ketyuwa'\nbain yalanuya tsange ura' keena' washkenuu deechuma juuve. Naaju kailla\nbain, naa nepallu debuudi' chuñu faleke, naa ne ishui kailla juju' bain,\nchachi dejutu naa-i washkanuu juñu bain, naa-i la'kayanuu juñu bain\ntsaanchi deechu detave.\nArtículo 26\nNaaju chachilla bain kiika mijanu deechu detave. Naa mikama mijtuuyu ti'\nbain jayu pudenbera mijakaraya t'lba paajutyu, tiba peedi i'mujchi kiika\nmijanu' deechu detave naajula bain. Jayu pudenbera mijanuya naa mubain\nderanchi ma tyuisurai' mijanuma judeeve. Ti mijakara bain, tsaanchi\nmilan miinu mijakara bain, naa kiikachi .mi chachilla detirenu ki'bain\njuntsa mijakara naa munuba demijakaakenuu junu juve. Tsenmin kiika\nminchiren nunba kai'shaluiñuu juushu junga vinu bain, muchi bain tsaren\nne juunu juve, main main ya naaju pude' kerañuba juntsanu keetaditu.\nKiika mijanchijuushu juntsa ma patinmalaya, chachi dejutu yanai kerañuba\nya naa juñuba jun.tsa tyeeba juñu awakaren tsangenaa juve. Tsenmin entsa"
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e7648de1a91e7cb8aae857e551e0c01d",
            "Index": 7,
            "Label": "8",
            "Size": [
                595.0,
                842.0
            ],
            "Text": "tunu naa nuka chulla bain, muba mu bain tsatsangenuu deechu jumunu, naa\nchachi dejutu tyeenaajun kikendya'bain tsangenuu deechu judeeshu\njuntsatalaa, tyeeba juñu puulawaren tsange' juntsa dekeetadi'\njuntsangikaanaa juve kiika mijanchi juushu juntsa. Tsenmin kiika\nmijanchi tyeeba ju' ura'kentsange' kayu narake aseetangikaanaa juve, naa\nne veta' veta' te'ajaavijutyu, tsenmin naa nutsa tu paatesha bain, nutsa\ntu paatetala bain kayu uusundya' debuudi' ura' kikaanaa juve. Naa ne vee\nvee chachi deju' bain tsaatala uusundya' debuudinu, tsenmin ne vee vee\nkerangemu deju' bain tiba jutyuren uusundya' debuudinu kikaanaa juve.\nTsenmin Naciones Unidas' taawasha tyeeba juñu awakaren tsange' nuka bain\npeletu jutyu sunden chujnu taawasha juushu juntsanu, juntsangikaanaa\njuve.\nMu' mityaba apalaa deechu detave tina¿;¡ju kiika mijakara juu mijakaraa\nya' kaillanu mijakaanu juñu bain.\nArtículo 27\nNaaju chachilla bain lu'tsa' chunu tenanu ne ti juu ti kikemu judeeñu\nbain tsaatala kive'nu ya bain ne tsangichi tyatu tsangenu deechu tave.\nNe ti juu uukeraa kikemu deeñu bain naa ne tiiñuba tyashi' mijaiñunge'\ntsamantsa muba keenbashnuu kidekiñu bain, ya bain tsaren juntsatala\nkive'nuu deechu tave, naa ne tsaanchi tinaaju kadekiñu bain ya bain\ntsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain\nya' pensa, naa ya' keñu katawadeishu juntsa juutala bain la'kakutinu\ndeechu tave, ne yaa tiiñl.lba tyashi' mi'ke' tsaañuve ti' katamu juju'\nbain, naa ne kiika pillanchi juu ke' faawareke' bain, naa ne uu keraa\nkike' bain, yaa tsaa kemushu juntsaa, juntsatala la'kakutinuu deechu\ntave.\nArtículo 28\nUra uwain chachilla naadekisa tyañu bain tsange deshiikaanu, tsenmin\nmatyu vee mujtu baa tusha bain tsange deshiikaasa tya' tsange\ndeshiikaakaanu deechu detave naaju chachilla bain. Entsa Tsandi Depañu\nKuindanu pudeeshu juntsa, ti kendenñuba tsangenu dejaa ti' mubain mubain\ntsangenu deechu detaa tishu juntsanu, ura uwain tsangikaanu deechu\ndetanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu\njuñu bain tsaatala mika keedinu juve, nejtun junaa ya muba bulla jutyu,\nya ti ne juju' bain Kumuinchi juntsa, ne tyeeba ju' awakaren tsangenu\nju' mitya.\nMatyu main titi kenu deechu ta' bain juntsa deke', naa tyeenaajaa muba\nbulla jutyu ke' sundyanuu ju' bain juntsa kenutala tsangendu tichiba\ndaakarañu jutyu tsangendu' bain, daakarañuu timiya, veela' deechu bain,\nnaa veela bain yaibain muchiba\" bulla jutyu ti kendya'ba tsangenutala,\ntsaa kikaariu ley riaatiñuba juntsanu keetaditaa daakaraañu tinu juve.\nTsenmin tsamantsa aa bulu paande juuñuu mubain tsaren deechu deta\nkejtsapaatala naake pensang'emu deeñu bain juntsanu keeditu, naa chachi"
        },
        "8": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5a9d064df6df40ea0371cc0afefdc6d6",
            "Index": 8,
            "Label": "9",
            "Size": [
                595.0,
                842.0
            ],
            "Text": "dejutu riaa-i taatu ke'shili chunuu dejuñu bain tsaanu dekeetaditaa,\ndaakaraañu tinujuvemain.\nEntsa deechu judeeshu juntsa bain, tsenmin naa muba bulla jutyu\ntikendenñuba tsangenu judeeshu juntsatala bain, naake'ne Naciones Unidas\ntikikenu tyatuaa tsenmin naa naati patuaa tsangeñu bain juntsanu\nshilijtushu juntsaya, ne juntsanu masmi' kenu pudendejutyuve.\nArtículo 30\nEntsa Tsandi Depañu Kuindanu pilla deeshu juntsa, naaki'ba naati'ba, ne\nma aa tu sukunu, tsaityu'ba ma bulú chachillanu, tsaityu'ba ma chachinu,\njatsange de'aseetange' ne enu pilla deeshu juntsa deechu manbirekenu\nkike, ne ti kendenñuba muba bulla jutyu tsangenu judeeshu juntsatala\nbain, entsa Tsandi DepañuKuindanu mamushakenu aseetangenuu dejutyuve,\nnaa mubain."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467348,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave\nTi' Tsandi Depa\u00f1u Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depa\u00f1u Kuinda, chai tinbutala yumaa 360 vee vee panu\npalaachi depillave. Entsa tunu naaju kiika' mityaba entsa kiikaa naa\nnaaju palaachi bain kayu pillave, tsa' mitya juntsarenmika waintsuve ti\nkiika juju' naaju ura\u00f1u bain' kumuinchi entsa tunu chullachi.\nAJKE' PALAA\nUrama kerake\u00f1u chachi dejutu naaju naa-i kera' taatu inuu ju\u00f1u bain\ntsaatalaa dekera, tsenm'in ti deechu juutala bain naaju chachilla bain\ntsaren deechu deta, ne mainnaa deechu chipake ne \u00f1uya tsaa deechu tajtaa\nti' mujchi, entsa tu kuraa nuka bain, muba bulla jiJtyu ti kenden\u00f1uba\nkenu, naa kavitu juu bain mika ura' deechu kavitu, tsenminnaa tiba bulla\njutyu mika sunden chunu judeeshu juntsa entsatalaa llatina\u00f1uu juve tya'\nmitya.\nEntsa tunu naa nuka chUlla bain, muba mu bain tsatsangenuu deechu detanu\npaatetala kerajtu mijtu, tsenmin balenguretyu jatsa' ne keraanchiren,\ntituba deke' firuke' cha' tansha pensachiya ura kinjutyuu mayujpeyaa\nkemu deeve tya' mitya. Tsenmin chachillachee ti ju'ba juntsaa kayu\nmutyanu tsuve tya' juu\u00f1unge ke' umaa entsa ajkeshaa entsa tunu naaju\nchachilla bainmatenbiyaa pensa depire', naa yala' jeetyanu pensa bain\ndepireke' matyu naa tyenaaju patindya'ba tsaa depa' sunden dechun'u,\ntsenmin ne tinu keengikenu tya' bain tsaanu dekeenge' sunden dechunu,\ntinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu\ntyeeba ju\u00f1u narake uukaren tsangenu tya', rnatyu tsangenchingenuu juve\ntya' juntsa uukaanu ma Deechu juu\u00f1uu dekive, tsenmalaa matyu tituba\ndeke' firudeke' menaa teraa\u00f1uu detananu ke\u00f1u bain, matyu chachilla ne\ntyui-erai\u00f1u-i' naakin tsandya' ti' mityaba juntsaren juune juntsa\nkai'tala kayu vera ne juu jutyu, juntsa mi\u00f1uren juu de'ajaatsetuware'\ntsaa pebulu kujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juu\u00f1unge\ntaatu kenuu kikaanu tyeeba ju\u00f1u awakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi\ndepa' jungajte tsange deshuike\u00f1u Kiikanu, ura uwain tsaanu juve\nti'dekeenge' matyu chachi jutu ti deechu tadee\u00f1u bain juntsatala uwain\ntsaave ti' tsenmin chachi ju\u00f1u naa-i kera' taatu inuu ju\u00f1u bain tsaatala\nbain tsaanu juve ti' dekeenge' tsenmin chachi jutu naaju baledee\u00f1u bain\ntsadeeve ti'tsange dekeenge' shuike' naa ti deechu juuchi bain\nunbeerukula bain su pula bain tsaren deechu detave tya' mitya. Tsenmin\nkumuinchiren naake' bain tsangenchiren kenu ti' ma tsangenui deshuwa'\nmatyu naaju cha' bululanu bain ne tyeeba deju\u00f1u shu'kikaren tsange'\nawakare' naa ura' chunchi bain kayu ura' chunuu tiba bulla jutyu ura'\nchunuu detirenu ti' tsai deshuwa' mitya.",
            "Image": "bbecfeb46b656a58bd752ade0f8cfce9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Naaju chachilla bain tsangenuu deechu tadeeshu juntsatala tsenmin naaju\nchachilla bain muba tsanguityude tindetyu ti kendya'ba tsangenuu\njudeeshu juntsatala, ura tsangenchin kidaa ti' ma tsai depa-ake' tsai\ndeshuwamu Estados Miembros-la, juntsa Naciones Unidas Organizaci\u00f3n-ba\nbuluren tsangenuu deshuwa' mitya, tsenmin\nKumuinchi enu tsandi depa' tsange deshuike\u00f1u ura uwain juntsangenuu\njushu juntsaa naa mubain enu pa\u00f1u deechu judeeshu juntsanu, tsenmin naa\nmun ti kenu tya' bain tiba bulla jutyuren tsangenuu judeeshu juntsatala,\nmatyu muba mubain naaju\u00f1u bain ne veevee aseetangi'mujchi tsaren\naseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave\nTi' Tsandi Depa\u00f1u Kuinda\nKumuinchi chachilla, naa naaju tu paatesha bain nuka' baasa matyu\npudengura deengenu dejuve juntsa pensa' mityaren, tsenmalaa mun juju'\nbain, naa naaju bale ya juula bain juntsanun dajkake pensange'\ntsangenuke deke' demijakare' uwain tsaami\u00f1u detyakare', matyu entsa\ndeechu j\u00fadeeshu juntsatala, tsenmin muba bulla jutyu ti kenden\u00f1uba\ntsangenuu judeeshu juntsala bain narake uukaaki\u00f1unge' juntsadeke' tyeeba\nju\u00f1u narake deengaren tsangenu dejuve naa naaketaa tsangenuu ju\u00f1u bain\njuntsa naa uwanu bain awak\u00e1akentsu\u00f1ungetu ne entsa lala' tu juusharen\njujutyu, vee mujtu naa nuka\" baasa vee paatesha bain, tsange' entsa\ndeechunu naati\u00f1u bain tu kuraa juntsa ura uwain tsadekikaanu ne Estados\nMiembros judeeshu juntsa chachilla' chundalanjujutyu, naa yala' tu\njuusha yaichi uuden-in chumu tu judeeshu juntsatala bain.\nArt\u00edculo 1\nNaaju chachilla bain mu' chachilla bain na kayatu tichiba bulla jutyu\nnaakendya'ba kenu deechu taa na kayamu deju, tsenminya,naaju ju\u00f1u bain\nne tsaave ti', uukavinu jutyu naa, tideechu juuchi bain, mubain mubain\ntsaren dejuve, tsenmin shilli pensangenu pude deju'. mitya, tsenr)1in\nura' kendu bain ura' kendyu' bain mide' mitya muba mu bain veta' veta'\nura' keewaawaa kenuu dejuve.\nArt\u00edculo 2\nTi deechu juu bain, naa ti kikenu tyai' bain tsatsangenuu pude deeve ti'\ntsandi depa' entsa tsange deshuike\u00f1u Tsandi Depa\u00f1u Kuindanu pudeeshu\njuntsanu mu' chachilla bain tsatsanguenuu deechu detanave; naa tinuba\nkeetadi' ne tsaave ti' mujchi, ne vee chachee ti' mujehi, ne vee muehi\u00f1a\npuuve ti' mujehi, ne IIupuve supuve ti' mujehi, ne tsaa palaaya pamuve\nti' mujehi, ne tsaa dios-naa keengimuve ti' mujehi, ne titalaba keetadi'\nne tsaave ti' na' baasa pamuve ti' mujehl. Tsandityu' bain, kayu\ntinuu\u00f1uba ne nunbaku baake'eetadi' ne tsaave ti' mujehi, ne tsaa\nchaehilla deeve ti' mujehi, ne lushi tanutala keetadi' mujchi, ne naa-i\nna kayamu\u00f1uba tsaatala keetadi' mujehi, ne ti juu ne vera juutala",
            "Image": "6fe80c9f5f832cc8ae694df4127c35af"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata'\nne tsa\u00e1ve ti' papatimu tunaa eh uve ti' mujehi, naa ne kavitu\niinuutalama punamu tunaa chuve ti' mujchi, ne na' baasa baasha vee paate\ntutala demi'tekare' dekera' ne tsaave ti' mujehi. Tsajutyu'ba ne\nveelaehi uuden ityu tushaa ehumuve ti' mujehi, tsajutyu' ba ne veelaehi\nuuden-i' bulu ne washaimu, maali pudejtu, ne veelachi menaa teraa\u00f1uu\ntunaa ehuve ti' mujehi, tsajutyu' bain ne ya' tunuren uudengenu pudejtu'\nne jatsaave tinu tunaa chuve ti' mujehi.\nArt\u00edculo 3\nNaaju ehaehi bain ehaehi tiya' ehunu deeehu tave, naa muehiba bulla\njutyu ti kendya'ba kenuu deeehu bain tave, tsen,min ya ehaehi jutu ya'\nbulunu tituba ikutinjutyu deeehu bain tave.\nArt\u00edculo 4\nNaa mubain veelaehee uuden-i' tikesa tya\u00f1uba tsatsangemu, maali\ntigendya'ba tsangenu deeehu tajtu ehaehi junu dejutyuve, naa ne\nveelaehee ti bain ke' kuwa kuwa kemu ehaehi jundejutyuve; Ne veelaehee\nuuden-i' tikesa tya\u00f1uba tsatsangemu, maali tigendya'ba tsangenu deeehu\ntajtu paatetala ti' mityaba naake' ba tsangenu jutyuve ti' ma pillaave.\nArt\u00edculo 5\nNaa mubain kaya' bandapurai' tituba ikutinuu dejutyuve, naa ne\nkuipavikuti' tsaityu'ba na' baasa de' ikuti' ne chacheeba jutyu debadan\ntsai' ~atenbiyai' mayujp-eyainu dejutyuve.\nArt\u00edculo 6\nNaa mubain chachi jumulaya naa nuka bainnutsa patesha bain deechu detave\nya nukaa chumu' bain juntsa ya' deechu.\nArt\u00edculo 7\nLey ajuushaya naa mu bain mabarejun dejuve, tsenmin naa tinuba keetadi'\nne tsaave ti' mujchiren naaju ley-chi bain manbarejuren bale-ikutyanuu\ndeechu detave.\nNaa mu bain tsaren bale-ikutyanuu deechu detave entsa Tsandi Depa\u00f1u\nKuindanu punashu juntsa deechu pillalanu ne jatsa' kure' tujle' firu\ndekinmala. Naa ne tsange' jatsa' kure' tsangenjutyu' bain ma tsangenuke\nfiru' dekeewaa\u00f1u bain, naa juntsatala bain tsar~n bale-ikutyanuu deechu\ndetave.\nArt\u00edculo 8\nNutsa bale chachilla' ajuusha bain, nutsa bale yatala bain, ya' chunu tu\nsukunu aa bale chumula' jungaya tyeengitaa naakitaa lave'kakutinu ju'\nbain tsaa mi'kenu deechu tadeeve naaju chachilla bain. TsaJ:lge' yachi\ntsamantsa bale deechu, Constituci\u00f3n kiikanupillaashu juntsa deechu juu\u00f1u\nbain, naa ley-nu pumu deechu juulanu bain firu' kenu dekenmalaya, bale-\nikutinuu deechu tadeeve.",
            "Image": "b361080bb782a52c30dc613ed105798f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Art\u00edculo 9\nTsangenu' jutyuunun tituba ke' mijaindyu peresu kaki, ne peresu viinu,\ntsaityu'ba ya' tusha kalare' era' vee mujtu nepiwarainuu dejutyuve,\nmubain.\nArt\u00edculo 10\nNaaju chachilla bain, ne faata' uyudiba i' mujchi parejuren juu\u00f1u ju'\ntsaren deechu detave, munuba bale jutyu kejtaa uyuna\u00f1u namu balela'\najuusha, cha' kejtsapaatala maali balela' depa' meedikuti' ura' deechu\nkavitu ikutinu, ne yanu daran feete' kuipa pu' kavitu kenu paate\njuutala, naa ne ya' deechu juutala, tsangityu'ba ne ya titalaa\ntsatsangenu jutyu\u00f1u bain; tsaatala detyashnu kuindatala.\nArt\u00edculo 11\nMun firu' keve ti' \"pakaya-i' bain, ura uwain tsangeve ti' entsange\nkeewarendetyuya uwain kuipave tikayanjutyu deechu tave; ley-nu naati\u00f1u\nbain juntsanu keetaditu tsenmin ura uwain narai kavitu ikutitu, naa tinu\nbain yaa naa-i balelanu' ki\u00f1u bain tsaatala ne dedaakaanu ke'ne firu\nkindetyu ma narai kavitu ikutitu.\nNaa mubain faata vi' kuipa viinuu dejutyuve ne tii\u00f1uba kike tsangetyu'ba\nkikenuu junuren ne kityuu ju' bain juntsa tsangenu tinbutala ne ya'chunu\naa tu sukunu tsaityu'ba vee mujtu vee tusha Deechu jumulachi ti kuipa\nvinuu kuinda jutyuwaashu juntsaya. Tsenmin ti faateru kike' kuipa vi' i'\nbain, juntsa tsangenu tinbunu nai kuipa vinuu ju\u00f1u bain juntsa kuiparen\nviinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumu\u00f1u\nbain nee tsaatala na' baasa kikutinu' jutyuve, naa ne ya' bulu\nchachillanu juu bain, ne ya' ya juutala bain, ne yachin juu kiika\njuutala bain, naa ne ya tyee ju\u00f1u bain ne tsaa dajka chachi juu\u00f1u bain,\ntsaatala ne firu' pakutyainuu jutyuve. Naaju chachilla bain entsa tsaa\ntituba deke' tituba depanu ke\u00f1u tsaachi la'kakutyainuu ley-chi bale\nikutinu deechu detave.\nArt\u00edculo 13\nNaaju chachilla bain ya' chunu aa tu sukunuya muba daatadindetyuren nuka\nji'nendya' bain, ne nuka ya ke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha\ntusha ji'-i' manen bene ya' chunu tusha maanu tya' bain tsainu deechu\ndetave.\nArt\u00edculo 14\nTengai'tu tituba kenu tya' deesuuke' firu kenu dekinmala, naa mubain,\nvee tusha vee paatesha lu'ji' nepiya' nemuyu ti' pa' junga chunu deechu\ntave.\nEntsa deechu juushu juntsa naake' ne tsaave ti' juntsanu paka'",
            "Image": "6defcb31802d3f95ed9eb0f420283200"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "balelantsaanu juve, ne ti faateru juu juntsan mitya kuipa viinu faateru\nne juuba jushu juntsaya, tsaityu' bain Naciones Unidas ti kikenu tyatuaa\ntsenminnaa naati patuaa tsange\u00f1u bain juntsanu shilijtushu juntsaya.\nArt\u00edculo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumu\u00f1u\nbain ti chachi\u00f1u bain tsajutyuve ti'juntsa deechu chi'kenu dejutyuve.\nTsenmin ne nutsa tusha chumu ju' ne ti chachi ju' vera' mandiyainu tya\u00f1u\nbain muba\nArt\u00edculo 16\nUnbeerukula supulabain, yumaa pallu buudi' chunu tinbu ishu juntsaa, ne\ntsaa chachee ti' mujchi, ne juntsa tusha chumu juntsa chachee ti'\nmujchi,' ne tsaanuaa keengimuaa ti' mujchi pallu debuudi' yaitene ma\nbulu chachi tinu deechu detave; tsa'-i' manbarejuu deechu detave pallu\ndebuudi' chutu titi kenuu juu\u00f1u bain, tsenmin bulu chungamaya naa.ne\nmavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala\ntsai' buudi' chulaya yaitene muba tsaide tindetyu ti kendu'ba nara miren\ntsai' buudi' chunu judeeve.\nNaaju tsamantsa aa bulu chachilla' kejtsapaatala bain, pallu detiya' ma\nbulu paande imu chachillaa, ti ju'ba matyu kayu bale, juntsan jutyuya\nnaaken tsaju. Juntsala naa juntsa .tsamantsa aa bulu chachillachi bain,\nnaa nutsa tusha chu\u00f1u juntsa tusha washnamu balelachi bain tsaren\nla'kaya' washkekutinuu deechu detave.\nArt\u00edculo 17\nMu' chachi bain ne tyeenaaju tadinu tya' bain yachin juu bain, naa ne\nvelaba debuudi' tadinu tya' bain tsangenuu deechu tave.\nNaa munu bain tsangenu' jutyuunun kidandake' ya tyeenaaju ta\u00f1u bain\njuntsa tajtuke pajtenu dejutyuve.\nArt\u00edculo 18\nMu' chachilla bain muba bulla jutyu naake pensangendya'ba, naake maali\nya' mishusha manbake'merandya'ba ne naake keengikenu tya'ba tsangenu\ndeechu detave. Entsa deechu tsaren deechu kumuve, naa ne ya' keenginu\ntsuminu mavete' vera' mangeengikenu tya\u00f1u bain, tsaityu'ba ne muba\ntsangide' tindetyuren maaliren ya tinuaa keengimu' bain juntsa ne maali,\ntsaityu'ba veelaba debuudi' wanditinu tya' bain tsangenu deechu. tave.\nEntsa tsandinu pudeve cha' kejtsapaatala, tsandityumee maalindala juntsa\nya' keenginu mijakaanu, tsangikaanu, tsaa chachiyu titu, titi kenu ju\u00f1u\nbain juntsangikaanu, tsenmin tyeenaajaa tsangenjutyuu ju\u00f1u bain juntsa\nwainnu.\nArt\u00edculo 19\nNaaju chachilla bain muba bulla jutyu naati pandya'ba, naake keewaanu",
            "Image": "a55b6d2b2790f88460101cbbeb3391da"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tya'ba tsangenu deechu detave; entsa deechu ne ya tsandi paa ti' juntsan\nmitya ne yanu bulla kee dekinu ke\u00f1u la'kamu deechuve. Tsenmin ne tinaaju\ntyashi' keekin\u00fa tya' bain, naa ne ti kuinda juu mijainu tya' bain, tsai'\ndemija' tichiba daakarajtu, daatadijtu ne ti kike' demijakaakenu tya'\nbain tsangenu deechuve.\nArt\u00edculo 20\nMu' chachi. bain matyu tsangindyamiya muba bulla jutyu, ura'kenufiru\nk\u00e9nu jutyu, naa-i wandindya'ba ne naa-i buudindya'ba tsangenu deechu\ntave.\nNaa mu bain tsaa mutyai'mujchiren deranchi buutekarainuu jutyuve.\nArt\u00edculo 21\nNaaju chachilla bain lu'tsa' tusha juntsa ya' aa tu sukunu washnamu bale\ntinu yaibain tsaren deechu detave bale lunu kenu. Ura yarenma luinu\nketu, tsangetyu'ba muba tsangide tindetyuren ya' mitya veelanu\ndete'lare' eetu.\nNaaju chachilla bain lu'tsa' tusha, juntsa ya' aa tu suku juusha,\ntichiba faata' kurai'mujchi manbafejuren bale chachi tinu deechu detave.\nCha' paatala washke' uudengenu juushu juntsa kumuinchi chachilla\nnaadeti\u00f1uba, tyeengenu detya\u00f1uba, juntsanaa ti ju'ba lIatina\u00f1uu juuve.\nTsa' mitya juntsa naadetin-tyeengenu detya\u00f1u juu\u00f1uu jumiya naa uwanu\nbain tinbu tinbu bale chachi mande'lare' chuchungaanuu dejuve, kumuinchi\nchachilla dewa'di' dete'laatu. Matyu munaa te'laandu bain kiika petsenu\nmaaliren mii chi'kaketu, tsangety)J'ba naane vera' juu kike' bairi naa\nuwanuba kumuinchi dewa'di' te'laalaakenuu deechu pirei'mujchi.\nArt\u00edculo 22\nTsamantsa aa cha' bulu kejtsapaatala tsejnamu chachide' mitya, naaju\nchachilla bain, chachi jutu naa-i washkekutinuu ju\u00f1u bain tsaa deechu\ndetave. Tsenmin ya'chunu tu sukunu naa kayu vee paatesha baasha aa tu\nsuku jumula bain tsaren bulu dedeenge', urama pati\u00f1uya ya' chunu tu\nsukunu naaju derade' bain, ne tiren taju' bain juntsa tsaanchi ura'\nkekutyanuu dejuve naaju chachilla bain, ne lushi paatechi juu, ne chachi\ndejutu tsaa paatechi juu, ne tyeengemu chachi juju' bain tsaa paatechi.\nYa chachi jutu naa-i balenguranuu ju\u00f1u bain, tsenrnin ya naaju ne ti\nchachi juju' bain juntsaa tii\u00f1uba awakaren tsangenu ju' mitya\njuntsatalaa deechu tave.\nArt\u00edculo 23\nNaaju chachilla bain taawasha kenu deechu detave, ne ti taawashan kikenu\ntya' bain tsangenu pude deeve; naa muba mubain tsaren taawashanuya ne\nvera' taatu ii-i' mujchi sundya' kenuu taawasha kenu dejuve. Tsenmin\ntaawasha tajtushu juntsaa, tsaan mitya la'kayanuu deechu detave,\ntaawasha tajtun mitya.\nNaaju chachilla bain ne tituba ikutya' delandyulla' ne jatsai keraba\ni'mujchi tsaren lushi kanuu deechu detave, tsaren manbarejuu taawasha\nken mitya.",
            "Image": "bc5b483b09ce9807a4042dac4a0dbe2d"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Naaju chachilla bain taawasha kimulaya deechu detave, mika sunden tsaren\nmanbarejuu lushi kanu. Tsange' matyu juntsa taawasha kemunu ura' chujmin\nnaa ya' paande chachillanu bain ura' chushmingenu, matyu ya chachi jutu\nnaaju ura' chunuu deju\u00f1u bainjuntsangetu. Tsangenu ke\u00f1u ti ne jayu\nfaata' juu\u00f1u bain, chachi dee\u00f1u naake la'kanuu ju\u00f1u bain tsaa mi\u00f1u\ndemi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu\nuukaake\u00f1ungenu veelaba debuudi' naakitaa juntsanu deelanu ju' bain\ntsangenu buudinu deechu detave.\nArt\u00edculo 24\nNaaju chachilla bain lekanu deechu. detave, sunden malu puinu deechu\ndetave. Ne ti taawasha juunu bain, shilli pensangike' tsantsa bare'\ntaawasha juu kenu deechu bain detave. Tsenmin tinbu tinbu leka' naa\njuntsa tsange' lekandu bain lushi kanuu deechu detave.\nArt\u00edculo 25\nNaaju chachilla bain naa itaa ura' chunuu ju\u00f1u bain tsaa ura' chunu\ndeechu detave. Tsange' naa ya' paande chachillanu bain, naa tiba jutyu\ndilujtu chunu paatetala bain, naa tichi bain tiba jutyu sunden chunu\npaatetala bain, tsaa chunu deechu detave. Ma pati\u00f1uya pandatala, jai\npannutala, chunu yatala, ne dilutu tsaanchi mi chachillanu\nmityakinutala, tsenmin yala chachi dee\u00f1u tsadeeve ti' tichi la'kakenuu\nju\u00f1u bain kumuinchi juntsa tsaanchi ura' kekutyanuu deechu detave.\nTsenmin tengai'tu taawasha tajtu tiyaiba ishu juntsaa, naa ne diluiba\nishu juntsaa, ne tii\u00f1uba i' tala'lakachin neeba tiyaishu juntsaa, ne\nkamainna ruku/supu tiyaiba ishu juntsaa, ne deruku' taawasha ketyuiba\ntishu juntsaa, tsenmin ne ya maaliya tsaa mi'kebangindyuren tsaa de'i'\nya naakitaa lushi laremuwa' bain juntsa tajtui tishu juntsaya tsaalanu\nla'kanuu balelachin tsa deshiikara lushi uukare' tana\u00f1u lushinchi\nla'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu\nbain, naa-i washkanuu ju\u00f1u bain, ne munuba tsange uusundenna ketyuwa'\nbain yalanuya tsange ura' keena' washkenuu deechuma juuve. Naaju kailla\nbain, naa nepallu debuudi' chu\u00f1u faleke, naa ne ishui kailla juju' bain,\nchachi dejutu naa-i washkanuu ju\u00f1u bain, naa-i la'kayanuu ju\u00f1u bain\ntsaanchi deechu detave.\nArt\u00edculo 26\nNaaju chachilla bain kiika mijanu deechu detave. Naa mikama mijtuuyu ti'\nbain jayu pudenbera mijakaraya t'lba paajutyu, tiba peedi i'mujchi kiika\nmijanu' deechu detave naajula bain. Jayu pudenbera mijanuya naa mubain\nderanchi ma tyuisurai' mijanuma judeeve. Ti mijakara bain, tsaanchi\nmilan miinu mijakara bain, naa kiikachi .mi chachilla detirenu ki'bain\njuntsa mijakara naa munuba demijakaakenuu junu juve. Tsenmin kiika\nminchiren nunba kai'shalui\u00f1uu juushu junga vinu bain, muchi bain tsaren\nne juunu juve, main main ya naaju pude' kera\u00f1uba juntsanu keetaditu.\nKiika mijanchijuushu juntsa ma patinmalaya, chachi dejutu yanai kera\u00f1uba\nya naa ju\u00f1uba jun.tsa tyeeba ju\u00f1u awakaren tsangenaa juve. Tsenmin entsa",
            "Image": "6e0d8f16abf6b703e5ac05e2da896c46"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tunu naa nuka chulla bain, muba mu bain tsatsangenuu deechu jumunu, naa\nchachi dejutu tyeenaajun kikendya'bain tsangenuu deechu judeeshu\njuntsatalaa, tyeeba ju\u00f1u puulawaren tsange' juntsa dekeetadi'\njuntsangikaanaa juve kiika mijanchi juushu juntsa. Tsenmin kiika\nmijanchi tyeeba ju' ura'kentsange' kayu narake aseetangikaanaa juve, naa\nne veta' veta' te'ajaavijutyu, tsenmin naa nutsa tu paatesha bain, nutsa\ntu paatetala bain kayu uusundya' debuudi' ura' kikaanaa juve. Naa ne vee\nvee chachi deju' bain tsaatala uusundya' debuudinu, tsenmin ne vee vee\nkerangemu deju' bain tiba jutyuren uusundya' debuudinu kikaanaa juve.\nTsenmin Naciones Unidas' taawasha tyeeba ju\u00f1u awakaren tsange' nuka bain\npeletu jutyu sunden chujnu taawasha juushu juntsanu, juntsangikaanaa\njuve.\nMu' mityaba apalaa deechu detave tina\u00bf;\u00a1ju kiika mijakara juu mijakaraa\nya' kaillanu mijakaanu ju\u00f1u bain.\nArt\u00edculo 27\nNaaju chachilla bain lu'tsa' chunu tenanu ne ti juu ti kikemu judee\u00f1u\nbain tsaatala kive'nu ya bain ne tsangichi tyatu tsangenu deechu tave.\nNe ti juu uukeraa kikemu dee\u00f1u bain naa ne tii\u00f1uba tyashi' mijai\u00f1unge'\ntsamantsa muba keenbashnuu kideki\u00f1u bain, ya bain tsaren juntsatala\nkive'nuu deechu tave, naa ne tsaanchi tinaaju kadeki\u00f1u bain ya bain\ntsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain\nya' pensa, naa ya' ke\u00f1u katawadeishu juntsa juutala bain la'kakutinu\ndeechu tave, ne yaa tii\u00f1l.lba tyashi' mi'ke' tsaa\u00f1uve ti' katamu juju'\nbain, naa ne kiika pillanchi juu ke' faawareke' bain, naa ne uu keraa\nkike' bain, yaa tsaa kemushu juntsaa, juntsatala la'kakutinuu deechu\ntave.\nArt\u00edculo 28\nUra uwain chachilla naadekisa tya\u00f1u bain tsange deshiikaanu, tsenmin\nmatyu vee mujtu baa tusha bain tsange deshiikaasa tya' tsange\ndeshiikaakaanu deechu detave naaju chachilla bain. Entsa Tsandi Depa\u00f1u\nKuindanu pudeeshu juntsa, ti kenden\u00f1uba tsangenu dejaa ti' mubain mubain\ntsangenu deechu detaa tishu juntsanu, ura uwain tsangikaanu deechu\ndetanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu\nju\u00f1u bain tsaatala mika keedinu juve, nejtun junaa ya muba bulla jutyu,\nya ti ne juju' bain Kumuinchi juntsa, ne tyeeba ju' awakaren tsangenu\nju' mitya.\nMatyu main titi kenu deechu ta' bain juntsa deke', naa tyeenaajaa muba\nbulla jutyu ke' sundyanuu ju' bain juntsa kenutala tsangendu tichiba\ndaakara\u00f1u jutyu tsangendu' bain, daakara\u00f1uu timiya, veela' deechu bain,\nnaa veela bain yaibain muchiba\" bulla jutyu ti kendya'ba tsangenutala,\ntsaa kikaariu ley riaati\u00f1uba juntsanu keetaditaa daakaraa\u00f1u tinu juve.\nTsenmin tsamantsa aa bulu paande juu\u00f1uu mubain tsaren deechu deta\nkejtsapaatala naake pensang'emu dee\u00f1u bain juntsanu keeditu, naa chachi",
            "Image": "e7648de1a91e7cb8aae857e551e0c01d"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dejutu riaa-i taatu ke'shili chunuu deju\u00f1u bain tsaanu dekeetaditaa,\ndaakaraa\u00f1u tinujuvemain.\nEntsa deechu judeeshu juntsa bain, tsenmin naa muba bulla jutyu\ntikenden\u00f1uba tsangenu judeeshu juntsatala bain, naake'ne Naciones Unidas\ntikikenu tyatuaa tsenmin naa naati patuaa tsange\u00f1u bain juntsanu\nshilijtushu juntsaya, ne juntsanu masmi' kenu pudendejutyuve.\nArt\u00edculo 30\nEntsa Tsandi Depa\u00f1u Kuindanu pilla deeshu juntsa, naaki'ba naati'ba, ne\nma aa tu sukunu, tsaityu'ba ma bul\u00fa chachillanu, tsaityu'ba ma chachinu,\njatsange de'aseetange' ne enu pilla deeshu juntsa deechu manbirekenu\nkike, ne ti kenden\u00f1uba muba bulla jutyu tsangenu judeeshu juntsatala\nbain, entsa Tsandi Depa\u00f1uKuindanu mamushakenu aseetangenuu dejutyuve,\nnaa mubain.",
            "Image": "5a9d064df6df40ea0371cc0afefdc6d6"
        }
    }
}

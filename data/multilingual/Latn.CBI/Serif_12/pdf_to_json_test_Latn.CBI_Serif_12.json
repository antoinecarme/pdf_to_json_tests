{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467394,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave Ti' Tsandi Depa\u00f1u Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depa\u00f1u Kuinda, chai tinbutala yumaa 360 vee vee panu palaachi depillave. Entsa tunu naaju kiika'\nmityaba entsa kiikaa naa naaju palaachi bain kayu pillave, tsa' mitya juntsarenmika waintsuve ti kiika juju' naaju\nura\u00f1u bain' kumuinchi entsa tunu chullachi.\nAJKE' PALAA\nUrama kerake\u00f1u chachi dejutu naaju naa-i kera' taatu inuu ju\u00f1u bain tsaatalaa dekera, tsenm'in ti deechu\njuutala bain naaju chachilla bain tsaren deechu deta, ne mainnaa deechu chipake ne \u00f1uya tsaa deechu tajtaa ti'\nmujchi, entsa tu kuraa nuka bain, muba bulla jiJtyu ti kenden\u00f1uba kenu, naa kavitu juu bain mika ura' deechu\nkavitu, tsenminnaa tiba bulla jutyu mika sunden chunu judeeshu juntsa entsatalaa llatina\u00f1uu juve tya' mitya.\nEntsa tunu naa nuka chUlla bain, muba mu bain tsatsangenuu deechu detanu paatetala kerajtu mijtu, tsenmin\nbalenguretyu jatsa' ne keraanchiren, tituba deke' firuke' cha' tansha pensachiya ura kinjutyuu mayujpeyaa kemu\ndeeve tya' mitya. Tsenmin chachillachee ti ju'ba juntsaa kayu mutyanu tsuve tya' juu\u00f1unge ke' umaa entsa\najkeshaa entsa tunu naaju chachilla bainmatenbiyaa pensa depire', naa yala' jeetyanu pensa bain depireke'\nmatyu naa tyenaaju patindya'ba tsaa depa' sunden dechun'u, tsenmin ne tinu keengikenu tya' bain tsaanu\ndekeenge' sunden dechunu, tinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu tyeeba ju\u00f1u narake uukaren\ntsangenu tya', rnatyu tsangenchingenuu juve tya' juntsa uukaanu ma Deechu juu\u00f1uu dekive, tsenmalaa matyu\ntituba deke' firudeke' menaa teraa\u00f1uu detananu ke\u00f1u bain, matyu chachilla ne tyui-erai\u00f1u-i' naakin tsandya' ti'\nmityaba juntsaren juune juntsa kai'tala kayu vera ne juu jutyu, juntsa mi\u00f1uren juu de'ajaatsetuware' tsaa pebulu\nkujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juu\u00f1unge taatu kenuu kikaanu tyeeba ju\u00f1u\nawakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi depa' jungajte tsange deshuike\u00f1u\nKiikanu, ura uwain tsaanu juve ti'dekeenge' matyu chachi jutu ti deechu tadee\u00f1u bain juntsatala uwain tsaave ti'\ntsenmin chachi ju\u00f1u naa-i kera' taatu inuu ju\u00f1u bain tsaatala bain tsaanu juve ti' dekeenge' tsenmin chachi jutu\nnaaju baledee\u00f1u bain tsadeeve ti'tsange dekeenge' shuike' naa ti deechu juuchi bain unbeerukula bain su pula\nbain tsaren deechu detave tya' mitya. Tsenmin kumuinchiren naake' bain tsangenchiren kenu ti' ma tsangenui\ndeshuwa' matyu naaju cha' bululanu bain ne tyeeba deju\u00f1u shu'kikaren tsange' awakare' naa ura' chunchi bain\nkayu ura' chunuu tiba bulla jutyu ura' chunuu detirenu ti' tsai deshuwa' mitya.\nNaaju chachilla bain tsangenuu deechu tadeeshu juntsatala tsenmin naaju chachilla bain muba tsanguityude\ntindetyu ti kendya'ba tsangenuu judeeshu juntsatala, ura tsangenchin kidaa ti' ma tsai depa-ake' tsai\ndeshuwamu Estados Miembros-la, juntsa Naciones Unidas Organizaci\u00f3n-ba buluren tsangenuu deshuwa' mitya,\ntsenmin\nKumuinchi enu tsandi depa' tsange deshuike\u00f1u ura uwain juntsangenuu jushu juntsaa naa mubain enu pa\u00f1u\ndeechu judeeshu juntsanu, tsenmin naa mun ti kenu tya' bain tiba bulla jutyuren tsangenuu judeeshu juntsatala,\nmatyu muba mubain naaju\u00f1u bain ne veevee aseetangi'mujchi tsaren aseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave Ti' Tsandi Depa\u00f1u Kuinda\nKumuinchi chachilla, naa naaju tu paatesha bain nuka' baasa matyu pudengura deengenu dejuve juntsa pensa'\nmityaren, tsenmalaa mun juju' bain, naa naaju bale ya juula bain juntsanun dajkake pensange' tsangenuke deke'\ndemijakare' uwain tsaami\u00f1u detyakare', matyu entsa deechu j\u00fadeeshu juntsatala, tsenmin muba bulla jutyu ti\nkenden\u00f1uba tsangenuu judeeshu juntsala bain narake uukaaki\u00f1unge' juntsadeke' tyeeba ju\u00f1u narake deengaren\ntsangenu dejuve naa naaketaa tsangenuu ju\u00f1u bain juntsa naa uwanu bain awak\u00e1akentsu\u00f1ungetu ne entsa lala'\ntu juusharen jujutyu, vee mujtu naa nuka\" baasa vee paatesha bain, tsange' entsa deechunu naati\u00f1u bain tu\nkuraa juntsa ura uwain tsadekikaanu ne Estados Miembros judeeshu juntsa chachilla' chundalanjujutyu, naa\nyala' tu juusha yaichi uuden-in chumu tu judeeshu juntsatala bain.\nArt\u00edculo 1\nNaaju chachilla bain mu' chachilla bain na kayatu tichiba bulla jutyu naakendya'ba kenu deechu taa na kayamu\ndeju, tsenminya,naaju ju\u00f1u bain ne tsaave ti', uukavinu jutyu naa, tideechu juuchi bain, mubain mubain tsaren\ndejuve, tsenmin shilli pensangenu pude deju'. mitya, tsenr)1in ura' kendu bain ura' kendyu' bain mide' mitya\nmuba mu bain veta' veta' ura' keewaawaa kenuu dejuve.",
            "Image": "29db1ba958167af8f0c8156d3966463c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Art\u00edculo 2\nTi deechu juu bain, naa ti kikenu tyai' bain tsatsangenuu pude deeve ti' tsandi depa' entsa tsange deshuike\u00f1u\nTsandi Depa\u00f1u Kuindanu pudeeshu juntsanu mu' chachilla bain tsatsanguenuu deechu detanave; naa tinuba\nkeetadi' ne tsaave ti' mujchi, ne vee chachee ti' mujehi, ne vee muehi\u00f1a puuve ti' mujehi, ne IIupuve supuve ti'\nmujehi, ne tsaa palaaya pamuve ti' mujehi, ne tsaa dios-naa keengimuve ti' mujehi, ne titalaba keetadi' ne tsaave\nti' na' baasa pamuve ti' mujehl. Tsandityu' bain, kayu tinuu\u00f1uba ne nunbaku baake'eetadi' ne tsaave ti' mujehi,\nne tsaa chaehilla deeve ti' mujehi, ne lushi tanutala keetadi' mujchi, ne naa-i na kayamu\u00f1uba tsaatala keetadi'\nmujehi, ne ti juu ne vera juutala keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata' ne tsa\u00e1ve ti' papatimu tunaa eh uve ti'\nmujehi, naa ne kavitu iinuutalama punamu tunaa chuve ti' mujchi, ne na' baasa baasha vee paate tutala\ndemi'tekare' dekera' ne tsaave ti' mujehi. Tsajutyu'ba ne veelaehi uuden ityu tushaa ehumuve ti' mujehi,\ntsajutyu' ba ne veelaehi uuden-i' bulu ne washaimu, maali pudejtu, ne veelachi menaa teraa\u00f1uu tunaa ehuve ti'\nmujehi, tsajutyu' bain ne ya' tunuren uudengenu pudejtu' ne jatsaave tinu tunaa chuve ti' mujehi.\nArt\u00edculo 3\nNaaju ehaehi bain ehaehi tiya' ehunu deeehu tave, naa muehiba bulla jutyu ti kendya'ba kenuu deeehu bain\ntave, tsen,min ya ehaehi jutu ya' bulunu tituba ikutinjutyu deeehu bain tave.\nArt\u00edculo 4\nNaa mubain veelaehee uuden-i' tikesa tya\u00f1uba tsatsangemu, maali tigendya'ba tsangenu deeehu tajtu ehaehi\njunu dejutyuve, naa ne veelaehee ti bain ke' kuwa kuwa kemu ehaehi jundejutyuve; Ne veelaehee uuden-i' tikesa\ntya\u00f1uba tsatsangemu, maali tigendya'ba tsangenu deeehu tajtu paatetala ti' mityaba naake' ba tsangenu jutyuve\nti' ma pillaave.\nArt\u00edculo 5\nNaa mubain kaya' bandapurai' tituba ikutinuu dejutyuve, naa ne kuipavikuti' tsaityu'ba na' baasa de' ikuti' ne\nchacheeba jutyu debadan tsai' ~atenbiyai' mayujp-eyainu dejutyuve.\nArt\u00edculo 6\nNaa mubain chachi jumulaya naa nuka bainnutsa patesha bain deechu detave ya nukaa chumu' bain juntsa ya'\ndeechu.\nArt\u00edculo 7\nLey ajuushaya naa mu bain mabarejun dejuve, tsenmin naa tinuba keetadi' ne tsaave ti' mujchiren naaju ley-chi\nbain manbarejuren bale-ikutyanuu deechu detave.\nNaa mu bain tsaren bale-ikutyanuu deechu detave entsa Tsandi Depa\u00f1u Kuindanu punashu juntsa deechu\npillalanu ne jatsa' kure' tujle' firu dekinmala. Naa ne tsange' jatsa' kure' tsangenjutyu' bain ma tsangenuke firu'\ndekeewaa\u00f1u bain, naa juntsatala bain tsar~n bale-ikutyanuu deechu detave.\nArt\u00edculo 8\nNutsa bale chachilla' ajuusha bain, nutsa bale yatala bain, ya' chunu tu sukunu aa bale chumula' jungaya\ntyeengitaa naakitaa lave'kakutinu ju' bain tsaa mi'kenu deechu tadeeve naaju chachilla bain. TsaJ:lge' yachi\ntsamantsa bale deechu, Constituci\u00f3n kiikanupillaashu juntsa deechu juu\u00f1u bain, naa ley-nu pumu deechu\njuulanu bain firu' kenu dekenmalaya, bale-ikutinuu deechu tadeeve.\nArt\u00edculo 9\nTsangenu' jutyuunun tituba ke' mijaindyu peresu kaki, ne peresu viinu, tsaityu'ba ya' tusha kalare' era' vee\nmujtu nepiwarainuu dejutyuve, mubain.\nArt\u00edculo 10\nNaaju chachilla bain, ne faata' uyudiba i' mujchi parejuren juu\u00f1u ju' tsaren deechu detave, munuba bale jutyu\nkejtaa uyuna\u00f1u namu balela' ajuusha, cha' kejtsapaatala maali balela' depa' meedikuti' ura' deechu kavitu\nikutinu, ne yanu daran feete' kuipa pu' kavitu kenu paate juutala, naa ne ya' deechu juutala, tsangityu'ba ne ya\ntitalaa tsatsangenu jutyu\u00f1u bain; tsaatala detyashnu kuindatala.\nArt\u00edculo 11\nMun firu' keve ti' \"pakaya-i' bain, ura uwain tsangeve ti' entsange keewarendetyuya uwain kuipave tikayanjutyu\ndeechu tave; ley-nu naati\u00f1u bain juntsanu keetaditu tsenmin ura uwain narai kavitu ikutitu, naa tinu bain yaa\nnaa-i balelanu' ki\u00f1u bain tsaatala ne dedaakaanu ke'ne firu kindetyu ma narai kavitu ikutitu.\nNaa mubain faata vi' kuipa viinuu dejutyuve ne tii\u00f1uba kike tsangetyu'ba kikenuu junuren ne kityuu ju' bain\njuntsa tsangenu tinbutala ne ya'chunu aa tu sukunu tsaityu'ba vee mujtu vee tusha Deechu jumulachi ti kuipa\nvinuu kuinda jutyuwaashu juntsaya. Tsenmin ti faateru kike' kuipa vi' i' bain, juntsa tsangenu tinbunu nai kuipa",
            "Image": "87e1e879cbf78200d05f0dc82bda738b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "vinuu ju\u00f1u bain juntsa kuiparen viinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumu\u00f1u bain nee tsaatala na' baasa kikutinu'\njutyuve, naa ne ya' bulu chachillanu juu bain, ne ya' ya juutala bain, ne yachin juu kiika juutala bain, naa ne ya\ntyee ju\u00f1u bain ne tsaa dajka chachi juu\u00f1u bain, tsaatala ne firu' pakutyainuu jutyuve. Naaju chachilla bain entsa\ntsaa tituba deke' tituba depanu ke\u00f1u tsaachi la'kakutyainuu ley-chi bale ikutinu deechu detave.\nArt\u00edculo 13\nNaaju chachilla bain ya' chunu aa tu sukunuya muba daatadindetyuren nuka ji'nendya' bain, ne nuka ya\nke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha tusha ji'-i' manen bene ya' chunu tusha\nmaanu tya' bain tsainu deechu detave.\nArt\u00edculo 14\nTengai'tu tituba kenu tya' deesuuke' firu kenu dekinmala, naa mubain, vee tusha vee paatesha lu'ji' nepiya'\nnemuyu ti' pa' junga chunu deechu tave.\nEntsa deechu juushu juntsa naake' ne tsaave ti' juntsanu paka' balelantsaanu juve, ne ti faateru juu juntsan\nmitya kuipa viinu faateru ne juuba jushu juntsaya, tsaityu' bain Naciones Unidas ti kikenu tyatuaa tsenminnaa\nnaati patuaa tsange\u00f1u bain juntsanu shilijtushu juntsaya.\nArt\u00edculo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumu\u00f1u bain ti chachi\u00f1u bain tsajutyuve\nti'juntsa deechu chi'kenu dejutyuve. Tsenmin ne nutsa tusha chumu ju' ne ti chachi ju' vera' mandiyainu tya\u00f1u\nbain muba\nArt\u00edculo 16\nUnbeerukula supulabain, yumaa pallu buudi' chunu tinbu ishu juntsaa, ne tsaa chachee ti' mujchi, ne juntsa\ntusha chumu juntsa chachee ti' mujchi,' ne tsaanuaa keengimuaa ti' mujchi pallu debuudi' yaitene ma bulu\nchachi tinu deechu detave; tsa'-i' manbarejuu deechu detave pallu debuudi' chutu titi kenuu juu\u00f1u bain, tsenmin\nbulu chungamaya naa.ne mavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala tsai' buudi' chulaya yaitene muba tsaide\ntindetyu ti kendu'ba nara miren tsai' buudi' chunu judeeve.\nNaaju tsamantsa aa bulu chachilla' kejtsapaatala bain, pallu detiya' ma bulu paande imu chachillaa, ti ju'ba\nmatyu kayu bale, juntsan jutyuya naaken tsaju. Juntsala naa juntsa .tsamantsa aa bulu chachillachi bain, naa\nnutsa tusha chu\u00f1u juntsa tusha washnamu balelachi bain tsaren la'kaya' washkekutinuu deechu detave.\nArt\u00edculo 17\nMu' chachi bain ne tyeenaaju tadinu tya' bain yachin juu bain, naa ne velaba debuudi' tadinu tya' bain tsangenuu\ndeechu tave.\nNaa munu bain tsangenu' jutyuunun kidandake' ya tyeenaaju ta\u00f1u bain juntsa tajtuke pajtenu dejutyuve.\nArt\u00edculo 18\nMu' chachilla bain muba bulla jutyu naake pensangendya'ba, naake maali ya' mishusha manbake'merandya'ba\nne naake keengikenu tya'ba tsangenu deechu detave. Entsa deechu tsaren deechu kumuve, naa ne ya' keenginu\ntsuminu mavete' vera' mangeengikenu tya\u00f1u bain, tsaityu'ba ne muba tsangide' tindetyuren maaliren ya tinuaa\nkeengimu' bain juntsa ne maali, tsaityu'ba veelaba debuudi' wanditinu tya' bain tsangenu deechu. tave. Entsa\ntsandinu pudeve cha' kejtsapaatala, tsandityumee maalindala juntsa ya' keenginu mijakaanu, tsangikaanu, tsaa\nchachiyu titu, titi kenu ju\u00f1u bain juntsangikaanu, tsenmin tyeenaajaa tsangenjutyuu ju\u00f1u bain juntsa wainnu.\nArt\u00edculo 19\nNaaju chachilla bain muba bulla jutyu naati pandya'ba, naake keewaanu tya'ba tsangenu deechu detave; entsa\ndeechu ne ya tsandi paa ti' juntsan mitya ne yanu bulla kee dekinu ke\u00f1u la'kamu deechuve. Tsenmin ne tinaaju\ntyashi' keekin\u00fa tya' bain, naa ne ti kuinda juu mijainu tya' bain, tsai' demija' tichiba daakarajtu, daatadijtu ne ti\nkike' demijakaakenu tya' bain tsangenu deechuve.\nArt\u00edculo 20\nMu' chachi. bain matyu tsangindyamiya muba bulla jutyu, ura'kenufiru k\u00e9nu jutyu, naa-i wandindya'ba ne naa-i\nbuudindya'ba tsangenu deechu tave.",
            "Image": "c255dd820ff4cb1c305994d1302c849f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Naa mu bain tsaa mutyai'mujchiren deranchi buutekarainuu jutyuve.\nArt\u00edculo 21\nNaaju chachilla bain lu'tsa' tusha juntsa ya' aa tu sukunu washnamu bale tinu yaibain tsaren deechu detave bale\nlunu kenu. Ura yarenma luinu ketu, tsangetyu'ba muba tsangide tindetyuren ya' mitya veelanu dete'lare' eetu.\nNaaju chachilla bain lu'tsa' tusha, juntsa ya' aa tu suku juusha, tichiba faata' kurai'mujchi manbafejuren bale\nchachi tinu deechu detave.\nCha' paatala washke' uudengenu juushu juntsa kumuinchi chachilla naadeti\u00f1uba, tyeengenu detya\u00f1uba,\njuntsanaa ti ju'ba lIatina\u00f1uu juuve. Tsa' mitya juntsa naadetin-tyeengenu detya\u00f1u juu\u00f1uu jumiya naa uwanu bain\ntinbu tinbu bale chachi mande'lare' chuchungaanuu dejuve, kumuinchi chachilla dewa'di' dete'laatu. Matyu\nmunaa te'laandu bain kiika petsenu maaliren mii chi'kaketu, tsangety)J'ba naane vera' juu kike' bairi naa\nuwanuba kumuinchi dewa'di' te'laalaakenuu deechu pirei'mujchi.\nArt\u00edculo 22\nTsamantsa aa cha' bulu kejtsapaatala tsejnamu chachide' mitya, naaju chachilla bain, chachi jutu naa-i\nwashkekutinuu ju\u00f1u bain tsaa deechu detave. Tsenmin ya'chunu tu sukunu naa kayu vee paatesha baasha aa tu\nsuku jumula bain tsaren bulu dedeenge', urama pati\u00f1uya ya' chunu tu sukunu naaju derade' bain, ne tiren taju'\nbain juntsa tsaanchi ura' kekutyanuu dejuve naaju chachilla bain, ne lushi paatechi juu, ne chachi dejutu tsaa\npaatechi juu, ne tyeengemu chachi juju' bain tsaa paatechi. Ya chachi jutu naa-i balenguranuu ju\u00f1u bain,\ntsenrnin ya naaju ne ti chachi juju' bain juntsaa tii\u00f1uba awakaren tsangenu ju' mitya juntsatalaa deechu tave.\nArt\u00edculo 23\nNaaju chachilla bain taawasha kenu deechu detave, ne ti taawashan kikenu tya' bain tsangenu pude deeve; naa\nmuba mubain tsaren taawashanuya ne vera' taatu ii-i' mujchi sundya' kenuu taawasha kenu dejuve. Tsenmin\ntaawasha tajtushu juntsaa, tsaan mitya la'kayanuu deechu detave, taawasha tajtun mitya.\nNaaju chachilla bain ne tituba ikutya' delandyulla' ne jatsai keraba i'mujchi tsaren lushi kanuu deechu detave,\ntsaren manbarejuu taawasha ken mitya.\nNaaju chachilla bain taawasha kimulaya deechu detave, mika sunden tsaren manbarejuu lushi kanu. Tsange'\nmatyu juntsa taawasha kemunu ura' chujmin naa ya' paande chachillanu bain ura' chushmingenu, matyu ya\nchachi jutu naaju ura' chunuu deju\u00f1u bainjuntsangetu. Tsangenu ke\u00f1u ti ne jayu faata' juu\u00f1u bain, chachi dee\u00f1u\nnaake la'kanuu ju\u00f1u bain tsaa mi\u00f1u demi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu uukaake\u00f1ungenu veelaba debuudi' naakitaa\njuntsanu deelanu ju' bain tsangenu buudinu deechu detave.\nArt\u00edculo 24\nNaaju chachilla bain lekanu deechu. detave, sunden malu puinu deechu detave. Ne ti taawasha juunu bain, shilli\npensangike' tsantsa bare' taawasha juu kenu deechu bain detave. Tsenmin tinbu tinbu leka' naa juntsa tsange'\nlekandu bain lushi kanuu deechu detave.\nArt\u00edculo 25\nNaaju chachilla bain naa itaa ura' chunuu ju\u00f1u bain tsaa ura' chunu deechu detave. Tsange' naa ya' paande\nchachillanu bain, naa tiba jutyu dilujtu chunu paatetala bain, naa tichi bain tiba jutyu sunden chunu paatetala\nbain, tsaa chunu deechu detave. Ma pati\u00f1uya pandatala, jai pannutala, chunu yatala, ne dilutu tsaanchi mi\nchachillanu mityakinutala, tsenmin yala chachi dee\u00f1u tsadeeve ti' tichi la'kakenuu ju\u00f1u bain kumuinchi juntsa\ntsaanchi ura' kekutyanuu deechu detave. Tsenmin tengai'tu taawasha tajtu tiyaiba ishu juntsaa, naa ne diluiba\nishu juntsaa, ne tii\u00f1uba i' tala'lakachin neeba tiyaishu juntsaa, ne kamainna ruku/supu tiyaiba ishu juntsaa, ne\nderuku' taawasha ketyuiba tishu juntsaa, tsenmin ne ya maaliya tsaa mi'kebangindyuren tsaa de'i' ya naakitaa\nlushi laremuwa' bain juntsa tajtui tishu juntsaya tsaalanu la'kanuu balelachin tsa deshiikara lushi uukare' tana\u00f1u\nlushinchi la'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu bain, naa-i washkanuu ju\u00f1u bain, ne\nmunuba tsange uusundenna ketyuwa' bain yalanuya tsange ura' keena' washkenuu deechuma juuve. Naaju\nkailla bain, naa nepallu debuudi' chu\u00f1u faleke, naa ne ishui kailla juju' bain, chachi dejutu naa-i washkanuu ju\u00f1u\nbain, naa-i la'kayanuu ju\u00f1u bain tsaanchi deechu detave.\nArt\u00edculo 26\nNaaju chachilla bain kiika mijanu deechu detave. Naa mikama mijtuuyu ti' bain jayu pudenbera mijakaraya t'lba\npaajutyu, tiba peedi i'mujchi kiika mijanu' deechu detave naajula bain. Jayu pudenbera mijanuya naa mubain\nderanchi ma tyuisurai' mijanuma judeeve. Ti mijakara bain, tsaanchi milan miinu mijakara bain, naa kiikachi .mi\nchachilla detirenu ki'bain juntsa mijakara naa munuba demijakaakenuu junu juve. Tsenmin kiika minchiren\nnunba kai'shalui\u00f1uu juushu junga vinu bain, muchi bain tsaren ne juunu juve, main main ya naaju pude'\nkera\u00f1uba juntsanu keetaditu.",
            "Image": "8f30ef13e379977b2d8f80c910be81dc"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Kiika mijanchijuushu juntsa ma patinmalaya, chachi dejutu yanai kera\u00f1uba ya naa ju\u00f1uba jun.tsa tyeeba ju\u00f1u\nawakaren tsangenaa juve. Tsenmin entsa tunu naa nuka chulla bain, muba mu bain tsatsangenuu deechu\njumunu, naa chachi dejutu tyeenaajun kikendya'bain tsangenuu deechu judeeshu juntsatalaa, tyeeba ju\u00f1u\npuulawaren tsange' juntsa dekeetadi' juntsangikaanaa juve kiika mijanchi juushu juntsa. Tsenmin kiika mijanchi\ntyeeba ju' ura'kentsange' kayu narake aseetangikaanaa juve, naa ne veta' veta' te'ajaavijutyu, tsenmin naa nutsa\ntu paatesha bain, nutsa tu paatetala bain kayu uusundya' debuudi' ura' kikaanaa juve. Naa ne vee vee chachi\ndeju' bain tsaatala uusundya' debuudinu, tsenmin ne vee vee kerangemu deju' bain tiba jutyuren uusundya'\ndebuudinu kikaanaa juve. Tsenmin Naciones Unidas' taawasha tyeeba ju\u00f1u awakaren tsange' nuka bain peletu\njutyu sunden chujnu taawasha juushu juntsanu, juntsangikaanaa juve.\nMu' mityaba apalaa deechu detave tina\u00bf;\u00a1ju kiika mijakara juu mijakaraa ya' kaillanu mijakaanu ju\u00f1u bain.\nArt\u00edculo 27\nNaaju chachilla bain lu'tsa' chunu tenanu ne ti juu ti kikemu judee\u00f1u bain tsaatala kive'nu ya bain ne tsangichi\ntyatu tsangenu deechu tave. Ne ti juu uukeraa kikemu dee\u00f1u bain naa ne tii\u00f1uba tyashi' mijai\u00f1unge' tsamantsa\nmuba keenbashnuu kideki\u00f1u bain, ya bain tsaren juntsatala kive'nuu deechu tave, naa ne tsaanchi tinaaju\nkadeki\u00f1u bain ya bain tsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain ya' pensa, naa ya' ke\u00f1u katawadeishu\njuntsa juutala bain la'kakutinu deechu tave, ne yaa tii\u00f1l.lba tyashi' mi'ke' tsaa\u00f1uve ti' katamu juju' bain, naa ne\nkiika pillanchi juu ke' faawareke' bain, naa ne uu keraa kike' bain, yaa tsaa kemushu juntsaa, juntsatala\nla'kakutinuu deechu tave.\nArt\u00edculo 28\nUra uwain chachilla naadekisa tya\u00f1u bain tsange deshiikaanu, tsenmin matyu vee mujtu baa tusha bain tsange\ndeshiikaasa tya' tsange deshiikaakaanu deechu detave naaju chachilla bain. Entsa Tsandi Depa\u00f1u Kuindanu\npudeeshu juntsa, ti kenden\u00f1uba tsangenu dejaa ti' mubain mubain tsangenu deechu detaa tishu juntsanu, ura\nuwain tsangikaanu deechu detanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu ju\u00f1u bain tsaatala mika keedinu juve, nejtun\njunaa ya muba bulla jutyu, ya ti ne juju' bain Kumuinchi juntsa, ne tyeeba ju' awakaren tsangenu ju' mitya.\nMatyu main titi kenu deechu ta' bain juntsa deke', naa tyeenaajaa muba bulla jutyu ke' sundyanuu ju' bain juntsa\nkenutala tsangendu tichiba daakara\u00f1u jutyu tsangendu' bain, daakara\u00f1uu timiya, veela' deechu bain, naa veela\nbain yaibain muchiba\" bulla jutyu ti kendya'ba tsangenutala, tsaa kikaariu ley riaati\u00f1uba juntsanu keetaditaa\ndaakaraa\u00f1u tinu juve. Tsenmin tsamantsa aa bulu paande juu\u00f1uu mubain tsaren deechu deta kejtsapaatala\nnaake pensang'emu dee\u00f1u bain juntsanu keeditu, naa chachi dejutu riaa-i taatu ke'shili chunuu deju\u00f1u bain\ntsaanu dekeetaditaa, daakaraa\u00f1u tinujuvemain.\nEntsa deechu judeeshu juntsa bain, tsenmin naa muba bulla jutyu tikenden\u00f1uba tsangenu judeeshu juntsatala\nbain, naake'ne Naciones Unidas tikikenu tyatuaa tsenmin naa naati patuaa tsange\u00f1u bain juntsanu shilijtushu\njuntsaya, ne juntsanu masmi' kenu pudendejutyuve.\nArt\u00edculo 30\nEntsa Tsandi Depa\u00f1u Kuindanu pilla deeshu juntsa, naaki'ba naati'ba, ne ma aa tu sukunu, tsaityu'ba ma bul\u00fa\nchachillanu, tsaityu'ba ma chachinu, jatsange de'aseetange' ne enu pilla deeshu juntsa deechu manbirekenu\nkike, ne ti kenden\u00f1uba muba bulla jutyu tsangenu judeeshu juntsatala bain, entsa Tsandi Depa\u00f1uKuindanu\nmamushakenu aseetangenuu dejutyuve, naa mubain.",
            "Image": "5d11235b6e97915ff2b696566bff6257"
        }
    }
}

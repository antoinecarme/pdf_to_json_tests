{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467479,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Entsa Tunu Naa Nuka Chulla Bain, Muba Mubain Tsatsangenuu Deechu Detave Ti' Tsandi\nDepa\u00f1u Kuinda\nPEEPUNDU AJKE' PALAA\nDiciembre chu'chaya' paitya malu Ashtu manchishtaapaipatsa' taapaichunga\nEntsa Tsandi Depa\u00f1u Kuinda, chai tinbutala yumaa 360 vee vee panu palaachi depillave.\nEntsa tunu naaju kiika' mityaba entsa kiikaa naa naaju palaachi bain kayu pillave, tsa'\nmitya juntsarenmika waintsuve ti kiika juju' naaju ura\u00f1u bain' kumuinchi entsa tunu\nchullachi.\nAJKE' PALAA\nUrama kerake\u00f1u chachi dejutu naaju naa-i kera' taatu inuu ju\u00f1u bain tsaatalaa dekera,\ntsenm'in ti deechu juutala bain naaju chachilla bain tsaren deechu deta, ne mainnaa\ndeechu chipake ne \u00f1uya tsaa deechu tajtaa ti' mujchi, entsa tu kuraa nuka bain, muba\nbulla jiJtyu ti kenden\u00f1uba kenu, naa kavitu juu bain mika ura' deechu kavitu,\ntsenminnaa tiba bulla jutyu mika sunden chunu judeeshu juntsa entsatalaa llatina\u00f1uu\njuve tya' mitya.\nEntsa tunu naa nuka chUlla bain, muba mu bain tsatsangenuu deechu detanu paatetala\nkerajtu mijtu, tsenmin balenguretyu jatsa' ne keraanchiren, tituba deke' firuke' cha'\ntansha pensachiya ura kinjutyuu mayujpeyaa kemu deeve tya' mitya. Tsenmin chachillachee\nti ju'ba juntsaa kayu mutyanu tsuve tya' juu\u00f1unge ke' umaa entsa ajkeshaa entsa tunu\nnaaju chachilla bainmatenbiyaa pensa depire', naa yala' jeetyanu pensa bain depireke'\nmatyu naa tyenaaju patindya'ba tsaa depa' sunden dechun'u, tsenmin ne tinu keengikenu\ntya' bain tsaanu dekeenge' sunden dechunu, tinbu jantsuve tya' mitya.\nEntsa tunu naa nuka chulla bain, muba mubain tsatsangenuu deechu jumunu tyeeba ju\u00f1u\nnarake uukaren tsangenu tya', rnatyu tsangenchingenuu juve tya' juntsa uukaanu ma\nDeechu juu\u00f1uu dekive, tsenmalaa matyu tituba deke' firudeke' menaa teraa\u00f1uu detananu\nke\u00f1u bain, matyu chachilla ne tyui-erai\u00f1u-i' naakin tsandya' ti' mityaba juntsaren\njuune juntsa kai'tala kayu vera ne juu jutyu, juntsa mi\u00f1uren juu de'ajaatsetuware' tsaa\npebulu kujpa'i'. balelanu vingendejutyuve tya' mitya.\nTsenmin tsangenchingenuu juve tya' naaju tuutala bain naatala juu\u00f1unge taatu kenuu\nkikaanu tyeeba ju\u00f1u awakaren tsangikaanu juve tya' mitya.\nNaciones Unidas-nu shilli denashu juntsa pebulula kumuinchiren tsandi depa' jungajte\ntsange deshuike\u00f1u Kiikanu, ura uwain tsaanu juve ti'dekeenge' matyu chachi jutu ti\ndeechu tadee\u00f1u bain juntsatala uwain tsaave ti' tsenmin chachi ju\u00f1u naa-i kera' taatu\ninuu ju\u00f1u bain tsaatala bain tsaanu juve ti' dekeenge' tsenmin chachi jutu naaju\nbaledee\u00f1u bain tsadeeve ti'tsange dekeenge' shuike' naa ti deechu juuchi bain\nunbeerukula bain su pula bain tsaren deechu detave tya' mitya. Tsenmin kumuinchiren\nnaake' bain tsangenchiren kenu ti' ma tsangenui deshuwa' matyu naaju cha' bululanu bain\nne tyeeba deju\u00f1u shu'kikaren tsange' awakare' naa ura' chunchi bain kayu ura' chunuu\ntiba bulla jutyu ura' chunuu detirenu ti' tsai deshuwa' mitya.\nNaaju chachilla bain tsangenuu deechu tadeeshu juntsatala tsenmin naaju chachilla bain\nmuba tsanguityude tindetyu ti kendya'ba tsangenuu judeeshu juntsatala, ura tsangenchin\nkidaa ti' ma tsai depa-ake' tsai deshuwamu Estados Miembros-la, juntsa Naciones Unidas\nOrganizaci\u00f3n-ba buluren tsangenuu deshuwa' mitya, tsenmin\nKumuinchi enu tsandi depa' tsange deshuike\u00f1u ura uwain juntsangenuu jushu juntsaa naa",
            "Image": "a98382b56c124733be75ce0813bb3700"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "mubain enu pa\u00f1u deechu judeeshu juntsanu, tsenmin naa mun ti kenu tya' bain tiba bulla\njutyuren tsangenuu judeeshu juntsatala, matyu muba mubain naaju\u00f1u bain ne veevee\naseetangi'mujchi tsaren aseetangenuu dejuve, ti' mitya.\nmuba mubain mijanu detsu\nAsamblea General\nentsandive\nEntsa Tunu Naa Nuka Chulla Bain, Muba Mubain Tsatsangenuu Deechu Detave Ti' Tsandi\nDepa\u00f1u Kuinda\nKumuinchi chachilla, naa naaju tu paatesha bain nuka' baasa matyu pudengura deengenu\ndejuve juntsa pensa' mityaren, tsenmalaa mun juju' bain, naa naaju bale ya juula bain\njuntsanun dajkake pensange' tsangenuke deke' demijakare' uwain tsaami\u00f1u detyakare',\nmatyu entsa deechu j\u00fadeeshu juntsatala, tsenmin muba bulla jutyu ti kenden\u00f1uba\ntsangenuu judeeshu juntsala bain narake uukaaki\u00f1unge' juntsadeke' tyeeba ju\u00f1u narake\ndeengaren tsangenu dejuve naa naaketaa tsangenuu ju\u00f1u bain juntsa naa uwanu bain\nawak\u00e1akentsu\u00f1ungetu ne entsa lala' tu juusharen jujutyu, vee mujtu naa nuka\" baasa vee\npaatesha bain, tsange' entsa deechunu naati\u00f1u bain tu kuraa juntsa ura uwain\ntsadekikaanu ne Estados Miembros judeeshu juntsa chachilla' chundalanjujutyu, naa yala'\ntu juusha yaichi uuden-in chumu tu judeeshu juntsatala bain.\nArt\u00edculo 1\nNaaju chachilla bain mu' chachilla bain na kayatu tichiba bulla jutyu naakendya'ba kenu\ndeechu taa na kayamu deju, tsenminya,naaju ju\u00f1u bain ne tsaave ti', uukavinu jutyu naa,\ntideechu juuchi bain, mubain mubain tsaren dejuve, tsenmin shilli pensangenu pude\ndeju'. mitya, tsenr)1in ura' kendu bain ura' kendyu' bain mide' mitya muba mu bain\nveta' veta' ura' keewaawaa kenuu dejuve.\nArt\u00edculo 2\nTi deechu juu bain, naa ti kikenu tyai' bain tsatsangenuu pude deeve ti' tsandi depa'\nentsa tsange deshuike\u00f1u Tsandi Depa\u00f1u Kuindanu pudeeshu juntsanu mu' chachilla bain\ntsatsanguenuu deechu detanave; naa tinuba keetadi' ne tsaave ti' mujchi, ne vee chachee\nti' mujehi, ne vee muehi\u00f1a puuve ti' mujehi, ne IIupuve supuve ti' mujehi, ne tsaa\npalaaya pamuve ti' mujehi, ne tsaa dios-naa keengimuve ti' mujehi, ne titalaba keetadi'\nne tsaave ti' na' baasa pamuve ti' mujehl. Tsandityu' bain, kayu tinuu\u00f1uba ne nunbaku\nbaake'eetadi' ne tsaave ti' mujehi, ne tsaa chaehilla deeve ti' mujehi, ne lushi\ntanutala keetadi' mujchi, ne naa-i na kayamu\u00f1uba tsaatala keetadi' mujehi, ne ti juu ne\nvera juutala keetadi'mujehi, naaju ehaehilla bain tsaren deeehu detanave.\nTsenmiren, naa tinuba keetadi' ne tsaave ti' mujchi, ne titalaba kata' ne tsa\u00e1ve ti'\npapatimu tunaa eh uve ti' mujehi, naa ne kavitu iinuutalama punamu tunaa chuve ti'\nmujchi, ne na' baasa baasha vee paate tutala demi'tekare' dekera' ne tsaave ti' mujehi.\nTsajutyu'ba ne veelaehi uuden ityu tushaa ehumuve ti' mujehi, tsajutyu' ba ne veelaehi\nuuden-i' bulu ne washaimu, maali pudejtu, ne veelachi menaa teraa\u00f1uu tunaa ehuve ti'\nmujehi, tsajutyu' bain ne ya' tunuren uudengenu pudejtu' ne jatsaave tinu tunaa chuve\nti' mujehi.\nArt\u00edculo 3\nNaaju ehaehi bain ehaehi tiya' ehunu deeehu tave, naa muehiba bulla jutyu ti kendya'ba\nkenuu deeehu bain tave, tsen,min ya ehaehi jutu ya' bulunu tituba ikutinjutyu deeehu",
            "Image": "363e6ff3f676eebba55e4309ac0afa83"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "bain tave.\nArt\u00edculo 4\nNaa mubain veelaehee uuden-i' tikesa tya\u00f1uba tsatsangemu, maali tigendya'ba tsangenu\ndeeehu tajtu ehaehi junu dejutyuve, naa ne veelaehee ti bain ke' kuwa kuwa kemu ehaehi\njundejutyuve; Ne veelaehee uuden-i' tikesa tya\u00f1uba tsatsangemu, maali tigendya'ba\ntsangenu deeehu tajtu paatetala ti' mityaba naake' ba tsangenu jutyuve ti' ma pillaave.\nArt\u00edculo 5\nNaa mubain kaya' bandapurai' tituba ikutinuu dejutyuve, naa ne kuipavikuti' tsaityu'ba\nna' baasa de' ikuti' ne chacheeba jutyu debadan tsai' ~atenbiyai' mayujp-eyainu\ndejutyuve.\nArt\u00edculo 6\nNaa mubain chachi jumulaya naa nuka bainnutsa patesha bain deechu detave ya nukaa\nchumu' bain juntsa ya' deechu.\nArt\u00edculo 7\nLey ajuushaya naa mu bain mabarejun dejuve, tsenmin naa tinuba keetadi' ne tsaave ti'\nmujchiren naaju ley-chi bain manbarejuren bale-ikutyanuu deechu detave.\nNaa mu bain tsaren bale-ikutyanuu deechu detave entsa Tsandi Depa\u00f1u Kuindanu punashu\njuntsa deechu pillalanu ne jatsa' kure' tujle' firu dekinmala. Naa ne tsange' jatsa'\nkure' tsangenjutyu' bain ma tsangenuke firu' dekeewaa\u00f1u bain, naa juntsatala bain\ntsar~n bale-ikutyanuu deechu detave.\nArt\u00edculo 8\nNutsa bale chachilla' ajuusha bain, nutsa bale yatala bain, ya' chunu tu sukunu aa bale\nchumula' jungaya tyeengitaa naakitaa lave'kakutinu ju' bain tsaa mi'kenu deechu tadeeve\nnaaju chachilla bain. TsaJ:lge' yachi tsamantsa bale deechu, Constituci\u00f3n\nkiikanupillaashu juntsa deechu juu\u00f1u bain, naa ley-nu pumu deechu juulanu bain firu'\nkenu dekenmalaya, bale-ikutinuu deechu tadeeve.\nArt\u00edculo 9\nTsangenu' jutyuunun tituba ke' mijaindyu peresu kaki, ne peresu viinu, tsaityu'ba ya'\ntusha kalare' era' vee mujtu nepiwarainuu dejutyuve, mubain.\nArt\u00edculo 10\nNaaju chachilla bain, ne faata' uyudiba i' mujchi parejuren juu\u00f1u ju' tsaren deechu\ndetave, munuba bale jutyu kejtaa uyuna\u00f1u namu balela' ajuusha, cha' kejtsapaatala maali\nbalela' depa' meedikuti' ura' deechu kavitu ikutinu, ne yanu daran feete' kuipa pu'\nkavitu kenu paate juutala, naa ne ya' deechu juutala, tsangityu'ba ne ya titalaa\ntsatsangenu jutyu\u00f1u bain; tsaatala detyashnu kuindatala.\nArt\u00edculo 11\nMun firu' keve ti' \"pakaya-i' bain, ura uwain tsangeve ti' entsange keewarendetyuya\nuwain kuipave tikayanjutyu deechu tave; ley-nu naati\u00f1u bain juntsanu keetaditu tsenmin\nura uwain narai kavitu ikutitu, naa tinu bain yaa naa-i balelanu' ki\u00f1u bain tsaatala ne\ndedaakaanu ke'ne firu kindetyu ma narai kavitu ikutitu.",
            "Image": "609d8c1bfee52dfa4fb1d90b38cd74ef"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Naa mubain faata vi' kuipa viinuu dejutyuve ne tii\u00f1uba kike tsangetyu'ba kikenuu\njunuren ne kityuu ju' bain juntsa tsangenu tinbutala ne ya'chunu aa tu sukunu\ntsaityu'ba vee mujtu vee tusha Deechu jumulachi ti kuipa vinuu kuinda jutyuwaashu\njuntsaya. Tsenmin ti faateru kike' kuipa vi' i' bain, juntsa tsangenu tinbunu nai kuipa\nvinuu ju\u00f1u bain juntsa kuiparen viinuu juve, ne juntsanu yapa viinuu jutyuve.\nArtkulo12\nNaa mu bain tsangenuu jutyunuren tituba ke' ne ya naaju ti ken chumu\u00f1u bain nee\ntsaatala na' baasa kikutinu' jutyuve, naa ne ya' bulu chachillanu juu bain, ne ya' ya\njuutala bain, ne yachin juu kiika juutala bain, naa ne ya tyee ju\u00f1u bain ne tsaa dajka\nchachi juu\u00f1u bain, tsaatala ne firu' pakutyainuu jutyuve. Naaju chachilla bain entsa\ntsaa tituba deke' tituba depanu ke\u00f1u tsaachi la'kakutyainuu ley-chi bale ikutinu deechu\ndetave.\nArt\u00edculo 13\nNaaju chachilla bain ya' chunu aa tu sukunuya muba daatadindetyuren nuka ji'nendya'\nbain, ne nuka ya ke'chudindya' bain tsangenu deechu tave.\nNaaju chachilla bain nuka ya' aa tu sukunu lu' ji' vee mujtu baasha tusha ji'-i' manen\nbene ya' chunu tusha maanu tya' bain tsainu deechu detave.\nArt\u00edculo 14\nTengai'tu tituba kenu tya' deesuuke' firu kenu dekinmala, naa mubain, vee tusha vee\npaatesha lu'ji' nepiya' nemuyu ti' pa' junga chunu deechu tave.\nEntsa deechu juushu juntsa naake' ne tsaave ti' juntsanu paka' balelantsaanu juve, ne\nti faateru juu juntsan mitya kuipa viinu faateru ne juuba jushu juntsaya, tsaityu' bain\nNaciones Unidas ti kikenu tyatuaa tsenminnaa naati patuaa tsange\u00f1u bain juntsanu\nshilijtushu juntsaya.\nArt\u00edculo 15\nMubain juntsa tushaa chumuyu juntsa chachee juyu tyanu deechu detave.\nNaa munu bain tsangenu' jutyuunun kidandake' ya nutsa tushaa chumu\u00f1u bain ti chachi\u00f1u\nbain tsajutyuve ti'juntsa deechu chi'kenu dejutyuve. Tsenmin ne nutsa tusha chumu ju'\nne ti chachi ju' vera' mandiyainu tya\u00f1u bain muba\nArt\u00edculo 16\nUnbeerukula supulabain, yumaa pallu buudi' chunu tinbu ishu juntsaa, ne tsaa chachee\nti' mujchi, ne juntsa tusha chumu juntsa chachee ti' mujchi,' ne tsaanuaa keengimuaa\nti' mujchi pallu debuudi' yaitene ma bulu chachi tinu deechu detave; tsa'-i' manbarejuu\ndeechu detave pallu debuudi' chutu titi kenuu juu\u00f1u bain, tsenmin bulu chungamaya\nnaa.ne mavelainu ki' bain tsaren deechu detave.\nBene yaiterie demutya' ya' ruku ya' shinbu tiyariuu judeeshu jUhtsala tsai' buudi'\nchulaya yaitene muba tsaide tindetyu ti kendu'ba nara miren tsai' buudi' chunu judeeve.\nNaaju tsamantsa aa bulu chachilla' kejtsapaatala bain, pallu detiya' ma bulu paande imu\nchachillaa, ti ju'ba matyu kayu bale, juntsan jutyuya naaken tsaju. Juntsala naa juntsa\n.tsamantsa aa bulu chachillachi bain, naa nutsa tusha chu\u00f1u juntsa tusha washnamu\nbalelachi bain tsaren la'kaya' washkekutinuu deechu detave.",
            "Image": "5f25816da7d7dfb5767ed1088c81e9f3"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Art\u00edculo 17\nMu' chachi bain ne tyeenaaju tadinu tya' bain yachin juu bain, naa ne velaba debuudi'\ntadinu tya' bain tsangenuu deechu tave.\nNaa munu bain tsangenu' jutyuunun kidandake' ya tyeenaaju ta\u00f1u bain juntsa tajtuke\npajtenu dejutyuve.\nArt\u00edculo 18\nMu' chachilla bain muba bulla jutyu naake pensangendya'ba, naake maali ya' mishusha\nmanbake'merandya'ba ne naake keengikenu tya'ba tsangenu deechu detave. Entsa deechu\ntsaren deechu kumuve, naa ne ya' keenginu tsuminu mavete' vera' mangeengikenu tya\u00f1u\nbain, tsaityu'ba ne muba tsangide' tindetyuren maaliren ya tinuaa keengimu' bain juntsa\nne maali, tsaityu'ba veelaba debuudi' wanditinu tya' bain tsangenu deechu. tave. Entsa\ntsandinu pudeve cha' kejtsapaatala, tsandityumee maalindala juntsa ya' keenginu\nmijakaanu, tsangikaanu, tsaa chachiyu titu, titi kenu ju\u00f1u bain juntsangikaanu, tsenmin\ntyeenaajaa tsangenjutyuu ju\u00f1u bain juntsa wainnu.\nArt\u00edculo 19\nNaaju chachilla bain muba bulla jutyu naati pandya'ba, naake keewaanu tya'ba tsangenu\ndeechu detave; entsa deechu ne ya tsandi paa ti' juntsan mitya ne yanu bulla kee dekinu\nke\u00f1u la'kamu deechuve. Tsenmin ne tinaaju tyashi' keekin\u00fa tya' bain, naa ne ti kuinda\njuu mijainu tya' bain, tsai' demija' tichiba daakarajtu, daatadijtu ne ti kike'\ndemijakaakenu tya' bain tsangenu deechuve.\nArt\u00edculo 20\nMu' chachi. bain matyu tsangindyamiya muba bulla jutyu, ura'kenufiru k\u00e9nu jutyu, naa-i\nwandindya'ba ne naa-i buudindya'ba tsangenu deechu tave.\nNaa mu bain tsaa mutyai'mujchiren deranchi buutekarainuu jutyuve.\nArt\u00edculo 21\nNaaju chachilla bain lu'tsa' tusha juntsa ya' aa tu sukunu washnamu bale tinu yaibain\ntsaren deechu detave bale lunu kenu. Ura yarenma luinu ketu, tsangetyu'ba muba tsangide\ntindetyuren ya' mitya veelanu dete'lare' eetu.\nNaaju chachilla bain lu'tsa' tusha, juntsa ya' aa tu suku juusha, tichiba faata'\nkurai'mujchi manbafejuren bale chachi tinu deechu detave.\nCha' paatala washke' uudengenu juushu juntsa kumuinchi chachilla naadeti\u00f1uba, tyeengenu\ndetya\u00f1uba, juntsanaa ti ju'ba lIatina\u00f1uu juuve. Tsa' mitya juntsa naadetin-tyeengenu\ndetya\u00f1u juu\u00f1uu jumiya naa uwanu bain tinbu tinbu bale chachi mande'lare' chuchungaanuu\ndejuve, kumuinchi chachilla dewa'di' dete'laatu. Matyu munaa te'laandu bain kiika\npetsenu maaliren mii chi'kaketu, tsangety)J'ba naane vera' juu kike' bairi naa uwanuba\nkumuinchi dewa'di' te'laalaakenuu deechu pirei'mujchi.\nArt\u00edculo 22\nTsamantsa aa cha' bulu kejtsapaatala tsejnamu chachide' mitya, naaju chachilla bain,\nchachi jutu naa-i washkekutinuu ju\u00f1u bain tsaa deechu detave. Tsenmin ya'chunu tu\nsukunu naa kayu vee paatesha baasha aa tu suku jumula bain tsaren bulu dedeenge', urama\npati\u00f1uya ya' chunu tu sukunu naaju derade' bain, ne tiren taju' bain juntsa tsaanchi",
            "Image": "51407e4fdcb583d51b242711c0238777"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ura' kekutyanuu dejuve naaju chachilla bain, ne lushi paatechi juu, ne chachi dejutu\ntsaa paatechi juu, ne tyeengemu chachi juju' bain tsaa paatechi. Ya chachi jutu naa-i\nbalenguranuu ju\u00f1u bain, tsenrnin ya naaju ne ti chachi juju' bain juntsaa tii\u00f1uba\nawakaren tsangenu ju' mitya juntsatalaa deechu tave.\nArt\u00edculo 23\nNaaju chachilla bain taawasha kenu deechu detave, ne ti taawashan kikenu tya' bain\ntsangenu pude deeve; naa muba mubain tsaren taawashanuya ne vera' taatu ii-i' mujchi\nsundya' kenuu taawasha kenu dejuve. Tsenmin taawasha tajtushu juntsaa, tsaan mitya\nla'kayanuu deechu detave, taawasha tajtun mitya.\nNaaju chachilla bain ne tituba ikutya' delandyulla' ne jatsai keraba i'mujchi tsaren\nlushi kanuu deechu detave, tsaren manbarejuu taawasha ken mitya.\nNaaju chachilla bain taawasha kimulaya deechu detave, mika sunden tsaren manbarejuu\nlushi kanu. Tsange' matyu juntsa taawasha kemunu ura' chujmin naa ya' paande\nchachillanu bain ura' chushmingenu, matyu ya chachi jutu naaju ura' chunuu deju\u00f1u\nbainjuntsangetu. Tsangenu ke\u00f1u ti ne jayu faata' juu\u00f1u bain, chachi dee\u00f1u naake\nla'kanuu ju\u00f1u bain tsaa mi\u00f1u demi'ke' kayu ura' kenuu dejuve.\nNaaju chachilla bain yala' kehu ts'uminu, ne yala' mutyanu tsuminu uukaake\u00f1ungenu\nveelaba debuudi' naakitaa juntsanu deelanu ju' bain tsangenu buudinu deechu detave.\nArt\u00edculo 24\nNaaju chachilla bain lekanu deechu. detave, sunden malu puinu deechu detave. Ne ti\ntaawasha juunu bain, shilli pensangike' tsantsa bare' taawasha juu kenu deechu bain\ndetave. Tsenmin tinbu tinbu leka' naa juntsa tsange' lekandu bain lushi kanuu deechu\ndetave.\nArt\u00edculo 25\nNaaju chachilla bain naa itaa ura' chunuu ju\u00f1u bain tsaa ura' chunu deechu detave.\nTsange' naa ya' paande chachillanu bain, naa tiba jutyu dilujtu chunu paatetala bain,\nnaa tichi bain tiba jutyu sunden chunu paatetala bain, tsaa chunu deechu detave. Ma\npati\u00f1uya pandatala, jai pannutala, chunu yatala, ne dilutu tsaanchi mi chachillanu\nmityakinutala, tsenmin yala chachi dee\u00f1u tsadeeve ti' tichi la'kakenuu ju\u00f1u bain\nkumuinchi juntsa tsaanchi ura' kekutyanuu deechu detave. Tsenmin tengai'tu taawasha\ntajtu tiyaiba ishu juntsaa, naa ne diluiba ishu juntsaa, ne tii\u00f1uba i' tala'lakachin\nneeba tiyaishu juntsaa, ne kamainna ruku/supu tiyaiba ishu juntsaa, ne deruku' taawasha\nketyuiba tishu juntsaa, tsenmin ne ya maaliya tsaa mi'kebangindyuren tsaa de'i' ya\nnaakitaa lushi laremuwa' bain juntsa tajtui tishu juntsaya tsaalanu la'kanuu balelachin\ntsa deshiikara lushi uukare' tana\u00f1u lushinchi la'kakutyanuu juve.\nNakaya paate juu, ne piyayaa atyutyu kailla judeeshu juntsalanu juu bain, naa-i\nwashkanuu ju\u00f1u bain, ne munuba tsange uusundenna ketyuwa' bain yalanuya tsange ura'\nkeena' washkenuu deechuma juuve. Naaju kailla bain, naa nepallu debuudi' chu\u00f1u faleke,\nnaa ne ishui kailla juju' bain, chachi dejutu naa-i washkanuu ju\u00f1u bain, naa-i\nla'kayanuu ju\u00f1u bain tsaanchi deechu detave.\nArt\u00edculo 26\nNaaju chachilla bain kiika mijanu deechu detave. Naa mikama mijtuuyu ti' bain jayu\npudenbera mijakaraya t'lba paajutyu, tiba peedi i'mujchi kiika mijanu' deechu detave\nnaajula bain. Jayu pudenbera mijanuya naa mubain deranchi ma tyuisurai' mijanuma",
            "Image": "a082d3d5ff024b8053480db9c5ee7888"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "judeeve. Ti mijakara bain, tsaanchi milan miinu mijakara bain, naa kiikachi .mi\nchachilla detirenu ki'bain juntsa mijakara naa munuba demijakaakenuu junu juve. Tsenmin\nkiika minchiren nunba kai'shalui\u00f1uu juushu junga vinu bain, muchi bain tsaren ne juunu\njuve, main main ya naaju pude' kera\u00f1uba juntsanu keetaditu.\nKiika mijanchijuushu juntsa ma patinmalaya, chachi dejutu yanai kera\u00f1uba ya naa ju\u00f1uba\njun.tsa tyeeba ju\u00f1u awakaren tsangenaa juve. Tsenmin entsa tunu naa nuka chulla bain,\nmuba mu bain tsatsangenuu deechu jumunu, naa chachi dejutu tyeenaajun kikendya'bain\ntsangenuu deechu judeeshu juntsatalaa, tyeeba ju\u00f1u puulawaren tsange' juntsa dekeetadi'\njuntsangikaanaa juve kiika mijanchi juushu juntsa. Tsenmin kiika mijanchi tyeeba ju'\nura'kentsange' kayu narake aseetangikaanaa juve, naa ne veta' veta' te'ajaavijutyu,\ntsenmin naa nutsa tu paatesha bain, nutsa tu paatetala bain kayu uusundya' debuudi'\nura' kikaanaa juve. Naa ne vee vee chachi deju' bain tsaatala uusundya' debuudinu,\ntsenmin ne vee vee kerangemu deju' bain tiba jutyuren uusundya' debuudinu kikaanaa\njuve. Tsenmin Naciones Unidas' taawasha tyeeba ju\u00f1u awakaren tsange' nuka bain peletu\njutyu sunden chujnu taawasha juushu juntsanu, juntsangikaanaa juve.\nMu' mityaba apalaa deechu detave tina\u00bf;\u00a1ju kiika mijakara juu mijakaraa ya' kaillanu\nmijakaanu ju\u00f1u bain.\nArt\u00edculo 27\nNaaju chachilla bain lu'tsa' chunu tenanu ne ti juu ti kikemu judee\u00f1u bain tsaatala\nkive'nu ya bain ne tsangichi tyatu tsangenu deechu tave. Ne ti juu uukeraa kikemu dee\u00f1u\nbain naa ne tii\u00f1uba tyashi' mijai\u00f1unge' tsamantsa muba keenbashnuu kideki\u00f1u bain, ya\nbain tsaren juntsatala kive'nuu deechu tave, naa ne tsaanchi tinaaju kadeki\u00f1u bain ya\nbain tsaren deechu tave kave'nu.\nNaaju chachilla bain la:kakutinuu deechu detave ya tyee kemu juju' bain ya' pensa, naa\nya' ke\u00f1u katawadeishu juntsa juutala bain la'kakutinu deechu tave, ne yaa tii\u00f1l.lba\ntyashi' mi'ke' tsaa\u00f1uve ti' katamu juju' bain, naa ne kiika pillanchi juu ke'\nfaawareke' bain, naa ne uu keraa kike' bain, yaa tsaa kemushu juntsaa, juntsatala\nla'kakutinuu deechu tave.\nArt\u00edculo 28\nUra uwain chachilla naadekisa tya\u00f1u bain tsange deshiikaanu, tsenmin matyu vee mujtu\nbaa tusha bain tsange deshiikaasa tya' tsange deshiikaakaanu deechu detave naaju\nchachilla bain. Entsa Tsandi Depa\u00f1u Kuindanu pudeeshu juntsa, ti kenden\u00f1uba tsangenu\ndejaa ti' mubain mubain tsangenu deechu detaa tishu juntsanu, ura uwain tsangikaanu\ndeechu detanave, naaju chachilla bain.\nArticulo 29\nNaaju chachilla bain, ya' chunu tenanu tinu bain keetadi' tin kikenu ju\u00f1u bain tsaatala\nmika keedinu juve, nejtun junaa ya muba bulla jutyu, ya ti ne juju' bain Kumuinchi\njuntsa, ne tyeeba ju' awakaren tsangenu ju' mitya.\nMatyu main titi kenu deechu ta' bain juntsa deke', naa tyeenaajaa muba bulla jutyu ke'\nsundyanuu ju' bain juntsa kenutala tsangendu tichiba daakara\u00f1u jutyu tsangendu' bain,\ndaakara\u00f1uu timiya, veela' deechu bain, naa veela bain yaibain muchiba\" bulla jutyu ti\nkendya'ba tsangenutala, tsaa kikaariu ley riaati\u00f1uba juntsanu keetaditaa daakaraa\u00f1u\ntinu juve. Tsenmin tsamantsa aa bulu paande juu\u00f1uu mubain tsaren deechu deta\nkejtsapaatala naake pensang'emu dee\u00f1u bain juntsanu keeditu, naa chachi dejutu riaa-i\ntaatu ke'shili chunuu deju\u00f1u bain tsaanu dekeetaditaa, daakaraa\u00f1u tinujuvemain.",
            "Image": "8aaa97cb319cd532f4c16f335298a7b3"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Entsa deechu judeeshu juntsa bain, tsenmin naa muba bulla jutyu tikenden\u00f1uba tsangenu\njudeeshu juntsatala bain, naake'ne Naciones Unidas tikikenu tyatuaa tsenmin naa naati\npatuaa tsange\u00f1u bain juntsanu shilijtushu juntsaya, ne juntsanu masmi' kenu\npudendejutyuve.\nArt\u00edculo 30\nEntsa Tsandi Depa\u00f1u Kuindanu pilla deeshu juntsa, naaki'ba naati'ba, ne ma aa tu\nsukunu, tsaityu'ba ma bul\u00fa chachillanu, tsaityu'ba ma chachinu, jatsange de'aseetange'\nne enu pilla deeshu juntsa deechu manbirekenu kike, ne ti kenden\u00f1uba muba bulla jutyu\ntsangenu judeeshu juntsatala bain, entsa Tsandi Depa\u00f1uKuindanu mamushakenu aseetangenuu\ndejutyuve, naa mubain.",
            "Image": "8809743c074d3e76b3078a98dfb2e391"
        }
    }
}

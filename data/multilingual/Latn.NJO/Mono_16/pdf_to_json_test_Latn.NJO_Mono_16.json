{
    "MetaData": {
        "Author": null,
        "Creation_Date": 1581469617,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "aaa1153d50feee10be8ca1c8e4de6e5b",
            "Index": 0,
            "Label": "1",
            "Size": [
                595.0,
                842.0
            ],
            "Text": "ALIMA NUNG ALIR MEIMCHIR AJAK ATEMA KASA TEMETEN SANGDONG\nAJAK ATEMA AKHüMKET ASER OCHI\n(Dignity and Justice for all of us)\nAll human beings are born with equal and inalienable rights and\nfundamental freedoms.\nThe United Nations is committed to upholding, promoting and protecting\nthe human rights of every individual. This commitment stems from the\nUnited Nations Charter, which reaffirms the faith of the peoples of the\nworld in fundamental human rights and in the dignity and worth of the\nhuman person.\nIn the Universal Declaration of Human Rights, the United Nations has\nstated in clear and simple terms the rights which belong equally to\nevery person.\nThese rights belong to you.\nThey are your rights. Familiarize yourself with them. Help to promote\nand defend them for yourself as well as for your fellow human beings\nIba lima nung meimchir ajak kasa temeten aser senso ka nüji jenjang\nnungi mepilatetba akhümket tashi nung asor.\nUnited\nayutsü\najanga\nayutsü\nNations-i itemji senso shia atema wazüka yutsütsü, aser kümzüka\nmeranger. Ibai United Nations-i lateta ayuba aser telemtetba koba\niba lima nung meimchir shia temeten aser akhümket jenjang kasa\nnükjidong lir.\nUnited Nations-i meimchia temeten atema sangdongba nungji ajaki\nangatettsüsa o kanga tejangja agi itemji zülua lir.\nItem temetenji ne meyong lir.\nItemji ne temeten lir. Item denji metettebang. Itemji kümzüka ayutsü, na\naser ne medemer ajak atema khümdanga yuang.\n1948 December Lokti Inti ajanga lemteter Sangdongba 217 A (III)\nOkila\nKechiaseralima rangben nung nung nisung ka tim temeten aser kasa\nalitsüsa metentepa yutsübaji meimchir kibong ochi, nüji aser yimjung\ntamendakdak kimung lir,\nKechiaser mezüng meshitepba, aitsütepba, mashimalu mapa inyakba,\nmeimchir tim tejembitsü mejembidaktsüba, aser pei tebilemba rakpoka\nmeshidaktsüba item ya ajanga meimchir nüji tia raksatsür,\nKechiaserkodang anema apusoba aser oshi mashi rongsen benshirtemi\nnüburtem temeten aser nüji tia raksatsüdir, meimchir temeten ozüng\najanga itemji kümzüka ayutsüla,"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5ba396250f27b9567e1876fd67a114f9",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kechiaser kintem tsüngda yimjung yangluba ajanga alima terenlok\nadokdaktsür, ibaji mapang ajak nung nungittsüla,\nKechiaser United Nations Temzüng nung meimchir temeten aser nüjiba\nwazüka ayutsüba itemji lemteta alinung, tebur aser tetsür tsüngda tepila\nkecha malitsüla, saka ibai loktiliba tasen küma yanglushiba ajanga dang\nnüjibaji tongtettsü.\nKechiaser United Nations nung adener ajaki ibaji atalokdakja inyaktsü\nnangzüktepogo, aser meimchir ka temeten aser nüibaji kümzüka ayutsü\nmulunga renemogo.\nKechiaser iba tenangzükba takok ngudakja inyaktsübaji teinyaktsü\ntongtibangtiba ta ajaki anagtetogo,\nAnungji, tang, Lokti Inti Sendeni Alima rangben nung Meimchir Temeten ya\ntakok ngua lokti aser kin ajak nung inyaktsü Sangdonger, iba Sangdong ya\nmaneni temulung nung yur li maser lim atena or, terenlok mapa shisatsü\nsayuba ajanga angazükdakja, pei litsü atena oa inyaktsü sangdonger.\nOcet 1\nMeimchir ajak temeten aser tashi kasa nüji nung asor. Parnok dak\nbilemtettsü shisatsü aser tangatetba kasa agüja aliba jagi külem adianu\nrongnung tanela ka nung lungjema alitsüla.\nOcet 2\nIba sangdong nung kechi temeten shilemsa ali, nisung sentsü balala,\ntetsür tebur, oshi,aser yamala ajak nung telemsa aser tebendang kecha\nmelii nisung shia tim temeten kasa alitsü.\nTalisa, kin tulu tila, limeka, aser arrtsü balala ajaklen nüjiso tsütsü\ntelemsa kecha mali.\nOcet 3\nNisung ajak sakusa alitsü, nüji, aser kümzüka alitsü temeten.\nOcet 4\nNisung shinga alar mekümdaktsütsü mesüra alar tia nung mayutsü, yamala\nmapa ajak nungi nisung ajak kümzüka alitsü.\nOcet 5\nNisung shinga memerenshidaktsütsü, msüra yamala talenba kübok mayutsü.\nOcet 6\nTesem ajaklen nisung ajak ozüng tsüngdang temeten kar.\nOcet 7\nNisung ajak ozüng tsüngdang kasa temeten akaba dang masü, kasa ozüng\njagi ajak sakusa kümzüka lir. Iba Telemtetba ya anema shingaia shinga\nanema meinyaktsüla, mesüra kati ka mezüngmeshi masütsüla."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4aeb7311a7fd8034e4542b273579c6db",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ocet 8\nOzüng ajanga temeten agüja akaba tashi kübok nisung shia ozüng amshir\ntsüngdang temzüngi melaba ama pei temeten ashitsü akok.\nOcet 9\nTashiyim amshia shingaia shinga aputsü makok, mesüra bendang limai\nyoktsü makok.\nOcet 10\nTim masüba maparen atema kari nisung ka temeten anema mesüra tejak ajia\ntim masüba mapa inyakra, ozüng meteter tsüngdang pei temeten rateta\nashitsü melaa lir.\nOcet 11\nOzüng anema aibelenogo ta shia nüburtem matsüngdang sangdongra,ozüng\nmeteter kar teyari agia pei temeten indang rateta mashi tashi nisung\nshinga merenshitsü makok\nKin ka mesüra alima ajak kasa ozüng nung memeteti aibelenba mesüra\nmeinyakba atema shinga merenshitsü makok. Mesüra yamala atema khen\nmerenshir lira, iba dang temaba temerenshi agütsütsü makok.\nOcet 12\nKija taküm, kibong mesüra kinunger kisüng atema, mesüra nisung pei kija\natema kari tenüng menükdaktsütsü makok.Nisung ajak yamala mapa tamajung\nanema kümzüktsü iba ozüng dak tashi lir.\nOcet 13\nNisung shia pei litsü aser artsü meküta senzütsü temeten kar.\nNisung shia pei linük toktsür bendang limai aotsü, aser pei meyong\nbushia arutsü temeten kar.\nOcet 14\nRishikangshi nungi jembutsü atema bendang lima jenoka alitsü nisung ajak\ntemeten kar.\nIba tashiji rishikangshiba mesüra kin ka anema inyakba melira United\nNations telemtetba anema amshitsü makok.\nOcet 15\nNisung shia kin ka senso asütsü temeten kar.\nNisung ka kin ka sensoji shingaia noktangtsü makok, mesüra senso\nmelentsü atema tenokdangba kecha malitsüla.\nOcet 16\nTeintet tetsür aser teburtem atema kibong akümtsü tenokdangba kecha"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "66e4a7beb788971db58fc17a63fdde79",
            "Index": 3,
            "Label": "4",
            "Size": [
                595.0,
                842.0
            ],
            "Text": "makai, tamangba yimsü süaka, sentsü balala süaka tebendang makai kibong\nküma alitsü. Parnokji temeten kasa kibong akümtsü aser pilatsü akok.\nTemulunger tsüngda tenokdangba kecha makai parnok kibong akümtsüla.\nKibongji lokti nung mezüngbuba tentetbaji lir, anungji ibaipei kini\nkümzüka ayutsüla.\nOcet 17\nRongsen madak kija dak tashi alitsü, aser ano lokti dena kasa\nlemsateptsü temeten alitsü.\nPi rongsen madak shingaia tashiyim agi teka amuoktsü makok.\nOcet 18\nTamangba yimsü atema nisung shia pei pei amangnüba yimsü dak amangtsü,\nmesüra melenshia amangtsü akok, ibai lokti nung mesüra kija taküm nung\npei jurila temeten kübok amangtsü aser külemtsü akok.\nOcet 19\nNisung shia kechi jembinür tenokdangba kecha makai jembitsü akok. Idaki\ntebilemba mejangjungtepi lemsateptsü, osangtem agizüktsü aser agütsütsü\ntashi alitsü.\nOcet 20\nNisung ajak lokti senden mesüra mungdang nung tenokdangba makai adentsü.\nTashiyim agi shingaia telok ka nung züngsem kümdaktsütsü makok.\nOcet 21\nPei lima sorkar mapa nung pei sasa mesüra lokti kar tenüng nung inyaktsü\nnisung ajak kasa tim shilem kar.\nPei lima public mapa ajak nung inyaktsü nisung ajak temeten kar.\nNüburtemi mulungtetbaji government bangdak asütsü. Ibaji indangindanga\nshimba mesüra nüburtemi meyongnem ajanga shimtetbaji alitsü.\nOcet 22\nNisung shia pei state nung rongsenketsüng, loktiliba aser sobaliba\nkümzüka alitsü atema pei litsü nung aser pei litsü atena or aliba lokti\najak nung kija nüjiso tentet ajak den kasa temeten alitsü.\nOcet 23\nNisung ajak pei mulungba ama mapa inyaktsü, aser mapa makartem nem tapet\nmapa agütsütsü atema wazüka ayutsü.\nKasa mapa inyakba atema tah nung kecha telemdang makai kasa agütsütsüla.\nNisung shia pei sasa aahzüka ayuba nungi pei taküm aser kibong atema tim"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "63df57187fa44d052e075d893be37854",
            "Index": 4,
            "Label": "5",
            "Size": [
                595.0,
                842.0
            ],
            "Text": "tangutsü aliba ajak angutsüla, nüngdaakra itemji loktiliba temzüng ozüng\nkübok wazüka ayutsüla.\nPei sasa mulungtetba kümzüka ayutsü atema mapa inyaker lokti tentet nung\nnisung ajak adentsü akok.\nOcet 24\nNisung shia pei tenzükba mapa nungi anizüngsük agitsü, mesüra mapa nungi\nsodi mapang telemtet kaa agitsü akok, saka aahzüka aliba nungi itasen\nagütsütsüla.\nOcet 25\nNisung shia pei taküm aser kibong nung alirtem temang atema mozü, aben\nsüoshi, chiyungtsü peria akatsü temeten kar, itemji lokti tentet latet\nkübok, mapa mangurtem, shirang timtem, matamabensartem, amitsür, aser\ntain akümer atema wazüka aser peria agütsütsü aser angutsü temeten kar.\nTanur asor tetsü aser tila tanurtem balaka anebalutsü temeten kar.\nKibong kümer asoba süaka kita chirtem süaka kasa temeten kar.\nOcet 26\nNisung ajak kaketshisatsü angazüktsü temeten kar. Class tila nung\nazüngtsü atemabo kaketshisatsüji angadi angazükdaktsütsüla. Pei tenüng\nzülu meteta kümdaktsütsübaji ozüngsa angazükdaktsütsüla. Technical\nmesüra temeba jenjang nung kaketshisatsü bushitsübaji ajak atema\ntajungtiba jenjang ajangzüka alirtem nungi tenzüka bushitsü akok.\nKaket shisatsü sayuba nükjidongji nisung ka pei tim tangazüktsü kechi\nali, item ajakji peria angazükdaktsütsübaji lir. Ibai ajanga kin kidong,\nshilu balala, yimsü balala amangertem rongnung teputep aser yimjung\nadokdaktsütsü United Nations nükjidong lir.\nPei chir nem koba lenmang nung tangazükba agütsütsü aji tsürabur atema\ntongtibang mapa lir.\nOcet 27\nKin ka pei sobaliba dak sendakba maparen nung shilem agitsü, puyin\najanga alima terenlok bener arutsüba nungji nisung ajak temeten lir.\nPei sasa apiteta yangluba, züluba mesüra mejemba, koba nung kija tashi\nmekazüka kar, item atema tezülur temeten kar.\nOcet 28\nIba telemtetba Sangdong nung kechi tashi aser temeten melaa ali, iba\nkübok sadoka alitsü nisung ajak kasa temeten kar.\nOcet 29\nNisung shia pei aliba lokti terenlok atema teinyaktsü kar, kechiaser iba\nloktiji ajanga dang pei taküm renloktsü akok.\nPei temeten aser nüji yamaji liaka lokti teimbai mulungba nung nübur"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "68524e185ea0983bf08bc6abd76cb5ec",
            "Index": 5,
            "Label": "6",
            "Size": [
                595.0,
                842.0
            ],
            "Text": "yimtenji aor asünung, iba lokti tentet yimsüyimbongi melaba ama item\ntemeten wazüka aser akhümtsübua alitsüla.\nItem temeten aser nüji ya United Nations ajanga lateta aliba den\nmesütepi meinyaktsüla.\nOcet 30\nIba Sangdong ya State mesüra, lokti, mesüra kija shingaia pei ajung asaa\nmeratettsüla, kechiaser iba Sangdong ya ajak atema kasa temeten aser\nnüji asoshi nükla tajung yur lateta ayuba lir."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469640,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "ALIMA NUNG ALIR MEIMCHIR AJAK ATEMA KASA TEMETEN SANGDONG\nAJAK ATEMA AKH\u00fcMKET ASER OCHI\n(Dignity and Justice for all of us)\nAll human beings are born with equal and inalienable rights and fundamental freedoms.\nThe United Nations is committed to upholding, promoting and protecting the human rights of every individual. This commitment stems from the United Nations\nCharter, which reaffirms the faith of the peoples of the world in fundamental human rights and in the dignity and worth of the human person.\nIn the Universal Declaration of Human Rights, the United Nations has stated in clear and simple terms the rights which belong equally to every person.\nThese rights belong to you.\nThey are your rights. Familiarize yourself with them. Help to promote and defend them for yourself as well as for your fellow human beings\nIba lima nung meimchir ajak kasa temeten aser senso ka n\u00fcji jenjang nungi mepilatetba akh\u00fcmket tashi nung asor.\nUnited Nations-i itemji senso shia atema waz\u00fcka yuts\u00fcts\u00fc, aser k\u00fcmz\u00fcka ayuts\u00fc meranger. Ibai United Nations-i lateta ayuba aser telemtetba koba ajanga iba lima\nnung meimchir shia temeten aser akh\u00fcmket jenjang kasa ayuts\u00fc n\u00fckjidong lir.\nUnited Nations-i meimchia temeten atema sangdongba nungji ajaki angatetts\u00fcsa o kanga tejangja agi itemji z\u00fclua lir.\nItem temetenji ne meyong lir.\nItemji ne temeten lir. Item denji metettebang. Itemji k\u00fcmz\u00fcka ayuts\u00fc, na aser ne medemer ajak atema kh\u00fcmdanga yuang.\n1948 December Lokti Inti ajanga lemteter Sangdongba 217 A (III)\nOkila\nKechiaseralima rangben nung nung nisung ka tim temeten aser kasa alits\u00fcsa metentepa yuts\u00fcbaji meimchir kibong ochi, n\u00fcji aser yimjung tamendakdak kimung\nlir,\nKechiaser mez\u00fcng meshitepba, aits\u00fctepba, mashimalu mapa inyakba, meimchir tim tejembits\u00fc mejembidakts\u00fcba, aser pei tebilemba rakpoka meshidakts\u00fcba item\nya ajanga meimchir n\u00fcji tia raksats\u00fcr,\nKechiaserkodang anema apusoba aser oshi mashi rongsen benshirtemi n\u00fcburtem temeten aser n\u00fcji tia raksats\u00fcdir, meimchir temeten oz\u00fcng ajanga itemji k\u00fcmz\u00fcka\nayuts\u00fcla,\nKechiaser kintem ts\u00fcngda yimjung yangluba ajanga alima terenlok adokdakts\u00fcr, ibaji mapang ajak nung nungitts\u00fcla,\nKechiaser United Nations Temz\u00fcng nung meimchir temeten aser n\u00fcjiba waz\u00fcka ayuts\u00fcba itemji lemteta alinung, tebur aser tets\u00fcr ts\u00fcngda tepila kecha malits\u00fcla,\nsaka ibai loktiliba tasen k\u00fcma yanglushiba ajanga dang n\u00fcjibaji tongtetts\u00fc.\nKechiaser United Nations nung adener ajaki ibaji atalokdakja inyakts\u00fc nangz\u00fcktepogo, aser meimchir ka temeten aser n\u00fcibaji k\u00fcmz\u00fcka ayuts\u00fc mulunga renemogo.\nKechiaser iba tenangz\u00fckba takok ngudakja inyakts\u00fcbaji teinyakts\u00fc tongtibangtiba ta ajaki anagtetogo,\nAnungji, tang, Lokti Inti Sendeni Alima rangben nung Meimchir Temeten ya takok ngua lokti aser kin ajak nung inyakts\u00fc Sangdonger, iba Sangdong ya maneni\ntemulung nung yur li maser lim atena or, terenlok mapa shisats\u00fc sayuba ajanga angaz\u00fckdakja, pei lits\u00fc atena oa inyakts\u00fc sangdonger.\nOcet 1\nMeimchir ajak temeten aser tashi kasa n\u00fcji nung asor. Parnok dak bilemtetts\u00fc shisats\u00fc aser tangatetba kasa ag\u00fcja aliba jagi k\u00fclem adianu rongnung tanela ka nung\nlungjema alits\u00fcla.\nOcet 2\nIba sangdong nung kechi temeten shilemsa ali, nisung sents\u00fc balala, tets\u00fcr tebur, oshi,aser yamala ajak nung telemsa aser tebendang kecha melii nisung shia tim\ntemeten kasa alits\u00fc.\nTalisa, kin tulu tila, limeka, aser arrts\u00fc balala ajaklen n\u00fcjiso ts\u00fcts\u00fc telemsa kecha mali.\nOcet 3\nNisung ajak sakusa alits\u00fc, n\u00fcji, aser k\u00fcmz\u00fcka alits\u00fc temeten.\nOcet 4\nNisung shinga alar mek\u00fcmdakts\u00fcts\u00fc mes\u00fcra alar tia nung mayuts\u00fc, yamala mapa ajak nungi nisung ajak k\u00fcmz\u00fcka alits\u00fc.\nOcet 5\nNisung shinga memerenshidakts\u00fcts\u00fc, ms\u00fcra yamala talenba k\u00fcbok mayuts\u00fc.\nOcet 6\nTesem ajaklen nisung ajak oz\u00fcng ts\u00fcngdang temeten kar.\nOcet 7\nNisung ajak oz\u00fcng ts\u00fcngdang kasa temeten akaba dang mas\u00fc, kasa oz\u00fcng jagi ajak sakusa k\u00fcmz\u00fcka lir. Iba Telemtetba ya anema shingaia shinga anema\nmeinyakts\u00fcla, mes\u00fcra kati ka mez\u00fcngmeshi mas\u00fcts\u00fcla.\nOcet 8\nOz\u00fcng ajanga temeten ag\u00fcja akaba tashi k\u00fcbok nisung shia oz\u00fcng amshir ts\u00fcngdang temz\u00fcngi melaba ama pei temeten ashits\u00fc akok.\nOcet 9\nTashiyim amshia shingaia shinga aputs\u00fc makok, mes\u00fcra bendang limai yokts\u00fc makok.\nOcet 10\nTim mas\u00fcba maparen atema kari nisung ka temeten anema mes\u00fcra tejak ajia tim mas\u00fcba mapa inyakra, oz\u00fcng meteter ts\u00fcngdang pei temeten rateta ashits\u00fc melaa\nlir.\nOcet 11\nOz\u00fcng anema aibelenogo ta shia n\u00fcburtem mats\u00fcngdang sangdongra,oz\u00fcng meteter kar teyari agia pei temeten indang rateta mashi tashi nisung shinga\nmerenshits\u00fc makok\nKin ka mes\u00fcra alima ajak kasa oz\u00fcng nung memeteti aibelenba mes\u00fcra meinyakba atema shinga merenshits\u00fc makok. Mes\u00fcra yamala atema khen merenshir lira,\niba dang temaba temerenshi ag\u00fcts\u00fcts\u00fc makok.",
            "Image": "5d70f123aadc803e4c2c58d2b3623e95"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Ocet 12\nKija tak\u00fcm, kibong mes\u00fcra kinunger kis\u00fcng atema, mes\u00fcra nisung pei kija atema kari ten\u00fcng men\u00fckdakts\u00fcts\u00fc makok.Nisung ajak yamala mapa tamajung anema\nk\u00fcmz\u00fckts\u00fc iba oz\u00fcng dak tashi lir.\nOcet 13\nNisung shia pei lits\u00fc aser arts\u00fc mek\u00fcta senz\u00fcts\u00fc temeten kar.\nNisung shia pei lin\u00fck tokts\u00fcr bendang limai aots\u00fc, aser pei meyong bushia aruts\u00fc temeten kar.\nOcet 14\nRishikangshi nungi jembuts\u00fc atema bendang lima jenoka alits\u00fc nisung ajak temeten kar.\nIba tashiji rishikangshiba mes\u00fcra kin ka anema inyakba melira United Nations telemtetba anema amshits\u00fc makok.\nOcet 15\nNisung shia kin ka senso as\u00fcts\u00fc temeten kar.\nNisung ka kin ka sensoji shingaia noktangts\u00fc makok, mes\u00fcra senso melents\u00fc atema tenokdangba kecha malits\u00fcla.\nOcet 16\nTeintet tets\u00fcr aser teburtem atema kibong ak\u00fcmts\u00fc tenokdangba kecha makai, tamangba yims\u00fc s\u00fcaka, sents\u00fc balala s\u00fcaka tebendang makai kibong k\u00fcma alits\u00fc.\nParnokji temeten kasa kibong ak\u00fcmts\u00fc aser pilats\u00fc akok.\nTemulunger ts\u00fcngda tenokdangba kecha makai parnok kibong ak\u00fcmts\u00fcla.\nKibongji lokti nung mez\u00fcngbuba tentetbaji lir, anungji ibaipei kini k\u00fcmz\u00fcka ayuts\u00fcla.\nOcet 17\nRongsen madak kija dak tashi alits\u00fc, aser ano lokti dena kasa lemsatepts\u00fc temeten alits\u00fc.\nPi rongsen madak shingaia tashiyim agi teka amuokts\u00fc makok.\nOcet 18\nTamangba yims\u00fc atema nisung shia pei pei amangn\u00fcba yims\u00fc dak amangts\u00fc, mes\u00fcra melenshia amangts\u00fc akok, ibai lokti nung mes\u00fcra kija tak\u00fcm nung pei jurila\ntemeten k\u00fcbok amangts\u00fc aser k\u00fclemts\u00fc akok.\nOcet 19\nNisung shia kechi jembin\u00fcr tenokdangba kecha makai jembits\u00fc akok. Idaki tebilemba mejangjungtepi lemsatepts\u00fc, osangtem agiz\u00fckts\u00fc aser ag\u00fcts\u00fcts\u00fc tashi alits\u00fc.\nOcet 20\nNisung ajak lokti senden mes\u00fcra mungdang nung tenokdangba makai adents\u00fc.\nTashiyim agi shingaia telok ka nung z\u00fcngsem k\u00fcmdakts\u00fcts\u00fc makok.\nOcet 21\nPei lima sorkar mapa nung pei sasa mes\u00fcra lokti kar ten\u00fcng nung inyakts\u00fc nisung ajak kasa tim shilem kar.\nPei lima public mapa ajak nung inyakts\u00fc nisung ajak temeten kar.\nN\u00fcburtemi mulungtetbaji government bangdak as\u00fcts\u00fc. Ibaji indangindanga shimba mes\u00fcra n\u00fcburtemi meyongnem ajanga shimtetbaji alits\u00fc.\nOcet 22\nNisung shia pei state nung rongsenkets\u00fcng, loktiliba aser sobaliba k\u00fcmz\u00fcka alits\u00fc atema pei lits\u00fc nung aser pei lits\u00fc atena or aliba lokti ajak nung kija n\u00fcjiso tentet\najak den kasa temeten alits\u00fc.\nOcet 23\nNisung ajak pei mulungba ama mapa inyakts\u00fc, aser mapa makartem nem tapet mapa ag\u00fcts\u00fcts\u00fc atema waz\u00fcka ayuts\u00fc.\nKasa mapa inyakba atema tah nung kecha telemdang makai kasa ag\u00fcts\u00fcts\u00fcla.\nNisung shia pei sasa aahz\u00fcka ayuba nungi pei tak\u00fcm aser kibong atema tim tanguts\u00fc aliba ajak anguts\u00fcla, n\u00fcngdaakra itemji loktiliba temz\u00fcng oz\u00fcng k\u00fcbok\nwaz\u00fcka ayuts\u00fcla.\nPei sasa mulungtetba k\u00fcmz\u00fcka ayuts\u00fc atema mapa inyaker lokti tentet nung nisung ajak adents\u00fc akok.\nOcet 24\nNisung shia pei tenz\u00fckba mapa nungi aniz\u00fcngs\u00fck agits\u00fc, mes\u00fcra mapa nungi sodi mapang telemtet kaa agits\u00fc akok, saka aahz\u00fcka aliba nungi itasen ag\u00fcts\u00fcts\u00fcla.\nOcet 25\nNisung shia pei tak\u00fcm aser kibong nung alirtem temang atema moz\u00fc, aben s\u00fcoshi, chiyungts\u00fc peria akats\u00fc temeten kar, itemji lokti tentet latet k\u00fcbok, mapa\nmangurtem, shirang timtem, matamabensartem, amits\u00fcr, aser tain ak\u00fcmer atema waz\u00fcka aser peria ag\u00fcts\u00fcts\u00fc aser anguts\u00fc temeten kar.\nTanur asor tets\u00fc aser tila tanurtem balaka anebaluts\u00fc temeten kar. Kibong k\u00fcmer asoba s\u00fcaka kita chirtem s\u00fcaka kasa temeten kar.\nOcet 26\nNisung ajak kaketshisats\u00fc angaz\u00fckts\u00fc temeten kar. Class tila nung az\u00fcngts\u00fc atemabo kaketshisats\u00fcji angadi angaz\u00fckdakts\u00fcts\u00fcla. Pei ten\u00fcng z\u00fclu meteta\nk\u00fcmdakts\u00fcts\u00fcbaji oz\u00fcngsa angaz\u00fckdakts\u00fcts\u00fcla. Technical mes\u00fcra temeba jenjang nung kaketshisats\u00fc bushits\u00fcbaji ajak atema tajungtiba jenjang ajangz\u00fcka alirtem\nnungi tenz\u00fcka bushits\u00fc akok.\nKaket shisats\u00fc sayuba n\u00fckjidongji nisung ka pei tim tangaz\u00fckts\u00fc kechi ali, item ajakji peria angaz\u00fckdakts\u00fcts\u00fcbaji lir. Ibai ajanga kin kidong, shilu balala, yims\u00fc\nbalala amangertem rongnung teputep aser yimjung adokdakts\u00fcts\u00fc United Nations n\u00fckjidong lir.\nPei chir nem koba lenmang nung tangaz\u00fckba ag\u00fcts\u00fcts\u00fc aji ts\u00fcrabur atema tongtibang mapa lir.\nOcet 27\nKin ka pei sobaliba dak sendakba maparen nung shilem agits\u00fc, puyin ajanga alima terenlok bener aruts\u00fcba nungji nisung ajak temeten lir.\nPei sasa apiteta yangluba, z\u00fcluba mes\u00fcra mejemba, koba nung kija tashi mekaz\u00fcka kar, item atema tez\u00fclur temeten kar.\nOcet 28\nIba telemtetba Sangdong nung kechi tashi aser temeten melaa ali, iba k\u00fcbok sadoka alits\u00fc nisung ajak kasa temeten kar.",
            "Image": "cd4fbb86e4ea70fa712df3a1c5221608"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Ocet 29\nNisung shia pei aliba lokti terenlok atema teinyakts\u00fc kar, kechiaser iba loktiji ajanga dang pei tak\u00fcm renlokts\u00fc akok.\nPei temeten aser n\u00fcji yamaji liaka lokti teimbai mulungba nung n\u00fcbur yimtenji aor as\u00fcnung, iba lokti tentet yims\u00fcyimbongi melaba ama item temeten waz\u00fcka aser\nakh\u00fcmts\u00fcbua alits\u00fcla.\nItem temeten aser n\u00fcji ya United Nations ajanga lateta aliba den mes\u00fctepi meinyakts\u00fcla.\nOcet 30\nIba Sangdong ya State mes\u00fcra, lokti, mes\u00fcra kija shingaia pei ajung asaa meratetts\u00fcla, kechiaser iba Sangdong ya ajak atema kasa temeten aser n\u00fcji asoshi n\u00fckla\ntajung yur lateta ayuba lir.",
            "Image": "c57ef61e40ac0400be9a14bbefab0d17"
        }
    }
}

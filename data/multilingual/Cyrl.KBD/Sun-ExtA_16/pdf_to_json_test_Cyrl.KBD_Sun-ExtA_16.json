{
    "MetaData": {
        "Author": null,
        "Creation_Date": 1581468822,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a580dfd607e57a46d7daba24820081fa",
            "Index": 0,
            "Label": "1",
            "Size": [
                595.0,
                842.0
            ],
            "Text": "Цӏыху Хуэфащэхэм Теухуа Дунейпсо Джэпсалъэ\nДунейпсо къэрал зэгухьэныгъэм и зэхуэсу 1948\nгъэм дыгъэгъазэм и 10-м щыӏам къыщащтащ 217 А (III) зи\nбжыгъэ унафэмкӏэ.\nДунейпсо Къэрал Зэгухьэныгъэм (ДКъЗ) и Зэхуэсым\nегъэӏур;\nДунейпсо цӏыхугъэм къыхиубыдэ дэтхэнэ зы\nцӏыхури зэгухьэныгъэри;\nмы джэпсалъэр сытым щыгъуи я нэгум щӏагъэтурэ\nмыбы къыщыхэщ цӏыху хуэфащэхэмрэ\nхуитыныгъэхэмрэ я нэӏэ зэрытрагъэтым, хуащӏ\nлъытэныгъэм егъэджэныгъэ-гъэсэныгъэ гъуэгукӏэ\nзрагъэужьыну;\nхэгъэгу кӏуэцӏхэми дунейпсоми кӏуэхукӏэ нэхъри\nзыщызужь амалхэр зыхуагъэщхьэпэурэ мы\nзэгухьэныгъэшхуэм хэт къэралхэм езым я\nлъэпкъхэри, я унафэм щӏагъэт нэгъуэщӏ къэралхэм\nя лъэпкъхэри къызэщӏиубыдэу, дунейпсом и дэнэ\nщӏыпӏи мы цӏыху хуэфащэхэмрэ хуитыныгъэхэмрэ\nлъэщу щызрагъэкӏуэным, къыщащтэным,\nщагъэзэщӏэным хущӏэкъунхэу,\nцӏыху хуэфащэхэм теухуауэ жылагъуэхэми\nлъэпкъхэми я зэхуэдэ идеал щапхъэхэр\nкъэзыгъэув мы дунейпсо джэпсалъэр.\n1-нэ пычыгъуэ\nЦӏыху псори щхьэхуиту, я щӏыхьымрэ я\nхуэфащэхэмрэкӏэ зэхуэдэу къалъхур. Акъылрэ\nзэхэщӏыкӏ гъуазэрэ яӏэщи, зыр зым зэкъуэш зэхащІэ\nяку дэлъу зэхущытын хуейхэщ.\n2-нэ пычыгъуэ\nДэтхэнэ зы цӏыхури зэхуэдэу хуитщ мы джэпсалъэм\nхэт цІыху хуэфащэхэмрэ хуитыныгъэхэмрэ\nзыхуигъэщхьэпэну, зыщыщ расэм, и фэм, цӏыхубз-\nцӏыхухъуу зэрыщытым, и бзэм, иӏыгъ диным,\nполитичнэ е нэгъуэщӏ еплъыкӏэу иӏэм, лъэпкъыу е\nцӏыху гупу къызыхэкӏам, мылъкуу иӏэм, къыщалъхуа-\nкъыздалъхуам емылъытауэ зэхэгъэжыншэу,\nхуэгъэкӏуэтэныгъэншэу.\nКъинэмыщӏауэ, къэрал щхьэхуити, нэгъуэщӏым и\nунафэ щӏэти, щхьэхуитыжныгъэ (автономие) зимыӏи,\nнэгъуэщӏу зы щхьэхуитыныгъэ лъахъэ зытелъи, сыт\nхуэдэрей къэралым и цӏыхуу щытми дэтхэнэ зы\nцӏыхум зэхэгъэжныгъэ хуащӏ хъунукъым зыщыщ\nкъэралым и политичнэ е юридическэ системэ е"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "92527a400713c01fea84ede99b299df9",
            "Index": 1,
            "Label": "2",
            "Size": [
                595.0,
                842.0
            ],
            "Text": "дунейпсо къэралхэм я зэхуакум щиӏэ статусым\nкъыхэкӏыу.\n3-нэ пычыгъуэ\nПсэуныр, щхьэхуитыныр, шынагъуэншагъэр хэти и\nхуэфащэщ.\n4-нэ пычыгъуэ\nХэти пщылӏыу плъытэ е пщӏылӏыпӏэ ибгъэт хъунукъым,\nсыт хуэдэ щӏыкӏэуи пщылӏыгъэр, пщылӏ щэн-\nкъэщэхуныр зыми хуэбдэ мыхъуну къуэдыщ.\n5-нэ пычыгъуэ\nХэти лъэщыгъэ епхьэлӏэ хъунукъым, залымыгъэкӏэ,\nцӏыхугъэм къемызэгъу е и напэр зыгъэулъиин\nхуэдэкӏэ удэзекӏуэ, апхуэдэ тезыр теплъхьэ\nхъунукъым.\n6-нэ пычыгъуэ\nХэти хуэфащэщ дэнэ щӏыпӏи цӏыхуу, юридическэ\nлицоуэ къыщалъытэну.\n7-нэ пычыгъуэ\nДэтхэнэ зы цӏыхури къэрал хабзэм и пащхьэ\nщызэхуэдэщ икӏи къэрал хабзэм къэхъумэныгъэхэр\nзэхэгъэжыншэу, я зэхуэдэу зыхуагъэщхьэпэну\nхуитщ. зэхэгъэжыншэу, зэхуэдэу хуэфащэщ мы\nджэпсалъэм къемызэгъ, зэхэгъэж зыхэлъ\nІуэхущІафэхэми, апхуэдэ ІуэхущІафэм сыт хуэдэуи\nтегъэгушхуэнми къыщахъумэну.\n8-нэ пычыгъуэ\nДэтхэнэ зы цӏыхум хуитыныгъэ иІэщ хабзэ\nнэхъыщхьэм е къэрал хабзэм къырипэс цІыху\nхуэфащэхэр зыкъутэ ІуэхущІафэ къыщыхъукІэ\nхуитыныгъэ зиІэ хеящІэхэм зыхуигъэзэну,\nзыкъригъэхъумэну.\n9-нэ пычыгъуэ\nДэтхэнэ зы цӏыхури лажьэ имыІэу яубыд, ягъэтІыс е\nегъэзыгъэкІэ нэгъуэщІ щІыпІэ яху хъунукъым.\n10-нэ пычыгъуэ\nДэтхэнэ зы цӏыхуми хуитыныгъэ иІэщ и хуэфащэхэр,\nи хуитыныгъэхэр щаубзыхукІэ икІи езым зы лажьэ\nкъыщытралъхьэкІэ зыми фІэмылІыкІ, зыми и унафэм\nщІэмыт, имытелъхьэ хеящІэ щхьэхуит псэхуитыр\nзахуагъэкІэ икІи нахуэуэ и Іуэхум иригъэплъыну"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "059d243c051a4403ac4ba3f0d276e369",
            "Index": 2,
            "Label": "3",
            "Size": [
                595.0,
                842.0
            ],
            "Text": "хуеину.\n11-нэ пычыгъуэ\nЗы лажьэ/щІапхъэджагъэ зытралъхьэ дэтхэнэ зы\nцІыхури зиухиижын зыхуэныкъуэну\nшынагъуэншагъэхэр зыщигъуэтыну хеищІэгъу\nнахуэм и кІэухыу, къэрал хабзэм тету\nягъэкъуаншэхункІэ хейуэ къалъытэр, мыхеифэ\nкъраплъыркъым.\nХэти ягъэкъуаншэ хъунукъым, щищІэм щыгъуэ\nкъэрал хабзэкІэ е Дунейпсо хабзэкІэ\nщІэпхъэджагъэу ямыбжа зы Іуэху зэрищІам е\nищІапхъэу къащыхъу зэримыщІам щхьэкІэ. Хэти\nщІапхъэджагъэ щищІам щыгъуэ хуэгъэувау щыта\nтезырым нэхъыбэ тралъхьэ хъунукъым.\n12-нэ пычыгъуэ\nДэтхэнэ зы цӏыхум и гъащІэ унейм, и унагъуэм, и\nунэм е зэрызэрыщІэ щІыкІэхэм щхьэусыгъуэншэу\nзыри къыхэзэрыхь хъунукъым, и напэм, и цІэм\nкъеІусэ Хэти хуитыныгъэ иІэщ мыпхуэдэ\nкъыхэзэрыхьныгъэхэм къэрал хабзэкІэ\nзыкъщыригъэхъумэну.\n13-нэ пычыгъуэ\nДэтхэнэ зы цӏыхум хуитыныгъэ иІэщ дэтхэнэ зы\nкъэрали и щІыналъэм щхьэхуиту щызекІуэну,\nщыпсэуну.\nДэтхэнэ зы цӏыхум хуитыныгъэ иІэщ езы и къэралри\nхэту дэтхэнэ зы къэралым иІэпхъукІыну икІи\nщІэрыщІэу нигъэзэжыну.\n14-нэ пычыгъуэ\nДэтхэнэ зы цӏыхум хуитыныгъэ иІэщ залымыгъэ/лей\nкъыщрахым и щхьэр нэгъуэщІ къэрал иригъэзыну,\nщхьэегъэзныгъэ амалхэр зыхуигъэщхьэпэну.\nАуэ пэжыпэу политичнэу щымыт щІэпхъэджагъэхэм\nе Дунейпсо къэрал зэгухьам и мурад, и бзыпхъэ\nкъемызэгъ ІуэхущІафэхэм къыхэкІ дауэдапщэхэм\nщыгъуэ мы хуитыныгъэр зыхуэбгъэщхьэпэ\nхъунукъым.\n15-нэ пычыгъуэ\nДэтхэнэ зы цӏыхум хуитыныгъэ иІэщ зы къэралым и\nцІыхуу щытыну.\nДэтхэнэ зы цӏыхур зицІыхуу щыт къэралым\nщхьэусыгъуэншэу хэбгъэкІ е нэгъуэщІ къэралым и"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f15b1d28ff13cb90183124da74e026c4",
            "Index": 3,
            "Label": "4",
            "Size": [
                595.0,
                842.0
            ],
            "Text": "цІыху хъуну иІэ хуитыныгъэм хэбгъэн хъунукъым.\n16-нэ пычыгъуэ\nЗи ныбжь ирикъуа дэтхэнэ зы цӏыхухъуми цІыхубзми\nхуитыныгъэ иІэщ къызыхэкІа лъэпкъым, зи цІыхуу\nщыт къэралым е дину иІыгъым къыхэкІ пэрыуэгъу\nкъыхуэмыуву, хуиту къишэну, дэкІуэну, унагъуэ\nиухуэну.\nЗэрышэн-зэдэкІуэным теухуа зэзэгъныгъэр\n(нэчыхьыр), зэрышэну-зэдэкІуэнухэм езым я\nщхьэхуитыныгъэ пэжрэ я фІэфІныгъэ икъурэкІэ\nяухуэр.\nУнагъуэр, жылагъуэ-лъэпкъ псэукІэм и лъабжьэ\nнэхъыщхьэщи, жылэми къэралми къехъумэр.\n17-нэ пычыгъуэ\nДэтхэнэ зы цӏыхум хуитыныгъэ иІэщ езым и унейуэ е\nнэгъуэщІхэр иІэхьэгъууэ мылъку зригъэІэну.\nДэтхэнэ зы цІыхур щхьэусыгъуэншэу и мылъку\nпэІэщІэ е лъымыІэсыф пщІы хъунукъым.\n18-нэ пычыгъуэ\nДэтхэнэ зы цӏыхум гупсысэ, зэхащІэ икІи дин\nхуитыныгъэ иІэщ. Мы хуитыныгъэм къызэщІеубыдэр и\nзакъуэу е гупу, нахуэу е унейуэ (щэхуу) и\nтхьэхуэІуэрыщІэнхэр, и динкІэ щІапхъэхэр\nнэрылъагъуу яригъэщІэн, игъэзэщІэн\nхуитыныгъэри.\n19-нэ пычыгъуэ\nДэтхэнэ зы цӏыхум хуитыныгъэ иІэщ зэрыхуейуэ\nгупсысэну, и гупсысэхэр къиІуэтэну. Мы\nхуитыныгъэм хэтщ цІыхур и гупсысэхэм къыхэкІкІэ\nзыми къимыгъэгумэщІыну, къэралыгъуэ\nгъунапкъэхэм емылъытауэ щІэныгъэхэр,\nгупсысэхэр сыт хуэдэрей гъуэгукІи къэхутэн-\nкъэпщытэн, зыІэрыгъэхьэн хуитыныгъэри.\n20-нэ пычыгъуэ\nХэти хуитыныгъэ иІэщ Іэщэншэу, зауэ-банэншэу\nзэхуэсыну, хасэ иухуэну, ухуа хасэм хыхьэну.\nХэти зы хасэ хыхьэну ебгъэз хъунукъым.\n21-нэ пычыгъуэ\nДэтхэнэ зы цӏыхум хуитыныгъэ иІэщ занщІэу езым е\nхуиту къыхиха и лІыкІуэхэм я ІэкІэ къэралым и"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "045e2fd0e631b304d05e0affb85509de",
            "Index": 4,
            "Label": "5",
            "Size": [
                595.0,
                842.0
            ],
            "Text": "зегъэкІуэн Іуэхухэм хыхьэну, хэІэбэну.\nДэтхэнэ зы цӏыхум хуитыныгъэ иӏэщ и къэралым\nцӏыхубэм къыхузэригъэпэщ амалхэр\nзэхэгъэжыншэу, псом хуэдэу зыхуигъэщхьэпэну.\nХьыкумэт ӏэщхьэтетныгъэм и лъабжьэр къэралым и\nцӏыхубэм и фІэигъуэныгъэрщ. А фӏэигъуэныгъэр\nутыку къохьэр щэху щӏыкӏэм тет хэхыныгъэ хуит\nзахуэхэу е цӏыхухэм я фӏэигъуэныгъэхэр щхьэхуит-\nпсэхуиту къызэрагъэлъэгъуэфыну гъэпса\nнэгъуэщӏ щӏыкӏэхэу, зи ныбжь ирикъуа цӏыху псоми\nяхузэӏухауэ, я ӏэӏэтхэми зэхуэдэ гуащӏэ яӏэуэ,\nпӏалъэ гъэнэхуакӏэ къытрагъэзэжхэмкӏэ.\n22-нэ пычыгъуэ\nЦӏыхубэ жылагъуэм зэрыщыщым елъытауэ дэтхэнэ\nзы цӏыхум хуэфащэщ социалнэ къэхъумэныгъэ.\nКъэрал гуащӏэкӏэ е къэралыгъуэхэм я\nзэдэӏэпыкъуныгъэкӏэ икӏи дэтхэнэ зы къэралым\nезым и гъэпсыкӏэмрэ и амалхэмрэ елъытауэ\nдэтхэнэ зы цӏыхум хуитыныгъэ иӏэщ и напэрэ и\nцӏыхугъэрэкӏэ тыншу зэрызиужьыну экономикэ,\nсоциалнэ икӏи щӏэнхабзэ ӏуэхукӏэ зыхуэныкъуэну\nамалхэр ирагъэгъуэтыну.\n23-нэ пычыгъуэ\nДэтхэнэ зы цӏыхум хуитыныгъэ иІэщ лэжьэну, и\nӏуэхур хуиту къыхихыну, захуагъэкӏэ икӏи хуэфӏ\nамалхэмкӏэ лэжьэну икӏи ӏуэхуншагъэм\nкъыщахъумэну.\nДэтхэнэ зы цӏыхум хуитыныгъэ иӏэщ зэхэгъэжыншэу\nзэхуэдэ ӏуэху папщӏэ зэхуэдэ лэжьапщӏэ къратыну.\nДэтхэнэ зы цӏыхум хуитыныгъэ иӏэщ езыри и\nунагъуэри цӏыхум хуэфэщэн псэукӏэ иӏэу\nзыгъэпсэун, щыхуейм деж зылъыӏэсыфыну социалнэ\nхъумэныгъэхэмкӏэ щӏэгъэбыдауэ зы псэукӏэ амал\nкъезытын зы лэжьапщӏэ хуэфӏ къыӏэрыхьэну.\nДэтхэнэ зы цӏыхум хуитыныгъэ иӏэщ езым и фӏагъэ\nпапщӏэ хасэ (профсоюз, сендикэ) зэхишэну,\nапхуэдэ зэхэшам хыхьэну, хэтыну.\n24-нэ пычыгъуэ\nДэтхэнэ зы цӏыхум хуитыныгъэ иІэщ зигъэпэсэхуну,\nи нэгу зригъэужьыну, псом хуэмыдэу и лъэжьэгъуэ\nпӏалъэр цӏыху хуэфащэ щапхъэм иту\nкъыхуагъэпсыну, пӏалъэ гъэнэхуакӏэ и\nлъэжьапщӏэри къратурэ гъэпсэхуакӏуэ дэкӏыну.\n25-нэ пычыгъуэ"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "034487abedc3aaed21c8c04068e44791",
            "Index": 5,
            "Label": "6",
            "Size": [
                595.0,
                842.0
            ],
            "Text": "Дэтхэнэ зы цӏыхум хуитыныгъэ иІэщ езыри и\nунагъуэри узыншэн, тхъэгъуэ хуэфащэ иӏэу псэун\nпапщӏэ шхыныгъуэ, фащэ, унэ икӏи медицинскэ\nдэӏэпыкъуныгъэ игъуэтыну. Хэти хуитыныгъэ иӏэщ,\nӏуэхуншагъэ, сымаджагъэ, хукъуагъэ,\nлӏыгъуабагъэ, фызабагъэ, жьыгъэ икӏи езым\nимыӏэщӏагъэ ӏуэхугъуэхэм къыхэкӏ амалыншагъэ,\nтхьэмыщкӏагъэ къылъысу щытмэ къыщахъумэну,\nкърагъэлыну.\nАнэхэмрэ сабийхэмрэ хуитыныгъэ яӏэщ хэхауэ\nкъыкӏэлъыплъынхэу, къыдэӏэпыкъунхэу. Зэрыша\nзэлӏ-зэфыз и бынуи зэмыщхьэгъусэхэм къалъхуауи\nщыррет, сабий псоми я зэхуэдэу, зэхэгъэжыншэу\nхуагъэщхьэпэр а зы социалнэ къэхъумэныгъэ\nамалхэр.\n26-нэ пычыгъуэ\nДэтхэнэ зы цӏыхур хуитщ гъэсэныгъэ\nзэригъэгъуэтыну. Гъэсэныгъэр, нэхъ мащӏэ дыдэу\nкъапщтэмэ икӏи лъабжьэ гъэсэныгъэр ахъшэншэщ.\nПэщӏэдзэ гъэсэныгъэр зумыгъэӏэнкІэ амал зимыІэуэ\nегъэзыгъуэщ. Техникэ икӏи ӏэщӏагъэ гъэсэныгъэр\nхэти хузэӏухагъэнущ. Ипщэ гъэсэныгъэр\nзэхэгъэжыншэу хэти хузэӏухауэ щытын хуейщ езым\nи сэнауш (талант) елъытауэ.\nГъэсэныгъэр цӏыхум и цӏыхугъэм икъуу\nзригъэужьыным хуэфӏыу гъэпсауэ икӏи цӏыху\nхуэфащэхэмрэ хуитыныгъэ нэхъыщхьэхэмрэ хуащӏ\nщӏыхьыр, лъытэныгъэр игъэлъэщыным,\nщӏигъэбыдэным хуэунэтӏауэ щытын хуейщ.\nГъэсэныгъэм цӏыхухэр хущӏигъэкъун хуейщ расэ\nпсоми, лъэпкъ псоми, дин гуп псоми я зэхуакум\nгулъытэ, зэгурыӏуэ, зэхуэфӏныгъэ, зэныбжьэгъугъэ\nдэлъыну икӏи мамырныгъэр къихъумэн папщӏэ\nДунейпсо Къэрал Зэгухьэныгъэм иригъэкӏуэкӏ\nлъэжьыгъэм зригъэужьу щытын хуейщ.\nСабийхэм ирагъэгъуэтыну гъэсэныгъэр\nзыхуэдэнур къыхэзыхыну хуитыр, псом япэрауэ и\nанэ-адэрщ.\n27-нэ пычыгъуэ\nХэти хуитыныгъэ иІэщ цІыхубэм и щӏэнхабзэ гъащӏэм\nхуиту ныхыхьэну, гъуазджэр зыхуигъэщхьэпэну,\nщӏэныгъэ зыужьыныгъэм хэтыну икӏи ар\nзыхуигъэщхьэпэну.\nХэти хуитыныгъэ иӏэщ езым къигъэщӏа щӏэныгъэ,\nжьабзэ (литературэ), гъуазджэ ӏэщӏагъэхэм\nмылъкуу, пщӏэуэ, щӏыхьуэ къыпэкӏуэу хъуар\nкъыхуахъумэну."
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "33a288b0b0167d4dc9dcc2c5209e5759",
            "Index": 6,
            "Label": "7",
            "Size": [
                595.0,
                842.0
            ],
            "Text": "28-нэ пычыгъуэ\nХэти хуэфащэщ мы джэпсалъэм къыщыхэщ цӏыху\nхуэфащэхэмрэ хуитыныгъэхэмрэ щагъэзэщӏэфыну\nзы социалнэ икӏи дунейпсо гъэпсыкӏэ системэ\nщыӏэну.\n29-нэ пычыгъуэ\nХэти езым и цӏыхугъэм хуиту икӏи икъуу\nзригъэужьыну амал къезыт цӏыхубэ жылагъуэми\nкъэралми хуищӏэжыпхъэ пщэрылъхэр иӏэщ.\nХэти и хуэфащэхэр зыщыхуигъэщхьэпэкӏэ икӏи и\nхуитыныгъэхэр щызэрихьэкӏэ, нэгъуэщӏхэм я\nхуэфащэхэмрэ я хуитыныгъэхэмрэ хуэгъэпэжын,\nабыхэм щӏыхь, лъытэныгъэ къыхуегъэщӏын икӏи\nдемократичэскэ жылагъуэм зэдащтэ щэнхабзэр\n(этикэр), жылагъуэ гъэпсыкӏэр, щыӏэкӏэр\nегъэфӏэкӏуэным и амалхэр къэхъума хъун папщӏэ\nхэхауэ къэрал хабзэкӏэ гъэнэхуа гъунапкъэхэм\nепхауэ щытщ.\nДауи иррехъу, мы цӏыху хуэфащэхэмрэ\nхуитыныгъэхэмрэ зыхуэбгъэщхьэпэ, зепхьэ\nхъунукъым Дунейпсо Къэрал Зэгухьам и гурылъ-\nгурыщӏэхэмрэ и бзыпхъэхэмрэ (принципхэмрэ)\nкъемызэгъыу.\n30-нэ пычыгъуэ\nМы джэпсалъэм къыхиубыдэ дэтхэнэ зы хабзэ\nгъэувар зыгурыбгъаӏуэ хъунукъым мыбы\nкъыщиӏуэтыкӏа хабзэ гъэувахэм щыщ гуэр иӏэтыну,\nиукъуэну дэтхэнэ зы къэрали, гупи, нэрыбги\nхуитыныгъэ ирит хуэдэу."
        }
    }
}

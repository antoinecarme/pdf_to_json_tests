{
    "MetaData": {
        "Author": null,
        "Creation_Date": 1581467530,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "9977bafafa94472888a79b8eac016a4c",
            "Index": 0,
            "Label": "1",
            "Size": [
                595.0,
                842.0
            ],
            "Text": "JERA TOTE PIYANLE TSA'CHILACHI MANTA\n1948 wa'tate, diciembre pete, 10 ma jo'sa, Man Junín Junla, wa sanbeleya ke'to, jera tote piyanle, Tsa'chila\nchuminlachi, manta larelakenue, aman ya mantalari, inte joe, jun tsankenatenchi, ya sanbeleyanann jera\npayilaka, in mantaka pila lare'to, yalachi tobi tileti merawola ke'sa, mantanue, pila yalabi, junshi tileti.\nNiya i'to in manta lonun pa'tinun\nTen ila inue, paka i'tuto nenanci, jera tote panshi jono, yari jeralela miranun joe, piyanle tsa'chilachi mantaka,\nmonanti aratalu wini i'to, tsa'chi bolonlaka, yu'kapiyarechike tenfeno i'tonunka.\nTen ila inue, piyanle tsa'chilachi mantaka, mi i'toto, junshi mira'tonan kumana kurato, layan tsa'chilaka, layan\nse i'ton kilakenae, junto tsa'chila fe munaranunka, panshi junshi wepanatu'to, nena'sa, tsankenan tikati ya'chi\ntenka janunka pano pode i'sa joe.\nTen ila inue, piyanle tsa'chilachi mantaka, sonban manta shuwachun, yape tsa'chila, mantaminlaka be'ko pala\nke'tusa.\nTen ila inue, piyanle payila sele sonrala'sa, a'ko kuwenta jonola jonunka.\nTen ila inue, tsa'chi bolonla, Man Junnín jominlachi, to tenpe chuminlari, yala tala, sen manta lare'to, sonala\njunshi unilala, man inin i'to, tikati se lare'to, panshi sonano junshi tileti nenano pode inolajo eke.\nTen ila inue, jera payila, yala tala pura ikala jonunka, in mantaka sele kirato, junshi merato, piyanlela sele\nsonrala'sa, shuwachun. Junshi\nTen ila inue, in mantaka, tenkachike shuwato, sejoe ti'to, layan fe sele kirala ke'chuna eke.\nWa sanbeleya\nLarenae"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "92cb3dc89d9c57cde1f26d4acaebfb2f",
            "Index": 1,
            "Label": "2",
            "Size": [
                595.0,
                842.0
            ],
            "Text": "Jera tote, piyanle tsa'chilachi manta\nYape, piyanle payila, tenkachikenan, kechike tenfela ke'sa, tsano pode i'chun, yalari, pila mi inaminlaka\nmikarenolajoe, yape, tenkachike shuwato, inte junshi orachinan, uyan payila, tsan joe ti'to, yalanan in\nmantaka, yalachi pe shuwalake'sa.\n1. Manta\nPiyanle tsa'chila, mankarijun, junshi manta tan, in tobi jaminlajoyoe, titi mi, tenka kano min, junshi, tsa'chila\ntala, sen jono min.\n2. Manta\nJera Tsa'chila, in mantabiri, panshi junshi tileti nenano pode inojoe, kirano i'toe, ti fi'ki, nunchi nechi\njonunka, ti kere imin jonunka, ti mi tanunka, na ika jonunka, o niyanti jonunka kirano i'toe\nTsankenan, kirano i'toe, ya chununte ti payi jonunka o mani man tsa'kumin shiri jonunka, weyanteri\ntenkachike tobi, junshi payi i'to chununka, tsanjominlabinan in manta kiranojoe.\n3. Manta\nJera tsa'chila, panshi, tileti nenano junshi niyan nanti kela ke'tusa, manta taralae.\n4. Manta\nMonanti, peyon junshi, eskalabo ta'sa, junshi jo'sa, manta i'toe.\n5. Manta\nMokananti, a'sota, padesa i'sakarin junshi pa i'to, ta'sa manta i'toe.\n6. Manta"
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "7bf82fdb78dd0515d4b9f48472fef49a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Piyanle tsa'chila, ya'chi jonunka, tileti, se tila ti'sa manta tae .\n7. Manta\nIn mantabiri, piyanlela jun tsan nan jolajoe, junto panshile kiratu'to, niyaketi se i'ton kelake nanan, ti\nmantaminlabeti pano pode inolajoe.\n8. Manta\nJara tsa'chila, panshile, yalachi manta jominka meratu'to, titi sa i'ton kela kenanan, yalachi tobi, mantamin\nchuminlabe pano pode inolajoe.\n9. Manta\nMokananti, sele kiratuminan, dono jushi lare'to eresa manta i'toe.\n10. Manta\nPanshile tsa'chi mankaka, se i'ton joe ti'to, dochi tilatinanan, jera fetola kuwentanan, tenkachike i'sha ino,\npiyanle merala ke'sa, manta tae, tsankenan jun manta kiraminlaka, tuka keminlaka ta'sa, mantanan pe joe.\n11. Manta\nPanshile tsa'chi mankaka, se kiratuminan, se i'ton kurato dochila tinanan, yari, tuka juwishiyo ke'sa manta ta\ne. tsankenan, ka'sale tikati sele jera kirasa, pan ano manta tae, junka tulo'tunari, yari, panshinan tileti nenano\npode inojoe.\nMokananti, ka'sale tsa nan, se i'ton kika jonunka sele mi i'tuminan, dobi eresa manta i'toe, tsankenan,\npanshile dono pa'tinari, nantanan, se i'tonke, dosa mantano i'toe.\n12. Manta"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "f284b2957bb5422161eb9ff3448d8ea1",
            "Index": 3,
            "Label": "4",
            "Size": [
                595.0,
                842.0
            ],
            "Text": "Mokananti, ya sonanunka, pu'kaka, ya'chi nalaka junshi ya'chi yaka, yu'ka kurato, pa'to nena'sa, manta i'toe.\nTsanke pa'sa ina'tori, in mantaka ka'to be'ko niyaketi pano pode inojoe.\n13. Manta\nMo tsa'chiti, ya'chi payibi, panshi, junshi, monanti pa'tusa nenano, pode inojoe.\nMo tsa'chiti, ya'chi payibinechi lo'to ji'to, man Jano, pode inojoe.\n14. Manta\nMo tsa'chiti, panshile, bene shu tanjala inanan, nun payibiti, ashilo pan a'to, chuno pode inojoe.\nIn mantari, payila, bolon i'to, kika jun joe, junto tsa'chi manka, junto se i'ton pa'tinari, in mantaka jamo jino\npode inola i'toe.\n15. Manta\nPiyanle tsa'chila, nashiyonalida tano, manta taralae.\nMokananti, nashiyonalida i'tosa tino, junshi uyan nashiyonalidaka ka'sa, mantano pode inola i'toe.\n16. Manta\nPiyanle unilala junshi sonala, uwan i'tobi, mobe, niyan kiranbeti, junshi nunchi nechí jominka kiratu'to,\nka'sala i'to, nalabe bolon i'to sona'sa manta joe,\nKa'sala i'chunin, unilabe junshi sonabe shiri miranolajoe.\nBolonlari, manto tsanla, se lo'sa jolajoe, junto payila, layan se ti'to kiranolajoe.\n17. Manta"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "c9c6b356c4a68196c1516f1296c8b77b",
            "Index": 4,
            "Label": "5",
            "Size": [
                595.0,
                842.0
            ],
            "Text": "Jera tsa'chila, mankari jono, o bolon i'to, sonano manta taralae.\nMokananti, ya'chi tobinechi, lare'to eresa manta i'toe.\n18. Manta\nJera Tsa'chila, niyake tenka kano mo'kenan, Dioshika niyake kere ino mo'kinan, bolon i'to o mankari,\ntsankenan, tile Dioshika pa'to nenano mo'kenati, manta ta e.\n19. Manta\nJera tsa'chila, yalachi tenka janunka, pano manta taralae, junka monanti pashuwano i'toe, tsankenan, tibiti\njunshi,ya'chi tenka janunka, pano pode inojoe.\n20. Manta\nJera tsa'chila, tileti panshi nenano, junshi, bolon ino, manta tae.\nMokananti, pa i'to, man bolonbi pewi'sa mantanola i'toe.\n21. Manta\nJera Tsa'chila, wentekajun o wini ino, ya'chi payi tenchi, mantamin ino, pode inojoe.\nJera tsa'chila, yachi payibi, tibiti titi kena'to weyanlaka kuwentanan, sele kirala ke'sa manta taralae.\nTsa'chi bolonla miranolajoe, niyake yalachi mantaminlaka mumun no, jun mumunchun, voto ke'to wenteno\nlajoe, jun wentena'sa monanti kirano i'to, ya voto kemin shiri miranojoe.\n22. Manta\nJera tsa'chi, tsa'chi bolonbinechi jo'to, yaka se tilati'sa manta tae, ya chunun tobi junshi orachinan, tsankenan\nman payibi titi jomin, junbi chumin tsa'chilachi joe, yape titi ke'to kala kano, terano, mi jonunka kirawono"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "492a21ebe0ff13176961f03c679e108c",
            "Index": 5,
            "Label": "6",
            "Size": [
                595.0,
                842.0
            ],
            "Text": "junshi ya jonun se lo'sa.\n23. Manta\nJera Tsa'chila, titi keno manta taralae, ya kiranojoe ti keno mo'kenati, aman yari, senbi jonojoe, jun titi kenan\nnunbinechi, lare'to eresa manta i'toe.\nJera Tsa'chila, titi kika tenchi, sele pakara kela ke'sa, manta taralae.\nJera tsa'chila, titi kenun tenchi, kala kano manta taralae, ya'chi sona junshi nalanan sekuro tanolajoe, aman\npanshile i'tonari, uyanchi nechi sekuro neyanojoe, yape ya'chi nalabe, sele chuno pode ila i'sa.\nJera tsa'chila, ya'chi se tenchi, tibiti bolon ino pode inolajoe.\n24. Manta\nJera Tsa'chila, ja'sa ino, sen jonunbi titi keno, junshi pakara ke'to, nenabi erelake'sa manta taralae.\n25. Manta\nJera tsa'chila sene sonano, nalabe panshi jono, kiya i'tuto, sen ano fino, sen ya tano, sele se ino, junshi janpe\nino manta taralae, tsankenan panshile, kiya i'to, unika i'to, titi keno pode i'tuto, mankari pura i'to, sele\nkiralake'sanan, manta tae.\nAyan na ke'to junshi nanan, sele kirato, wa i'sa karela ke'sa manta joe, tsankenan jera nala, a'pa, ayan tan\nkuwentanan, se kirato wa i'sa karela ke'sa manta pejoe.\n26. Manta\nJera tsa'chila pila mi ino manta taralae, yari e'pe jonojoe, fe munaranunti,e'pe jo'sa joe, aman pila mi ibi jino\nkuwenta joe, tsankenan jeralela, layan pila mi ino manta taralae, yala mira la'chunae, ti mi ino mo'kinati."
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "ea5c060516d8b18785e509bacdee0e90",
            "Index": 6,
            "Label": "7",
            "Size": [
                595.0,
                842.0
            ],
            "Text": "Pilari, tsa'chilaka sen junshi tuka jo'sa, jonojoe, pata i'tuto sona'chun, panshi jo'chun, tikati entede i'chun,\npiyanlelabe, a'ko kuventa jo'chun. Tsankenan man Junnin jun lari, layan kiranolajoe, yape piyanle payila,\npata i'tuto sonrala'sa.\nA'pala miranolajoe, ya'chi na, ti junshi niyake pila mi i'sa tenjanan.\n27. Manta\nJera tsa'chila, chununte mi taralanunka, pe kino pode ino joe, miranunkanan mi inojoe, aman panshi1e,\njunbinechi titi se lonari, yanan pe kano manta tae.\nJera Tsa'chila, titi miranunka, tanunka, junshi ten kachike lareka junka, sele kirato kuwala ke'sa manta\ntaralae.\n28. Manta\nJera Tsa'chila, manta talarae, in manta piyanlelachi jo'sa, aman yakari tileti, fi'ki arare'to, merawola ke'sa,\nyape i'tsanleri pura i'tusa.\n29. Manta\nJera tsa'chila, yalachi komunabi manta taralae, junka merato, ya jonunka, jaminkanan se larede ji'chunae.\nTsankenan, manta ta'tonan, miranojoe, weyan mantalari ya se jo'sa jo eke, junto shiri, panshi junshi ya ti\nmanta tanunka kirato, weyan tsa'chilabe, panshi jono pode i'chunae.\nIn mantalari, numatoti, man Junin Junlaka, be'ko pa'to, se i'toe tino i'tolajoe, jun tsanchunin mirano lajoe,\nniya i'to in manta lare kalajonunka.\n30. Manta\nIn mantakari, monanti, ti payilati junshi bolonlati, tenka muna, se i'toe ti'to, piyarechike, tenfenola i'toe."
        },
        "7": {
            "Attributes": [],
            "Image": "c73fa6d0a7458f672d0c7a51dcf083f9",
            "Index": 7,
            "Label": "8",
            "Size": [
                595.0,
                842.0
            ],
            "Text": ""
        }
    }
}

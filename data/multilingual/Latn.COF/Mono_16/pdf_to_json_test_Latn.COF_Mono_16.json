{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467585,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "JERA TOTE PIYANLE TSA'CHILACHI MANTA\n1948 wa'tate, diciembre pete, 10 ma jo'sa, Man Jun\u00edn Junla, wa sanbeleya\nke'to, jera tote piyanle, Tsa'chila chuminlachi, manta larelakenue, aman\nya mantalari, inte joe, jun tsankenatenchi, ya sanbeleyanann jera\npayilaka, in mantaka pila lare'to, yalachi tobi tileti merawola ke'sa,\nmantanue, pila yalabi, junshi tileti.\nNiya i'to in manta lonun pa'tinun\nTen ila inue, paka i'tuto nenanci, jera tote panshi jono, yari jeralela\nmiranun joe, piyanle tsa'chilachi mantaka, monanti aratalu wini i'to,\ntsa'chi bolonlaka, yu'kapiyarechike tenfeno i'tonunka.\nTen ila inue, piyanle tsa'chilachi mantaka, mi i'toto, junshi mira'tonan\nkumana kurato, layan tsa'chilaka, layan se i'ton kilakenae, junto\ntsa'chila fe munaranunka, panshi junshi wepanatu'to, nena'sa, tsankenan\ntikati ya'chi tenka janunka pano pode i'sa joe.\nTen ila inue, piyanle tsa'chilachi mantaka, sonban manta shuwachun, yape\ntsa'chila, mantaminlaka be'ko pala ke'tusa.\nTen ila inue, piyanle payila sele sonrala'sa, a'ko kuwenta jonola\njonunka.\nTen ila inue, tsa'chi bolonla, Man Junn\u00edn jominlachi, to tenpe\nchuminlari, yala tala, sen manta lare'to, sonala junshi unilala, man\ninin i'to, tikati se lare'to, panshi sonano junshi tileti nenano pode\ninolajo eke.\nTen ila inue, jera payila, yala tala pura ikala jonunka, in mantaka sele\nkirato, junshi merato, piyanlela sele sonrala'sa, shuwachun. Junshi\nTen ila inue, in mantaka, tenkachike shuwato, sejoe ti'to, layan fe sele\nkirala ke'chuna eke.\nWa sanbeleya\nLarenae\nJera tote, piyanle tsa'chilachi manta\nYape, piyanle payila, tenkachikenan, kechike tenfela ke'sa, tsano pode\ni'chun, yalari, pila mi inaminlaka mikarenolajoe, yape, tenkachike\nshuwato, inte junshi orachinan, uyan payila, tsan joe ti'to, yalanan in\nmantaka, yalachi pe shuwalake'sa.\n1. Manta\nPiyanle tsa'chila, mankarijun, junshi manta tan, in tobi jaminlajoyoe,\ntiti mi, tenka kano min, junshi, tsa'chila tala, sen jono min.\n2. Manta\nJera Tsa'chila, in mantabiri, panshi junshi tileti nenano pode inojoe,\nkirano i'toe, ti fi'ki, nunchi nechi jonunka, ti kere imin jonunka, ti",
            "Image": "906d1038531d0bdfbb339b98fd1a38f3"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "mi tanunka, na ika jonunka, o niyanti jonunka kirano i'toe\nTsankenan, kirano i'toe, ya chununte ti payi jonunka o mani man\ntsa'kumin shiri jonunka, weyanteri tenkachike tobi, junshi payi i'to\nchununka, tsanjominlabinan in manta kiranojoe.\n3. Manta\nJera tsa'chila, panshi, tileti nenano junshi niyan nanti kela ke'tusa,\nmanta taralae.\n4. Manta\nMonanti, peyon junshi, eskalabo ta'sa, junshi jo'sa, manta i'toe.\n5. Manta\nMokananti, a'sota, padesa i'sakarin junshi pa i'to, ta'sa manta i'toe.\n6. Manta\nPiyanle tsa'chila, ya'chi jonunka, tileti, se tila ti'sa manta tae .\n7. Manta\nIn mantabiri, piyanlela jun tsan nan jolajoe, junto panshile kiratu'to,\nniyaketi se i'ton kelake nanan, ti mantaminlabeti pano pode inolajoe.\n8. Manta\nJara tsa'chila, panshile, yalachi manta jominka meratu'to, titi sa i'ton\nkela kenanan, yalachi tobi, mantamin chuminlabe pano pode inolajoe.\n9. Manta\nMokananti, sele kiratuminan, dono jushi lare'to eresa manta i'toe.\n10. Manta\nPanshile tsa'chi mankaka, se i'ton joe ti'to, dochi tilatinanan, jera\nfetola kuwentanan, tenkachike i'sha ino, piyanle merala ke'sa, manta\ntae, tsankenan jun manta kiraminlaka, tuka keminlaka ta'sa, mantanan pe\njoe.\n11. Manta\nPanshile tsa'chi mankaka, se kiratuminan, se i'ton kurato dochila\ntinanan, yari, tuka juwishiyo ke'sa manta ta e. tsankenan, ka'sale\ntikati sele jera kirasa, pan ano manta tae, junka tulo'tunari, yari,\npanshinan tileti nenano pode inojoe.\nMokananti, ka'sale tsa nan, se i'ton kika jonunka sele mi i'tuminan,\ndobi eresa manta i'toe, tsankenan, panshile dono pa'tinari, nantanan, se\ni'tonke, dosa mantano i'toe.\n12. Manta",
            "Image": "2b0322b02da4bd6d91b73783ea13d04e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mokananti, ya sonanunka, pu'kaka, ya'chi nalaka junshi ya'chi yaka,\nyu'ka kurato, pa'to nena'sa, manta i'toe. Tsanke pa'sa ina'tori, in\nmantaka ka'to be'ko niyaketi pano pode inojoe.\n13. Manta\nMo tsa'chiti, ya'chi payibi, panshi, junshi, monanti pa'tusa nenano,\npode inojoe.\nMo tsa'chiti, ya'chi payibinechi lo'to ji'to, man Jano, pode inojoe.\n14. Manta\nMo tsa'chiti, panshile, bene shu tanjala inanan, nun payibiti, ashilo\npan a'to, chuno pode inojoe.\nIn mantari, payila, bolon i'to, kika jun joe, junto tsa'chi manka, junto\nse i'ton pa'tinari, in mantaka jamo jino pode inola i'toe.\n15. Manta\nPiyanle tsa'chila, nashiyonalida tano, manta taralae.\nMokananti, nashiyonalida i'tosa tino, junshi uyan nashiyonalidaka ka'sa,\nmantano pode inola i'toe.\n16. Manta\nPiyanle unilala junshi sonala, uwan i'tobi, mobe, niyan kiranbeti,\njunshi nunchi nech\u00ed jominka kiratu'to, ka'sala i'to, nalabe bolon i'to\nsona'sa manta joe,\nKa'sala i'chunin, unilabe junshi sonabe shiri miranolajoe.\nBolonlari, manto tsanla, se lo'sa jolajoe, junto payila, layan se ti'to\nkiranolajoe.\n17. Manta\nJera tsa'chila, mankari jono, o bolon i'to, sonano manta taralae.\nMokananti, ya'chi tobinechi, lare'to eresa manta i'toe.\n18. Manta\nJera Tsa'chila, niyake tenka kano mo'kenan, Dioshika niyake kere ino\nmo'kinan, bolon i'to o mankari, tsankenan, tile Dioshika pa'to nenano\nmo'kenati, manta ta e.\n19. Manta\nJera tsa'chila, yalachi tenka janunka, pano manta taralae, junka monanti\npashuwano i'toe, tsankenan, tibiti junshi,ya'chi tenka janunka, pano\npode inojoe.\n20. Manta",
            "Image": "f00db0b52eac743995b39ef020c55a13"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Jera tsa'chila, tileti panshi nenano, junshi, bolon ino, manta tae.\nMokananti, pa i'to, man bolonbi pewi'sa mantanola i'toe.\n21. Manta\nJera Tsa'chila, wentekajun o wini ino, ya'chi payi tenchi, mantamin ino,\npode inojoe.\nJera tsa'chila, yachi payibi, tibiti titi kena'to weyanlaka kuwentanan,\nsele kirala ke'sa manta taralae.\nTsa'chi bolonla miranolajoe, niyake yalachi mantaminlaka mumun no, jun\nmumunchun, voto ke'to wenteno lajoe, jun wentena'sa monanti kirano i'to,\nya voto kemin shiri miranojoe.\n22. Manta\nJera tsa'chi, tsa'chi bolonbinechi jo'to, yaka se tilati'sa manta tae,\nya chunun tobi junshi orachinan, tsankenan man payibi titi jomin, junbi\nchumin tsa'chilachi joe, yape titi ke'to kala kano, terano, mi jonunka\nkirawono junshi ya jonun se lo'sa.\n23. Manta\nJera Tsa'chila, titi keno manta taralae, ya kiranojoe ti keno mo'kenati,\naman yari, senbi jonojoe, jun titi kenan nunbinechi, lare'to eresa manta\ni'toe.\nJera Tsa'chila, titi kika tenchi, sele pakara kela ke'sa, manta taralae.\nJera tsa'chila, titi kenun tenchi, kala kano manta taralae, ya'chi sona\njunshi nalanan sekuro tanolajoe, aman panshile i'tonari, uyanchi nechi\nsekuro neyanojoe, yape ya'chi nalabe, sele chuno pode ila i'sa.\nJera tsa'chila, ya'chi se tenchi, tibiti bolon ino pode inolajoe.\n24. Manta\nJera Tsa'chila, ja'sa ino, sen jonunbi titi keno, junshi pakara ke'to,\nnenabi erelake'sa manta taralae.\n25. Manta\nJera tsa'chila sene sonano, nalabe panshi jono, kiya i'tuto, sen ano\nfino, sen ya tano, sele se ino, junshi janpe ino manta taralae,\ntsankenan panshile, kiya i'to, unika i'to, titi keno pode i'tuto,\nmankari pura i'to, sele kiralake'sanan, manta tae.\nAyan na ke'to junshi nanan, sele kirato, wa i'sa karela ke'sa manta joe,\ntsankenan jera nala, a'pa, ayan tan kuwentanan, se kirato wa i'sa karela\nke'sa manta pejoe.\n26. Manta\nJera tsa'chila pila mi ino manta taralae, yari e'pe jonojoe, fe\nmunaranunti,e'pe jo'sa joe, aman pila mi ibi jino kuwenta joe, tsankenan",
            "Image": "f5349814e6ddb6a09990628c08673d70"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "jeralela, layan pila mi ino manta taralae, yala mira la'chunae, ti mi\nino mo'kinati.\nPilari, tsa'chilaka sen junshi tuka jo'sa, jonojoe, pata i'tuto\nsona'chun, panshi jo'chun, tikati entede i'chun, piyanlelabe, a'ko\nkuventa jo'chun. Tsankenan man Junnin jun lari, layan kiranolajoe, yape\npiyanle payila, pata i'tuto sonrala'sa.\nA'pala miranolajoe, ya'chi na, ti junshi niyake pila mi i'sa tenjanan.\n27. Manta\nJera tsa'chila, chununte mi taralanunka, pe kino pode ino joe,\nmiranunkanan mi inojoe, aman panshi1e, junbinechi titi se lonari, yanan\npe kano manta tae.\nJera Tsa'chila, titi miranunka, tanunka, junshi ten kachike lareka\njunka, sele kirato kuwala ke'sa manta taralae.\n28. Manta\nJera Tsa'chila, manta talarae, in manta piyanlelachi jo'sa, aman yakari\ntileti, fi'ki arare'to, merawola ke'sa, yape i'tsanleri pura i'tusa.\n29. Manta\nJera tsa'chila, yalachi komunabi manta taralae, junka merato, ya\njonunka, jaminkanan se larede ji'chunae.\nTsankenan, manta ta'tonan, miranojoe, weyan mantalari ya se jo'sa jo\neke, junto shiri, panshi junshi ya ti manta tanunka kirato, weyan\ntsa'chilabe, panshi jono pode i'chunae.\nIn mantalari, numatoti, man Junin Junlaka, be'ko pa'to, se i'toe tino\ni'tolajoe, jun tsanchunin mirano lajoe, niya i'to in manta lare\nkalajonunka.\n30. Manta\nIn mantakari, monanti, ti payilati junshi bolonlati, tenka muna, se\ni'toe ti'to, piyarechike, tenfenola i'toe.",
            "Image": "42333dca3ce3c04ba33775b79001f8ad"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471410,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "D\u00c9CLAR\u00c5CION UNIVERS\u00c8LE D\u00c8S DRE\u00dbTS D'L'OME\n[Preamble]\nIl a stu ad'm\u00e8tu 'ne f\u00e8ye po totes\nQui l'fondemint d\u00e8-l'l\u00eeb\u00e8t\u00e9, d\u00e8-l djustice \u00e8t d\u00e8-l'p\u00e5ye tot-av\u00e5 l'monde,\nc'\u00e8st l'rik'nohnance d\u00e8-l'dignit\u00e9 qu'\u00e8st l'pr\u00f4pe di tos l\u00e8s-omes \u00e8t d\u00e8s\ndre\u00fbts \u00e9g\u00e2ls qu'ils ont \u00e8t qu'on n'\u00e8lzi pout m\u00e8skeure;\nQui l'f\u00eat' d\u00e8 n'in rik'nohe ou d\u00e8 foler \u00e5s p\u00eeds les dre\u00fbts d'l'ome ont\nk'd\u00fb sacwants a rabah\u00ee \u00e8t brut\u00e5lizer l's-\u00f4tes d'ine t\u00e8le man\u00eere qui\nl'consyince di l'\u00fbmanit\u00e9 \u00e8nn'a stu r\u00e9volt\u00eaye;\nQui l'pus grand \u00e8spw\u00e9r d\u00e8s djins, c'\u00e8st l'av\u00e9n'mint d'on monde wice qui\nl\u00e8s-omes s\u00e8ront l\u00eebes d\u00e8 dj\u00e5ser \u00e8t d\u00e8 cre\u00fbre, tot-z-\u00e8stant d'hal\u00e9s d\u00e8-\nl'sogne \u00e8t d\u00e8-l'miz\u00e9re;\nQui l\u00e8s dre\u00fbts d'l'ome div\u00e8t-\u00e8sse ptot\u00e9j\u00e9s d'on r\u00e8djime di dre\u00fbt di t\u00e9le\nd\u00f4rt qui l'ome \u00e8nn'arive nin a l'r\u00e8vole disconte l'abus d\u00e8 pouvw\u00e9r \u00e8t\nl'ass\u00e8rvih'mint, f\u00e5te d'ave\u00fbr situ acont\u00e9 \u00e8t apr\u00e8s ave\u00fbr tot f\u00e8t po-z-\n\u00e8sse rik'nohou;\nQu'i f\u00e5t m\u00e8te \u00e8n-avant, \u00e5-d'-dize\u00fbr di tot, l'amiti\u00e9 inte l\u00e8s pe\u00fbpes \u00e8t\nles n\u00e5cions;\nQui l\u00e8s pe\u00fbpes d\u00e8s N\u00e5cions-Unies ont volou r'd\u00eere chal le\u00fb fw\u00e9 divins\nl\u00e8s dre\u00fbts natur\u00e9ls di l'ome, divins l'dignit\u00e9 \u00e8t l'vale\u00fbr d\u00e8s djins,\ndivins l'\u00e9g\u00e5lit\u00e9 d\u00e8s dre\u00fbts inte l\u00e8s-omes \u00e8t l\u00e8s feumes, \u00e8t qu'il ont\ndit le\u00fb vol't\u00e9 d\u00e8 f\u00e9 tot po m\u00e8te \u00e8n-al\u00e8dje li progr\u00e8s soci\u00e5l \u00e8t po m\u00e8te\n\u00e8 pl\u00e8ce d\u00e8s todi m\u00e8ye\u00fbz\u00e8s condicions d\u00e8 viker divins 'ne l\u00eeb\u00e8rt\u00e9 todi\nplus grande;\nQui l\u00e8s-Etats Mambes s'ont-st-\u00e9gadj\u00ee a m\u00e8te \u00e8n-o\u00fbve po d'bon li r\u00e8sp\u00e8t\nd\u00e8s dre\u00fbts d'l'ome \u00e8t d's\u00e8s vr\u00eayes l\u00eeb\u00e8rt\u00e9s tot-av\u00e5 l'monde, avou on c\u00f4p\ndi spale di l'Organiz\u00e5cion d\u00e8s N\u00e5cions-Unies;\nQu'ine minme \u00eed\u00e8ye di c\u00e8s dre\u00fbts \u00e8t d'c\u00e8s l\u00eeb\u00e8rt\u00e9s-chal \u00e8st d\u00e8-l'pus\nh\u00f4te importance po pole\u00fbr tini vr\u00eamint ciste \u00e8gadj'mint-la.\nL'ASSIMBL\u00caYE G\u00c9N\u00c9R\u00c5LE proclame li pr\u00e9zinte\nD\u00c9CLAR\u00c5CION UNIVERS\u00c8LE D\u00c8S DRE\u00dbTS D'L'OME come \u00e8stant l\u00e8s vale\u00fbrs qui\ntos l\u00e8s pe\u00fbpes \u00e8t totes l\u00e8s n\u00e5tions divr\u00eet m\u00e8te \u00e8n-ouve. Qui l\u00e8s cis qui\nt'n\u00e8t l'vi\u00e8rna d\u00e8s s\u00f4ci\u00e9t\u00e9s tot comme chaskeun' \u00e5 r\u00e8s, avou djo\u00fbrmay\ncisse D\u00e8clar\u00e5cion \u00e8 l'tiesse, say\u00e8sse d\u00e8 m\u00e8te \u00e8n-avant li r\u00e8sp\u00e8t d'c\u00e8s\ndre\u00fbts \u00e8t l\u00eebert\u00e9s-chal, divins l\u00e8s scoles \u00e8t l'\u00e9duc\u00e5cion po nn'ariver,\npitchote a midjote, gr\u00e5ce a d\u00e8s m\u00e8ze\u00fbres nacion\u00e5les \u00e8t internacion\u00e5les,\na 'ne rik'nohance di c\u00e8s dre\u00fbts \u00e8t d'c\u00e8s l\u00eebert\u00e9s-la, po qu'i s\u00e8y\u00e8sse\nm\u00e8tous \u00e8n-al\u00e8dje po d'bon tot av\u00e5 l'monde, ot'tant po l\u00e8s popul\u00e5cions\nd\u00e8s-Etats Mambes z\u00e8ls minmes qui po l\u00e8s cisses d\u00e8s t\u00e9res qui sont d'zos\nle\u00fb k'd\u00fbhance.\nArtike prum\u00ee (1)",
            "Image": "24a54ec4712ab2be9ee081a1b46de748"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tos l\u00e8s-omes vin\u00e8t-st-\u00e5 monde l\u00eebes, \u00e8t so-l'minme p\u00eed po \u00e7ou qu'\u00e8nn'\u00e8st\nd'leu dignit\u00e9 \u00e8t d'leus dre\u00fbts. I n'sont nin fo\u00fb r\u00eazon \u00e8t-z-ont-i le\u00fb\nconsyince po z\u00e8ls, \u00e7ou qu'\u00e8lz\u00e8s de\u00fbt miner a s'kid\u00fbre onk' po l'\u00f4te tot\ncome d\u00e8s fr\u00e9s.\nArtike de\u00fbzinme (2)\nChaskeun', se\u00fby-t-i ome ou feume, pout f\u00e9 vale\u00fbr tos l\u00e8s dre\u00fbts \u00e8t totes\nl\u00e8s l\u00eeb\u00e8rt\u00e9s qui nous sont rachou d'vins l'pr\u00e9zinte D\u00e8clar\u00e5cion, \u00e8t\nn'p\u00f4r\u00e8t-on prinde nouk' po mons qu'i n'\u00e8st a c\u00e5se di s'race, d\u00e8-l'cole\u00fbr\ndi s'p\u00e8, di s'lingadje, di \u00e7ou qu'i cre\u00fbt, di s\u00e8s-\u00eed\u00e8yes so-l'politique\nou so tot \u00f4te tchw\u00e8s, di qu\u00e9 payis qu'i provint, di s'condicion d'ritche\nou d'p\u00f4ve, d\u00e8-l'contr\u00eaye wice qu'il a v\u00e8you l'djou ou bin d'tot minme\nqw\u00e8 qui \u00e7'se\u00fbye.\nDi pus' nolu n'de\u00fbt p\u00e5ti\npayis, qui l'contr\u00eaye ou\nind\u00e9pandants, nin m\u00easses\ndre\u00fbts, \u00e8t m\u00e5gr\u00e9 tot \u00e7ou\nd\u00e8-l'condicion di s'patr\u00e8ye rap\u00f4rt \u00e5s-\u00f4tes\nl'payis di d'wice qu'i provint sey\u00e8sse\ndi z\u00e8ls po d'bon ou bin rastrindou d'vins le\u00fbs\nqu'on p\u00f4re\u00fbt t\u00fbzer di le\u00fb gouv\u00e8rnumint.\nArtike tre\u00fbzinme (3)\nChaskeun' a dre\u00fbt a-l'vic\u00e5r\u00e8ye, a-l'\u00eebert\u00e9 \u00e8t a-l's\u00fbret\u00e9 po lu minme.\nArticle qwatrinme (4)\nNolu n's\u00e8r\u00e8 t'nou come \u00e8scl\u00e5ve ou ovr\u00ee sins sal\u00eare, l'\u00e8clavadje di tote\ns\u00f4rt, tot come d\u00e8 f\u00e9 martich\u00ee d\u00e8s-\u00e8scl\u00e5ves di tot l'minme qu\u00e9le man\u00eere\nsont disfindous.\nArtike cinquinme (5)\nNolu n'p\u00f4r\u00e8t-\u00e8sse m\u00e5 tr\u00eati, m\u00e8tou a-l'torte\u00fbre, ou rabahi avou d\u00e8s\ncruw\u00e9l\u00e8s ponnes nin d\u00e8gnes d'in-ome.\nArtike sihinme (6)\nChaskeun' a l'dre\u00fbt d'\u00e8sse rik'nohou tot-av\u00e5 po \u00e7ou qu'il \u00e8st sorlon si\nlw\u00e8 tot come s\u00e8s dre\u00fbts.\nArtike s\u00e8tinme (7)\nTurtos sont so-l'minme p\u00eed po d'vant li lw\u00e8 \u00e8t turtos ont dre\u00fbt d'\u00e8sse\nprot\u00e9j\u00e9s d'-l'minme man\u00eere pa li lw\u00e8. Turtos ont dre\u00fbt a 'ne minme\npr\u00f4t\u00e8csion po n'nin \u00e8sse m\u00e8tous so-l'cost\u00e9 d'ine man\u00eere qu'\u00eere\u00fbt\ndisconte li pr\u00e9zinte D\u00e8clar\u00e5cion, mins ossu disconte to \u00e7ou qu'p\u00f4re\u00fbt\nminer a garanti onk \u00e8t nin l'\u00f4te ou a tote s\u00f4rt di pr\u00e9f\u00e9rince.\nArtike \u00fbtinme (8)\nChaskeun' a l'dre\u00fbt d's'aler plinde \u00e8t d'\u00e8sse \u00e8tindou po d'bon d\u00e8-\nl'justice comp\u00e9tinte di s'payis, di tot \u00e7ou qu's\u00e8re\u00fbt f\u00eat po m\u00e8te a m\u00e5\nl\u00e8s m\u00easses dre\u00fbts qu'l\u00ee sont rik'nohous d\u00e8-l'constitucion ou bin d\u00e8s\nlw\u00e8s.\nArtike no\u00fbvinme (9)",
            "Image": "9ecdc2da5a00c5e8542ae95f019f9e7f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nolu n'pout-\u00e8sse sins r\u00eazon tcho\u00fbki \u00e8-l'pote, tinou \u00e8pr\u00eeh'n\u00e9 ou tch\u00e8ssi\nfo\u00fb di s'payis.\nArtike d\u00eehinme (10)\nChaskeun' a l'dre\u00fbt d'\u00e8sse \u00e8tindou d'ine minme man\u00eere, divant tot\nl'monde \u00e8t sins tot\u00e8s f\u00eat\u00e8s-\u00eed\u00e8yes, divant on tribun\u00e5l ind\u00e9pendant \u00e8t\ndjusse qui d\u00e8cid'r\u00e9 d's\u00e8s dre\u00fbts ou bin d's\u00e8s d'vw\u00e9rs, tot come l\u00ee\nr'vint l'dre\u00fbt di s'disfinde di \u00e7ou qu'on l\u00ee r'proche ou bin d'\u00e7ou qu'on\nl'acuse.\nArtike onzinme (11)\nTot qu\u00ee \u00e8-st-acus\u00e9 d'ine m\u00e5cule de\u00fbt-\u00e8sse tinou po \u00e8nocint d'\u00e7ou qu'on\nl\u00ee r'proche disqu'a tant qu'i se\u00fbye rik'nohou coup\u00e5be, \u00e8co f\u00e5t-i qui s-\nproc\u00e8s se\u00fbye public, qui totes l\u00e8s r\u00e8gues s\u00e8y\u00e8sse r\u00e8sp\u00e8ct\u00eayes \u00e8t qu'il\n\u00e5ye avou l'dre\u00fbt di s'disfinde po d'bon.\nNolu n'pout-\u00e8sse cond\u00e5n\u00e9 po 'ne sacw\u00e8 qu'il a f\u00eat ou qu'i n'a nin volou\nf\u00e9 a on moumint wice qui, sorlon l\u00e8s lw\u00e8s di s'payis ou d\u00e8 monde,\n\u00e7ouchal n'\u00e8ste\u00fbt nin co 'ne f\u00e5te. De-l'minme man\u00eere, on n'\u00e8-l'p\u00f4r\u00e8 puni\npus fw\u00e8rt qu'i n'l'\u00e5re\u00fbt stu \u00e5 moumint wice qui l'af\u00eare s'a pass\u00e9.\nArtike dozinme (12)\nNouk ni p\u00f4r\u00ea aler h\u00e8rer s'nar\u00e8ne divins l'vic\u00e5r\u00e8ye, li famile d'in-\u00f4te,\nbrok\u00ee \u00ea s'mohone ou bin nah\u00ee d'vins s\u00e8s l\u00e8tes \u00e8t s\u00e8s pap\u00ees, ni l'ac's\u00fbre\ndivins si-one\u00fbr ou s'r\u00e9put\u00e5cion. Chaskeun'a l'dre\u00fbt d'\u00e8sse prot\u00e9j\u00e9 d\u00e8s\nlw\u00e8s disconte d\u00e8s s'f\u00eat\u00e8s man\u00eeres.\nArtike trazinme (13)\nChaskeun' a l'dre\u00fbt d'aler tot wice qu'i vout d'vins 'n-Etat \u00e8t d'\u00ee\ntch\u00fbzi come i vout l'pl\u00e8ce la qu'i vout d'mani.\nChaskeun' a l'dre\u00fbt d\u00e8 qwiter tot l'minme du\u00e9 payis, minme li sonk, \u00e8t\nd\u00e8 raler \u00e8 s'payis qwand i l\u00ee pl\u00eat.\nArtike catwazinme (14)\nS'il \u00e8st k'tch\u00e8ss\u00ee, chaque ome a l'dre\u00fbt d\u00e8 cw\u00e8ri a s'ahouter \u00e8t d\u00e8\ntrover on ratr\u00eat divins d\u00e8s-\u00f4tes payis.\nOn n'si pout nin ch\u00e8rvi di \u00e7'dre\u00fbt la s'on-z-\u00e8st pors\u00fbvou po 'ne m\u00e5cule\nqui li lw\u00e8 r\u00e9prouve ou po d\u00e8s ke\u00fbres qui vont disconte \u00e7ou qu'l\u00e8s\nN\u00e5cion-Unies vol\u00e8t m\u00e8te \u00e8n-avant.\nArtike qwinzinme (15)\nChaskeun' a l'dre\u00fbt a 'ne nacion\u00e5lit\u00e9.\nOn n'pout r'prinde a nolu, \u00e8t sins r\u00eazon, si nacion\u00e5lit\u00e9, tot comme si\ndre\u00fbt d'\u00e8nn\u00e8 candj\u00ee.\nArtike sazinme (16)\nSi vite qu'\u00e8nn'ont l'adje, ome \u00e8t feume, di tot l'minme qu\u00e9le race,",
            "Image": "43d92e919b05109e0d7b7060b3e96728"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nacion\u00e5lit\u00e9 ou r'lidjon, ont l'dre\u00fbt di s'marier \u00e8t d\u00e8 fonder 'ne\nfamile. Il ont l\u00e8s minmes dre\u00fbts po \u00e7ou qu'\u00e8nn'\u00e8st d\u00e8 mari\u00e8dje, tant\nqu'i sont mari\u00e9s ou s'i m'n\u00e8t a d'v\u00f4rcer.\nLi mari\u00e8dje ni s'pout f\u00e9 qui d\u00e8-l'plinne vol't\u00e9 \u00e8t d\u00e8-l'tch\u00fbze d\u00e8s cis\nqu's'ont prom\u00e8tou l\u00e8s-acw\u00e8rdances.\nLi famile c'\u00e8st l'vr\u00eaye fondemint d\u00e8-l'soci\u00e8t\u00e9, l\u00ee r'vint l'dre\u00fbt d'ine\npr\u00f4t\u00e8csion d\u00e8-l's\u00f4ci\u00e9t\u00e9 \u00e8t d'l'Etat.\nArtike d\u00ees\u00e8tinme (17)\nTot l'monde, se\u00fbye-t-i a lu tot se\u00fb ou bin avou d\u00e8s-\u00f4tes, a l'dre\u00fbt\nd'ave\u00fbr d\u00e8s bins.\nOn n'pout r'prinde s\u00e8s bins a nolu, sins bone r\u00eazon.\nArtike d\u00eeh\u00fbtinme (18)\nChaskeun' a l'dre\u00fbt d\u00e8 t\u00fbzer \u00e7ou qu'i vout, d'ave\u00fbr si consyince por lu\n\u00e8t d\u00e8 priy\u00ee tot l'minme qu\u00e9 Bon Diu, \u00e7oula vout d\u00eere ossu qu'i pout\ncandj\u00ee di r'lidjon ou bin candj\u00ee d'\u00eed\u00e8ye. Tot se\u00fb ou bin avou d\u00e8s\nk'pagnons, \u00e8 s'mohone to come \u00e5 d'fou, i pout d\u00eere tot h\u00f4t \u00e7ou qu'i\ncre\u00fbt, l'aprinde \u00e5s-\u00e8fants, tot come \u00e8nn\u00e8 f\u00e9-\u00e5r\u00e8mus ou l\u00e8s\nc\u00e9r\u00e9mon'r\u00e8yes.\nArtike d\u00ee-no\u00fbvinme (19)\nChaskeun' a l'dre\u00fbt d's\u00e8s-opinions \u00e8t l'l\u00eeb\u00e8rt\u00e9 d'\u00e8lz\u00e8s d'ner a k'nohe,\n\u00e7ou qui vout d\u00eere qu'on n\u00e8-l'p\u00f4r\u00e8 to\u00fbrm\u00e8ter po \u00e7ou qu'i t\u00fbze \u00e8t qu'i\npout cw\u00e8ri sins rat'na l\u00e8s inform\u00e5cions come l\u00e8s \u00eed\u00e8yes, \u00e8nn\u00e8 r'\u00e7ure \u00e8t\n'nn\u00e8 rip\u00e5de l\u00e5dje \u00e8t lon, minme fo\u00fb payis, \u00e8t di tot l'minme qu\u00e9le\nman\u00eere.\nArtike vintinme (20)\nChaskeun' a l'dre\u00fbt di s'rapo\u00fbler ou d's'acol\u00e8ber po 'ne bone c\u00e5se.\nNolu n'pout-\u00e8sse fw\u00e8rci d\u00e8 f\u00e9 p\u00e5rt\u00e8ye d'ine associ\u00e5cion.\nArtike vint-euninme (21)\nI r'vint a chaskeun' li dre\u00fbt d\u00e8 prinde si p\u00e5rt po \u00e7ou qu'\u00e8nn'\u00e8st d\u00e8\ntinre li vi\u00e8rna di s'payis, se\u00fbye-t-i dir\u00e8ct\u00e8mint, ou bin tot tch\u00fbzihant\nl\u00eebr\u00e8mint d\u00e8s r'pruzintants.\n2.Chaskeun' a l'minme dre\u00fbt d\u00e8 prinde on posse divins l'administr\u00e5cion\ndis s'payis.\nLi vol't\u00e9 d\u00e8 pe\u00fbpe c'\u00e8st l'fondemint d\u00e8 pouvw\u00e8r d'on gouv\u00e8rnumint; cisse\nvol't\u00e9-l\u00e0 si de\u00fbt d'ner a k'nohe divins d\u00e8s-\u00e8l\u00e8c'cions qui s\u00fbv\u00e8t l'dre\u00fbt\nd\u00e8 dje\u00fb, qu'on de\u00fbt adj\u00e8rc\u00ee a tchoke, avou l'sufradje \u00fbnivers\u00e9l : in-ome\nine vw\u00e8, \u00e8t \u00e5 v\u00f4te s\u00e8cr\u00e8t, ou di tot l'minme qu\u00e9le \u00f4te man\u00eere qui\nr\u00e8sp\u00e8ceye li l\u00eebert\u00e9 d\u00e8 ci qui de\u00fbt d'ner s'vw\u00e8s.\nArtike vint'de\u00fbzinme (22)",
            "Image": "ee3115b8b42e4096ffb63d4a27c1ee26"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Chaskeun' come mambe d\u00e8-l's\u00f4ci\u00e8t\u00e9, a dre\u00fbt a-l's\u00e9curit\u00e9 soci\u00e2le; \u00e8lle\n\u00e8st fond\u00eaye po qu'l'ome \u00e5ye \u00e7ou qu'a dandj\u00ee po s'dignit\u00e9 come po frudj\u00ee\nd'cw\u00e8r \u00e8t \u00e5me. Chaque payis de\u00fbt f\u00e9 \u00e7ou qu'i pout sorlon s\u00e8s ritch\u00e8sses\n\u00e8t si-organis\u00e5cion, mins s'de\u00fbt-i pole\u00fbr compter ossu so on c\u00f4p di spale\nd\u00e8s-\u00f4t\u00e8s n\u00e5cions.\nArtike vint'tre\u00fbzinme (23)\nChaskeun' a l'dre\u00fbt d'ovrer, d\u00e8 tch\u00fbzi l'mesti qu'l\u00ee pl\u00eat, d\u00e8-l'f\u00e9\ndivins d\u00e8s bon\u00e8s condicions \u00e8t d'\u00e8sse aas\u00fbr\u00e9 disconte li ch\u00f4m\u00e8dje.\n2.Turtos on dre\u00fbt, sins nole dif\u00e9rince, a on minme sal\u00e8re po on minme\novr\u00e8dje.\nTos l\u00e8s cis qu'ovr\u00e8t on l'dre\u00fbt d'\u00e8sse payis d't\u00e8le s\u00f4rt qu'il \u00e5y\u00e8sse\nassez po viker \u00e8t po f\u00e9 viker le\u00fb famile, sins qw\u00e8 \u00e8lzi r'vinr\u00e8 d\u00e8\ntoucherd'ine man\u00eere ou d'ine \u00f4te, ine sacw\u00e8 d'pus' qui \u00e7ou qu'g\u00e2gn\u00e8t.\nChaskeun' a l'dre\u00fbt d'\u00e8mantch\u00ee avou d\u00e8s-otes d\u00e8s sindicats \u00e8t d'f\u00e9\np\u00e5rt\u00e8ye d'on sindicat po disfinde s\u00e8s-int\u00e8r\u00e8ts.\nArtike vint'cwatrinme (24)\nChaskeun' a l'dre\u00fbt di s'ripw\u00e8zer \u00e8t d\u00e8 prinde d\u00e8 bon tins. Insi n'de\u00fbt-\non nin l'oblidj\u00ee d'ovrer a fw\u00e8ce sins r'las \u00e8t fo\u00fb m\u00e8ze\u00fbre \u00e8t l\u00ee r'vint-\ni d\u00e8s condj\u00ees payis \u00e5 bout d'on tins.\nArtike vint'cinquinme (25)\nChaskeun' a l'dre\u00fbt d\u00e8 g\u00e5gni assez po s'pole\u00fbr sogn\u00ee \u00e8t-z-ave\u00fbr bon, por\nlu-minme \u00e8t s'famile, insi po \u00e7ou qu'\u00e8nn'\u00e8st d\u00e8 magn\u00ee, di s'mouss\u00ee, di\ns'lodj\u00ee, d\u00e8 pay\u00ee l'docteur \u00e8t l'apotic\u00e5re ou bin l\u00e8s ch\u00e8rvices qu'\u00e8nn'a\ndandj\u00ee. Chaskeun' a l'dre\u00fbt a-l's\u00e9curit\u00e9 s'il \u00e8st sins-ovr\u00e8dje, mal\u00e5de,\ninval\u00eede, v\u00e8f, qwand i d'vint v\u00ee ou qwand i n'a pus nole rintr\u00eaye di\n\u00e7ans' la qu'ci n'\u00e8st nin di s'f\u00e5te.\nLes mames \u00e8t l\u00e8s-\u00e8fants ont p\u00f4r li dre\u00fbt d'\u00e8sse \u00ead\u00ees. Tos l\u00e8s-\u00e8fants,\nqu'i s\u00e8y\u00e8sse vinous \u00e5 monde di djins mari\u00e9s ou fo\u00fb d\u00e8 sacrumint div\u00e8t-\n\u00e8sse prot\u00e9j\u00e9s d\u00e8-l'minme man\u00eere.\nArticle vint's\u00eehinme (26)\nChaskeun' a l'dre\u00fbt d'aler \u00e8 scole. Li scole ni de\u00fbt rin coster, d\u00e8 mons\npo \u00e7ou qu'\u00e8nn'\u00e8st d\u00e8s p'tit\u00e8s scoles la qu'tot l'monde de\u00fbt-\u00e8sse oblidj\u00ee\nd'aler. On de\u00fbt trover tot-av\u00e5 d\u00e8s scoles t\u00e8cniques \u00e8t prof\u00e8ssion\u00e9les ;\ntot l'monde so-l'minme p\u00eed de\u00fb pole\u00fbr f\u00e9 d\u00e8s h\u00f4tes-\u00e9tudes sorlon s\u00e8s\nm\u00e9rites \u00e8t s\u00e8s qu\u00e5lit\u00e9s.\nL'\u00e9duc\u00e5cion de\u00fbt p\u00e8rm\u00e8te a chaskeun' d\u00e8 f\u00e9 frudj\u00ee s\u00e8s cap\u00e5cit\u00e9s \u00e8t de\u00fbt\nrinde pus fw\u00e8rt li r\u00e8sp\u00e8t d\u00e8s dre\u00fbts d'l'ome \u00e8t d\u00e8s prum\u00eer\u00e8s l\u00eebert\u00e9s.\nEle de\u00fbt aminer les djins di tot l'minme qu\u00e8le race ou r'lidjon, l\u00e8s\npe\u00fbpes \u00e8t l\u00e8s n\u00e5cions, a s'm\u00ee comprinde \u00e8t s'supw\u00e8rter, tot fant h\u00f4t\navou l\u00e8s N\u00e5cions-Unies po \u00e7ou qu'\u00e8st d\u00e8 garanti l'p\u00e2ye.\nC'\u00e8-st-\u00e5 prum\u00ee rang \u00e5s parints qu'i r'vint d\u00e8 tch\u00fbzi l'm\u00e8yeuse sicole po\nle\u00fbs-\u00e8fants.",
            "Image": "bd3a6ab3cfd5b814278a883aa7db551c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artike vint's\u00e8tinme (27)\nChaskeun' a l'dre\u00fbt d\u00e8 prinde l\u00eebr\u00e8mint p\u00e5rt a \u00e7ou qui f\u00eat l'v\u00e8ye\ncultur\u00e9le d\u00e8-l'comun\u00f4t\u00e9, d\u00e8 profiter d\u00e8s-\u00e5rts \u00e8t d\u00e8 prinde p\u00e5rt \u00e5s\nprogr\u00e8s d\u00e8-l'syince \u00e8t tot \u00e7ou qu'amin\u00e8t d'bon.\nChaskeun' a l'dre\u00fbt d\u00e8 ve\u00fby garanti s\u00e8s-int\u00e9r\u00eats po d\u00e8s-o\u00fbves di syince,\ndi scriy\u00e8dje ou d'\u00e5rtisse, qu'\u00e8nn\u00e8 l'\u00f4teur.\nArtike vint'\u00fbtinme (28)\nC'\u00e8-st-on dre\u00fbt po chaskeun' qui l'monde rote di t\u00e8le man\u00eere qui, po 'ne\nclasse ou l'\u00f4te d\u00e8-l'soci\u00e9t\u00e9 come d'on payis a l'\u00f4te, l\u00e8s dre\u00fbts \u00e8t l\u00e8s\nl\u00eebert\u00e9s qui s'trov\u00e8t chal rachous si pol\u00e8sse m\u00e8te \u00e8n-al\u00e8dje.\nArtike vint'no\u00fbvinme (29)\nL'ome a d\u00e8s dvw\u00e8rs po l'commun\u00f4t\u00e9 wice qu'i pout d\u00e8gn'mint cr\u00e8he \u00e8t\nviker.\nPo \u00e7ou qu'\u00e8nn'\u00e8st d's\u00e8s dre\u00fbts \u00e8t d's\u00e8s l\u00eebert\u00e9s, chaskeun' divr\u00e8t\nd'morer d'vins l\u00e8s-ar\u00f4yes qui li lw\u00e8 a m\u00e8tou djusse po garanti li\nrik'nohance \u00e8t l'r\u00e8sp\u00e8t d\u00e8s l\u00eebert\u00e9s d\u00e8s-\u00f4tes, d\u00e8-l'mor\u00e5le, d\u00e8-\nl'tranquilit\u00e9 \u00e8t d\u00e8-l'bin\u00e5hist\u00e9 d'turtos divins 'ne s\u00f4ci\u00e9t\u00e9\nd'd\u00e8mocr\u00e5tes.\nC\u00e8s dre\u00fbts \u00e8t c\u00e8s l\u00eebert\u00e9s-la ni sp\u00f4ront m\u00e2y m\u00e8te come d\u00e8s hames \u00e8-\nl'v\u00f4ye di \u00e7ou qu'vol\u00e8t f\u00e9 l\u00e8s N\u00e5cions-Unies.\nArtike trintinme (30)\nRin di tot \u00e7ou quis'tro\u00fbve divins cisse D\u00e8clar\u00e5cion-chal ni pout d'ner a\nt\u00fbzer d'in-Etat ou d'ine sak\u00ee, qu'il a l'dre\u00fbt d\u00e8 f\u00e9 tot l'minme qw\u00e8 qui\np\u00f4re\u00fbt m\u00e8te a m\u00e5 l\u00e8s dre\u00fbts \u00e8t l\u00e8s l\u00eebert\u00e8s qu'\u00ee sont rachous.",
            "Image": "ba3ea8dd0cd44378433b05783b56e1c9"
        }
    }
}

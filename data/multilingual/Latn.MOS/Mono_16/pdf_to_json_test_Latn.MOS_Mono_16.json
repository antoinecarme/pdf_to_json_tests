{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469490,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ninsaal yel-segdɩ noy gãnegr sebre (yʊʊmd 1948)\nKeoogre\nB wilgame tɩ ninsaal bʊʊd fãa tara a burkĩndlim la a yel-segdɩ tõod sẽn\npa yɩɩd a to, tɩ b pa tõen n dɩk tõod-bãmb n koos bɩ n tek a badawã, n\nyaa dũni wã bãan gãaga, ned fãa sẽn so a vɩɩm tɩ yembd kaala, la wẽg-\ntaab kaalem dũni wã pʊgẽ yẽgrã.\nB wilgame tɩ ninsaal sẽn da tog ne yel-segdɩ ninsã kaalmã waa ne bi-\nbeelem la pãng buud toor-toor sẽn sãam dũni wã zãng sũuri, la b yãkamen\nmoon tɩ dũni ning sẽn na n wa zĩnd-a tɩ ninsaalbã na n wa so b mense, n\ntõe n gom b sẽn date, n tẽ b sẽn date, n wa yi rabeem, yaeesg la far\nbuudã fãa pʊgẽ wã, n yaa ninsaal sẽn baood ne a sũur fãa n yɩɩdã.\nTɩ sẽn yɩɩd fãa yaa tɩ ninsaal yel-segdɩ wã tog n paamame tɩ b koglg-b\nne noy buud sẽn na yɩl tɩ ned ra wa bao a sẽn na maan n põs pãn-wõrdem b\nsẽn maand-a n kong n wẽneg n kẽ wẽnem maan n lebs pʊgẽ wã.\nD sẽn mi tɩ segdame tɩ d keng tẽms ne taab zood yõkr zĩndgrã.\nD sẽn mi tɩ nasõzini (tẽmsã fãa lagem-n-taar\nb tẽeb ninsaal burkĩndlem la a tɩrlem pãnga,\nzem taabã, tɩ b le wilgame tɩ b ratame n mao\nsõmblem tɩ yɩ ned fãa sẽn so a meng vɩɩmẽ wã\npĩndã.\nkãsengã) le mooname n wilg\npag la rao yel-segdɩ sẽn\nn paas ninsaalbã vɩɩm\ntɩ yel kãng pãng yɩɩg a\nD sẽn mi tɩ tẽms nins sẽn be nasõzini lagem-n-taarã pʊgẽ lagma ne lagem-\nn-taarã n nk sard n na n sõng tɩ dũni wã pʊgẽ bɩ ned fãa tũ ninsaalb\nyelsegdɩ wã sẽn gãneg noy ninsã.\nD sẽn mi tɩ ninsaal yel-segdɩ noy bãmba gãnegr sã n yɩ lagem-n-taarã ne\na kẽedbã n na n naag taab n maan-b n na n sõng tɩ b tũubã yɩ sõma wã.\nPipi koɛɛga.\nNinsaalbã fãa sã n doge, ned fãa so a menga, ned pa rogd n yaa yamb ye,\nnebã fãa zema taab b yel-segdɩ la b burkĩndlem wɛɛngẽ. Nebã fãa tara yam\nla tagsgo, ned fãa togame n vɩɩnd ne a to saam-biir pʊgẽ.\nKoɛɛg a 2 soaba.\nNed fãa tara sor n tõe n dɩ seb-kãnga sẽn gãneg noy ninsã yõodo tɩ bakr\nbuud ka zĩnd ye, pa tũus f sẽn yaa buud ning ye, f yĩng kõbg sẽn ya-a\nsoab ye, f yaa pag bɩ rao ye, f wẽnd-sor sẽn ya-a soab ye, f sẽn yãk n\ntik politik ninga, bɩ tẽeb buud a to ye, f tarem sẽn ya-a soab ye, f sẽn\ndog ne b rãmb ye, bɩ bũmd buud a taab sẽn bakd ye.\nSẽn paasde, pa tõe n tik ned tẽng politik neng sẽn ya-a soab n bak a\nsoab noy-bãmbã yõod rɩɩb wɛɛngẽ ye, pa tũus tẽngã sã n so a menga bɩ a\nsã n be zamaan a to yembdẽ.\nKoɛɛg a 3 soaba.\nNed buud fãa tara sor n tõe n vɩɩnde, n soog a menga la a gũnug a menga.",
            "Image": "618619fe0c4d72de33b36a136497597b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Koɛɛg a 4 soaba.\nPa tog n dɩk ninsaal buudã fãa n maan yamb ye bɩ n weoog-a ye. Yembdã ne\nnebã koosgã gɩdgame, ba sẽn wa n ya yembd buud nin fãa.\nKoɛɛg a 5 soaba.\nPa tog n sɩbg ninsaal buudã fãa ye, pa tog n sɩbg ninsaal tɩ sɩbgrã yɩ\ntoog wʊsgo, tɩ pa sẽn na maan ninsaal ye.\nKoɛɛg a 6 soaba.\nNed fãa tara sor tɩ sẽn wa n ya sĩĩg ning fãa, bɩ b sak n deeg a sẽn yaa\nned ning buud bʊ-kaoor soog taoore.\nKoɛɛg a 7 soaba.\nNinsaalbã fãa zema taab laloa taoore, b fãa tog n paama laloa wã koglgo\ntɩ bakr ba a ye pa zĩnd ye. Nebã fãa tara sor n tõe n paam tɩ b koglg-b\nne bakr buud fãa sẽn na n wa maan n kɩɩs seb-kãnga noy wã sẽn gãnegã, ne\nbũmb nins sẽn na n wa ne bakr-bãmba.\nKoɛɛg a 8 soaba.\nNed buud fãa tara sor n tõe n kẽng a tẽngẽ bʊʊd soog taoore n tɩ bʊ ne\nweoogre, sɩbgr buud fãa b sẽn maan-a, tɩ ninsaalb yel-segdɩ sebrã gɩdge,\ntɩ laloa mi tiiri.\nKoɛɛg a 9 soaba.\nPa tar sor n tõe n yõk ned zaalem, n pag-a roogo bɩ n yiis-a a tẽngẽ n\ntɩ ning zĩĩg a to tɩ laloa zɩ tiir ye.\nKoɛɛg 10 soaba.\nNed buud fãa tara sor wa laloa sẽn wilgã, t'a yell ta bʊ-kaoodb sẽn so\nbʊʊdã, n tõe n kao tɩ pãn-dãmb ka lob b toogo, la sẽn bʊʊd sɩd taoore,\ntɩ b bʊ nin-buiid taoore n wilg a yel-segdɩ bɩ a tɩlae-yɛla, bɩ n wilg b\nsẽn yet tɩ yẽnda soabã maana bũmb ningã kongr sẽn taẽ.\nKoɛɛg 11 soaba.\nB sã n yeel tɩ ned maana bʊmb sẽn kis n dat n paalg-a, sã n pa b wa n\nbʊ-a lame tɩ bʊʊdã yɩ neb fãa taoore, t'a paam sõangd sẽn mams n paas a\npoorẽ fãa, ket n ya wa yẽnda soabã pa maan bũmbã ye.\nB pa tõe n bʊ ned n paalg-a bũmb a sẽn maan\nmikame tɩ yellã sẽn maanã wakato, bʊʊd soog\nye. Sẽn paasd me, b sã n bʊ yellã, b pa tar\nmaan-a yellã sɩbgre tɩ yɩɩg yellã sẽn maanã\nsɩbgr buud nins yel-bãmb wɛɛngẽ wã ye.\nKoɛɛg 12 soaba.\n[Missing]\nKoɛɛg 13 soaba.\nbɩ a sẽn pa maan yĩnga, sã n\nnengẽ yel bãmba ra pa kis\nsor n tõe n kõ ned ning sẽn\nsasa laloa sẽn da gãneg",
            "Image": "1a5aa54def7f715beeffb8d6f4da1707"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ned buud fãa tara sor n tõe n gõ a tẽngẽ, n kẽng zĩĩs nins fãa a sẽn\ndate, la a yãk a sẽn dat n zĩndẽ.\nNed buud fãa tara sor n tõe n yi tẽngẽ n lebg n wa a meng tẽngẽ, a le\ntara sor n tõe n yi a meng tẽngẽ n kẽng tẽn-taaga la a le lebg n wa a\ntẽngẽ.\nKoɛɛg 14 soaba.\nNed sã n wa be toog zug tẽngẽ tɩ b namsd-a wʊsgo, a soab tara sor n tõe\nn yi n bao gãag-sobend tẽms a taabẽ, a le tara sor n tõe n paam tɩ b\nreeg-a tẽn-bãmbẽ.\nLa sã n mikame t'a sẽn maanã, laloa gɩdgame tɩ b mik tɩ yaa sɩda, bɩ sã\nn mikame t'a sẽn maanã pa zems ne nasõzini (tẽmsã lagem-n-taar kãsengã)\nsẽn gãneg noy ninsã, a pa tar sor-kãng ye.\nKoɛɛg 15 soaba.\nNed buud fãa tara sor n tõe n paam tẽng-n-biilim tika.\nB pa tar sor n tõe n wõr ned n menes a tẽng-n-biilim ye, b le pa tõe n\ngɩdg-a t'a ra teem a tẽng-n-biilim ye.\nKoɛɛg 16 soaba.\nPag ne rao yʊʊmd sã n ta kãadem b tara sor n tõe n kẽ kãadem la b tilg\nyir tɩ pa tũus b yiibã buud sẽn ya-b rãmba, b tẽng-n-biilim bɩ b wẽnd\nsor tũudum. Kãadmã kẽesg noy pʊgẽ, b yiibã yel-segdɩ yaa a ye, pa yɩɩd\nto ye, kãadmã vɩɩm wakato la a kaoob wakat me b yel-segdɩ wã ya a ye.\nKãadem pa tõe n kẽes tɩ pa tũ ne kãad-ratbã sakr sẽn pa tũ ne modgr ye.\nZak yaa tẽng yẽgre (tẽng bõn-bulli). A yaa tẽng vɩɩm sũuri. Tẽngã neb\ntogame n koglg-a, goosneerã (leta wã) togame n koglg-a.\nKoɛɛg 17 soaba.\nNed buud fãa, f ya f ye bɩ f bee sull pœga, tara sor n so a bũmbu.\nB pa tõe n wõr ned n deeg a sẽn so ye.\nKoɛɛg 18 soaba.\nNed fãa tara sor n tõe n tags a sẽn date, n bʊgs a sẽn date la a\nwẽnd-sor ninga a sẽn date. Sor-kãng a sẽn tarã wɛɛngẽ a tõeeme n\nwẽnd-sor n tũ bɩ n teem tẽebo a le tõeeme n wilg a wẽnd-sor bɩ a\nne kaorengo, maana maanego tɩ yɩ yẽnda a ye bɩ n naag ne a taaba\nneb sʊka bɩ bãmb bal ne taaba.\ntũ\nteem\ntẽebo\ntɩ yɩ\nKoɛɛg 19 soaba.\nNed buud fãa tara sor n tõe n tẽ a sẽn date la a gom a sẽn date, rẽnda n\nkɩt tɩ ned pa tog n zoe rabeem ne a tẽeb wilgri, la a tar sor n tõe n\nbao n bãng kibay la a paam kibay n tall-b n piuug zĩĩg fãa n pa ges\ntẽmsã tods ye, tɩ yɩ ne rabay buud fãa a sẽn date.",
            "Image": "a6e5d5a5a115215adc8830c00107138a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Koɛɛg 20 soaba.\nNed buud fãa tara sor n tõe n paam n maan tigsga la lagem-n-taar sull\nsẽn pa tar yɛla (sẽn pa na n wa ne gudgri).\nB pa tõe n modg ned ab a ye t'a kẽ lagem-n-taar pʊgẽ ye.\nKoɛɛg 21 soaba.\nNed buud fãa tara sor n tõe n ning a toog a tẽng vɩɩm tʊʊmẽ, a tõeeme n\nmaan tʊʊmd a toore bɩ tũ ne neb b sẽn yãk tɩ b let lagem-n-taara sull n\ntʊmdẽ, tɩ nin-bãmb yãkrã yaa sẽn maan tɩ pa tũ ne modgr ye.\nNin-buiidã sẽn dat bũmb ninga la tẽngã zãab tʊʊm tikda.\nNin-buiidã raabã wilgr tog n tũu ne vot sẽn na n maan tɩ zãmb ka zĩnd\nye, votã me tara wakat sõor n tog n le maane, votã tõeeme n maan tɩ yɩ\nnin-buiid vote, bɩ gʊls n vot buud a to sẽn wẽnd wa bãmba sẽn maand tɩ\nned fãa tõe n yãk a sẽn dat-a soaba.\nKoɛɛg 22 soaba.\nNe buud fãa, a sẽn yaa nin-buiidã ned a ye wã yĩnga, a toga ne ninsaalb\nyel gesg soogã sõngre. Sõngrã yaa arzɛka, vɩɩm sõmblem la rog-n-mik\nwɛɛngẽ sẽn yaa tɩlae ne ninsaal burkĩnd la a tɩrlem baoobo, a mengã\nyidgr yĩnga, sẽn na n tũ ne tẽnga meng tʊʊmde n paas tẽms ne taab lagem-\nn-tʊm pãng tɩ zems ne tẽng fãa tʊʊm yõgeng sẽn ya to-to la a laog sẽn\nzem tɛka.\nKoɛɛg 23 soaba.\nNed buud fãa tara sor n tõe n paam tʊʊmde, n tõe n yãk a sẽn dat tʊʊmd\nninga tɩ tũ ne tʊʊmdã kũun sẽn na n maan tɩ wẽgb pa zĩnd ye, la b koglg-\na ne tʊʊmã kaalem.\nNebã fãa tog n paama yaood sẽn zems ne b sẽn maan tʊʊmd ningã tɩ wẽgb ka\nye.\nNed ning fãa sẽn tʊmd-a toga ne yaood sẽn zems a sẽn maane, ti sẽn\npaamdã sek yẽnda ne a zak rãmb vɩɩm tɩ yɩ burkĩnd pʊgẽ, tɩ sã n mik tɩ\nsegdame; bɩ a paam tɩ b paas-a sõngr buud a taaba.\nNed buud fãa tara soor n tõe n naag neb a taaba n lulg sẽndika sulli\n(tʊntʊmdb sõngr sulli) sẽn na kogend tʊntʊmdbã nafo.\nKoɛɛg 24 soaba.\nNed buud fãa tara sor n tõe n paam vʊʊsem la yõ-noogre, bũmb zãng la\ntʊʊmã wakat sõor tɛk wilgri n paas vʊʊsem. Vʊʊsmã geendame n tar wakat-\nwakato, vʊʊsmã sasa b tog n yaoa a soaba.\nKoɛɛg 25 soaba.\nNed buud fãa tara sor n tõe n paam tarem sẽn na n sek a meng la a zak\nrãmb laafi la b vɩɩm sõmblem baoobo, bũmb zãng la rɩɩbã wɛɛngẽ, yeelgrã\n(futã), zĩ-gãadgã, tɩbsgã n paas vɩɩmã sõmblem baoob tʊʊm nins sẽn segd-\nb ne yẽ wã. A sã n wa pa tar tʊʊmde, a sã n wa bẽedẽ, a sã n wa lebg",
            "Image": "af12ea8b78f8fc5a139c812175e24bb9"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kamsa, a sã n wa lebg pʊg-kõore bɩ ra-kõore, a sã n wa kʊʊle bɩ bũmb\nbuud a taab sã n wa kɩt t’a pa le tõe n dɩlg la a ges a meng yelle, tɩ\nyaool n pa tũ ne yẽnda a maan tɩ yellã paam-a, a togame n paam sõngre.\nBiig pʊg sasa la a yãadem wakato, a tara sor n tõe n paam sõngre la\nkoglgo. Kamba fãa, f roga kãadem pʊgẽ tɩ b rogame tɩ b ba rãmbã pa kẽ\nkãadem ne taaba, b fãa segda ne sõngre.\nKoɛɛg 26 soaba.\nNed buud fãa tara sor n tõe n paam kaorengo. Kaorengã tog n yɩɩ zaalem,\nba tɩ na yɩ yãadmẽ kaorengã (kaoren-sɩngã). Yaa tɩlae tɩ kambã paam\nkaoren-sɩngã. Tʊʊm-minim la nus tʊʊm zãmsg kaorengã togame n piuugi.\nKaren-do bɛdã kaorengã tog n maaname tɩ neb nins fãa bãngr sẽn sek be\ntaabã paam n kẽ tɩ zãmb pa zĩnd ye.\nKaorengã sẽn tog n gẽeg bũmb nins yaa ninsaal mengã yidgri la ninsaal\nyel-segdɩ noy sebrã tũub pãng paasgo. Kaorengã togame n sõng tɩ tẽmsã ne\ntaab wʊm taab moore, buudã toor-toorã bɩ wẽnd-sor tũudum toay-toayã wʊm\ntaab moore, tɩ sull fãa sak a to sẽn yala la b yõg taab zoodo. A togame\nyasa n sõng tɩ nasõzini (tẽmsã ne taab lagem-n-tay kãsengã) tʊʊma kẽng\ntaoore, sẽn na yil ti bãana gãand dũni wã pʊgẽ.\nBa rãmbã n yaa pipi n tar sor n tõe n yãk wubr ning buud (kareng ning\nbuud) bãmb sẽn dat tɩ b kambã paame.\nKoɛɛg 27 soaba.\nNed buud fãa tara sor n tõe n ning a meng nin-buiidã rog-n-mik sull\ntʊʊmẽ (vɩɩmẽ), n rɩ tʊʊm-minmã bãngr yõodo la a naag n tʊm bãngrã baoob\ntʊʊmẽ wã la a paam n dɩ tʊʊm bãmba sẽn wat ne yõod ninsi.\nNed fãa tara sor n tõe tɩ b koglg a bãngr yõodo la a bãngr teedo, tɩ yaa\nsebr la a gʊls yã, bɩ yaa te-naands la a maan yã.\nKoɛɛg 28 soaba.\nNed buud fãa tara sor n tõe n dat tɩ bãan zĩnd nebã ne taab sʊk tẽnsẽ\nwã, la tẽnsã ne taab sʊka, tɩ seb kãnga sẽn wilg yel-segdɩ ninsã tõog n\npaam n yɩ sɩda\nKoɛɛg 29 soaba.\nNinsaal tara tɩlae-tʊʊm ne a neba (a nin-buiidu), bala a mengã yidgr pa\ntõe n maan tɩ pa yɩ na a nebã pʊgẽ vɩɩm ye.\nNed yel-segdɩ tũub pʊgẽ, la a sẽn tar sor n tõe n maan a sẽn datã\nwɛɛngã, ned fãa toaag sẽn tekẽ yaa laloa sẽn wilg bũmb ninsa, sẽn na yɩl\nn sõng tɩ ned fãa bãng a to yel-segdɩ la a sẽn tar sor n tõe n maan a\nyam. Sẽn paasd me, yaa sẽn na yɩl tɩ b tõog n tũ ninsaal vɩɩm sõmblem\nnoy wã, ninbuiidã vɩɩm noy wã tũubu la nebã fãa vɩɩm sõmblem baoobo, sã\nn yaa tẽng zãab buud ning sẽn ya nin-buiid naam n zãad-a wã.\nYel-segdɩ bãmbã la maan-m-yam bãmbã pa tõe n dɩk n maan tɩ pa yɩ wa\nnasõzini sẽn gãneg noy ninsã sẽn datã ye.",
            "Image": "b8244312764f7cc2173605df14f3fa7d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Koɛɛg 30 soaba.\nSeb-kãngã gomd ba a ye pa tõe n wa rɩk t’a yɩ wa tẽng a ye, goosneer a\nye bɩ ned a ye yell ye, t’a soab tik rẽnda n dat n maan bũmb sẽn na yɩl\nn sãam yel-segdɩ la maan-m-yam nins sebrã sẽn gomd-b rãmb yellã ye.",
            "Image": "2b824f2f535723e9dc80697ef53cdfe7"
        }
    }
}

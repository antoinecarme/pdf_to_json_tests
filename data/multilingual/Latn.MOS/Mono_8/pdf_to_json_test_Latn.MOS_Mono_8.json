{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469460,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Ninsaal yel-segd\u0269 noy g\u00e3negr sebre (y\u028a\u028amd 1948)\nKeoogre\nB wilgame t\u0269 ninsaal b\u028a\u028ad f\u00e3a tara a burk\u0129ndlim la a yel-segd\u0269 t\u00f5od s\u1ebdn pa y\u0269\u0269d a to, t\u0269 b pa t\u00f5en n d\u0269k t\u00f5od-b\u00e3mb n koos b\u0269 n tek a\nbadaw\u00e3, n yaa d\u0169ni w\u00e3 b\u00e3an g\u00e3aga, ned f\u00e3a s\u1ebdn so a v\u0269\u0269m t\u0269 yembd kaala, la w\u1ebdg-taab kaalem d\u0169ni w\u00e3 p\u028ag\u1ebd y\u1ebdgr\u00e3.\nB wilgame t\u0269 ninsaal s\u1ebdn da tog ne yel-segd\u0269 nins\u00e3 kaalm\u00e3 waa ne bi-beelem la p\u00e3ng buud toor-toor s\u1ebdn s\u00e3am d\u0169ni w\u00e3 z\u00e3ng s\u0169uri, la b y\u00e3kamen\nmoon t\u0269 d\u0169ni ning s\u1ebdn na n wa z\u0129nd-a t\u0269 ninsaalb\u00e3 na n wa so b mense, n t\u00f5e n gom b s\u1ebdn date, n t\u1ebd b s\u1ebdn date, n wa yi rabeem, yaeesg la\nfar buud\u00e3 f\u00e3a p\u028ag\u1ebd w\u00e3, n yaa ninsaal s\u1ebdn baood ne a s\u0169ur f\u00e3a n y\u0269\u0269d\u00e3.\nT\u0269 s\u1ebdn y\u0269\u0269d f\u00e3a yaa t\u0269 ninsaal yel-segd\u0269 w\u00e3 tog n paamame t\u0269 b koglg-b ne noy buud s\u1ebdn na y\u0269l t\u0269 ned ra wa bao a s\u1ebdn na maan n p\u00f5s p\u00e3n-\nw\u00f5rdem b s\u1ebdn maand-a n kong n w\u1ebdneg n k\u1ebd w\u1ebdnem maan n lebs p\u028ag\u1ebd w\u00e3.\nD s\u1ebdn mi t\u0269 segdame t\u0269 d keng t\u1ebdms ne taab zood y\u00f5kr z\u0129ndgr\u00e3.\nD s\u1ebdn mi t\u0269 nas\u00f5zini (t\u1ebdms\u00e3 f\u00e3a lagem-n-taar k\u00e3seng\u00e3) le mooname n wilg b t\u1ebdeb ninsaal burk\u0129ndlem la a t\u0269rlem p\u00e3nga, pag la rao yel-segd\u0269\ns\u1ebdn zem taab\u00e3, t\u0269 b le wilgame t\u0269 b ratame n mao n paas ninsaalb\u00e3 v\u0269\u0269m s\u00f5mblem t\u0269 y\u0269 ned f\u00e3a s\u1ebdn so a meng v\u0269\u0269m\u1ebd w\u00e3 t\u0269 yel k\u00e3ng p\u00e3ng y\u0269\u0269g a\np\u0129nd\u00e3.\nD s\u1ebdn mi t\u0269 t\u1ebdms nins s\u1ebdn be nas\u00f5zini lagem-n-taar\u00e3 p\u028ag\u1ebd lagma ne lagem-n-taar\u00e3 n nk sard n na n s\u00f5ng t\u0269 d\u0169ni w\u00e3 p\u028ag\u1ebd b\u0269 ned f\u00e3a t\u0169\nninsaalb yelsegd\u0269 w\u00e3 s\u1ebdn g\u00e3neg noy nins\u00e3.\nD s\u1ebdn mi t\u0269 ninsaal yel-segd\u0269 noy b\u00e3mba g\u00e3negr s\u00e3 n y\u0269 lagem-n-taar\u00e3 ne a k\u1ebdedb\u00e3 n na n naag taab n maan-b n na n s\u00f5ng t\u0269 b t\u0169ub\u00e3 y\u0269 s\u00f5ma\nw\u00e3.\nPipi ko\u025b\u025bga.\nNinsaalb\u00e3 f\u00e3a s\u00e3 n doge, ned f\u00e3a so a menga, ned pa rogd n yaa yamb ye, neb\u00e3 f\u00e3a zema taab b yel-segd\u0269 la b burk\u0129ndlem w\u025b\u025bng\u1ebd. Neb\u00e3 f\u00e3a\ntara yam la tagsgo, ned f\u00e3a togame n v\u0269\u0269nd ne a to saam-biir p\u028ag\u1ebd.\nKo\u025b\u025bg a 2 soaba.\nNed f\u00e3a tara sor n t\u00f5e n d\u0269 seb-k\u00e3nga s\u1ebdn g\u00e3neg noy nins\u00e3 y\u00f5odo t\u0269 bakr buud ka z\u0129nd ye, pa t\u0169us f s\u1ebdn yaa buud ning ye, f y\u0129ng k\u00f5bg s\u1ebdn\nya-a soab ye, f yaa pag b\u0269 rao ye, f w\u1ebdnd-sor s\u1ebdn ya-a soab ye, f s\u1ebdn y\u00e3k n tik politik ninga, b\u0269 t\u1ebdeb buud a to ye, f tarem s\u1ebdn ya-a soab\nye, f s\u1ebdn dog ne b r\u00e3mb ye, b\u0269 b\u0169md buud a taab s\u1ebdn bakd ye.\nS\u1ebdn paasde, pa t\u00f5e n tik ned t\u1ebdng politik neng s\u1ebdn ya-a soab n bak a soab noy-b\u00e3mb\u00e3 y\u00f5od r\u0269\u0269b w\u025b\u025bng\u1ebd ye, pa t\u0169us t\u1ebdng\u00e3 s\u00e3 n so a menga b\u0269 a\ns\u00e3 n be zamaan a to yembd\u1ebd.\nKo\u025b\u025bg a 3 soaba.\nNed buud f\u00e3a tara sor n t\u00f5e n v\u0269\u0269nde, n soog a menga la a g\u0169nug a menga.\nKo\u025b\u025bg a 4 soaba.\nPa tog n d\u0269k ninsaal buud\u00e3 f\u00e3a n maan yamb ye b\u0269 n weoog-a ye. Yembd\u00e3 ne neb\u00e3 koosg\u00e3 g\u0269dgame, ba s\u1ebdn wa n ya yembd buud nin f\u00e3a.\nKo\u025b\u025bg a 5 soaba.\nPa tog n s\u0269bg ninsaal buud\u00e3 f\u00e3a ye, pa tog n s\u0269bg ninsaal t\u0269 s\u0269bgr\u00e3 y\u0269 toog w\u028asgo, t\u0269 pa s\u1ebdn na maan ninsaal ye.\nKo\u025b\u025bg a 6 soaba.\nNed f\u00e3a tara sor t\u0269 s\u1ebdn wa n ya s\u0129\u0129g ning f\u00e3a, b\u0269 b sak n deeg a s\u1ebdn yaa ned ning buud b\u028a-kaoor soog taoore.\nKo\u025b\u025bg a 7 soaba.\nNinsaalb\u00e3 f\u00e3a zema taab laloa taoore, b f\u00e3a tog n paama laloa w\u00e3 koglgo t\u0269 bakr ba a ye pa z\u0129nd ye. Neb\u00e3 f\u00e3a tara sor n t\u00f5e n paam t\u0269 b\nkoglg-b ne bakr buud f\u00e3a s\u1ebdn na n wa maan n k\u0269\u0269s seb-k\u00e3nga noy w\u00e3 s\u1ebdn g\u00e3neg\u00e3, ne b\u0169mb nins s\u1ebdn na n wa ne bakr-b\u00e3mba.\nKo\u025b\u025bg a 8 soaba.\nNed buud f\u00e3a tara sor n t\u00f5e n k\u1ebdng a t\u1ebdng\u1ebd b\u028a\u028ad soog taoore n t\u0269 b\u028a ne weoogre, s\u0269bgr buud f\u00e3a b s\u1ebdn maan-a, t\u0269 ninsaalb yel-segd\u0269 sebr\u00e3\ng\u0269dge, t\u0269 laloa mi tiiri.\nKo\u025b\u025bg a 9 soaba.\nPa tar sor n t\u00f5e n y\u00f5k ned zaalem, n pag-a roogo b\u0269 n yiis-a a t\u1ebdng\u1ebd n t\u0269 ning z\u0129\u0129g a to t\u0269 laloa z\u0269 tiir ye.\nKo\u025b\u025bg 10 soaba.\nNed buud f\u00e3a tara sor wa laloa s\u1ebdn wilg\u00e3, t'a yell ta b\u028a-kaoodb s\u1ebdn so b\u028a\u028ad\u00e3, n t\u00f5e n kao t\u0269 p\u00e3n-d\u00e3mb ka lob b toogo, la s\u1ebdn b\u028a\u028ad s\u0269d\ntaoore, t\u0269 b b\u028a nin-buiid taoore n wilg a yel-segd\u0269 b\u0269 a t\u0269lae-y\u025bla, b\u0269 n wilg b s\u1ebdn yet t\u0269 y\u1ebdnda soab\u00e3 maana b\u0169mb ning\u00e3 kongr s\u1ebdn ta\u1ebd.\nKo\u025b\u025bg 11 soaba.\nB s\u00e3 n yeel t\u0269 ned maana b\u028amb s\u1ebdn kis n dat n paalg-a, s\u00e3 n pa b wa n b\u028a-a lame t\u0269 b\u028a\u028ad\u00e3 y\u0269 neb f\u00e3a taoore, t'a paam s\u00f5angd s\u1ebdn mams n paas\na poor\u1ebd f\u00e3a, ket n ya wa y\u1ebdnda soab\u00e3 pa maan b\u0169mb\u00e3 ye.\nB pa t\u00f5e n b\u028a ned n paalg-a b\u0169mb a s\u1ebdn maan b\u0269 a s\u1ebdn pa maan y\u0129nga, s\u00e3 n mikame t\u0269 yell\u00e3 s\u1ebdn maan\u00e3 wakato, b\u028a\u028ad soog neng\u1ebd yel b\u00e3mba ra pa\nkis ye. S\u1ebdn paasd me, b s\u00e3 n b\u028a yell\u00e3, b pa tar sor n t\u00f5e n k\u00f5 ned ning s\u1ebdn maan-a yell\u00e3 s\u0269bgre t\u0269 y\u0269\u0269g yell\u00e3 s\u1ebdn maan\u00e3 sasa laloa s\u1ebdn da\ng\u00e3neg s\u0269bgr buud nins yel-b\u00e3mb w\u025b\u025bng\u1ebd w\u00e3 ye.\nKo\u025b\u025bg 12 soaba.\n[Missing]\nKo\u025b\u025bg 13 soaba.\nNed buud f\u00e3a tara sor n t\u00f5e n g\u00f5 a t\u1ebdng\u1ebd, n k\u1ebdng z\u0129\u0129s nins f\u00e3a a s\u1ebdn date, la a y\u00e3k a s\u1ebdn dat n z\u0129nd\u1ebd.\nNed buud f\u00e3a tara sor n t\u00f5e n yi t\u1ebdng\u1ebd n lebg n wa a meng t\u1ebdng\u1ebd, a le tara sor n t\u00f5e n yi a meng t\u1ebdng\u1ebd n k\u1ebdng t\u1ebdn-taaga la a le lebg n wa a\nt\u1ebdng\u1ebd.\nKo\u025b\u025bg 14 soaba.\nNed s\u00e3 n wa be toog zug t\u1ebdng\u1ebd t\u0269 b namsd-a w\u028asgo, a soab tara sor n t\u00f5e n yi n bao g\u00e3ag-sobend t\u1ebdms a taab\u1ebd, a le tara sor n t\u00f5e n paam t\u0269\nb reeg-a t\u1ebdn-b\u00e3mb\u1ebd.\nLa s\u00e3 n mikame t'a s\u1ebdn maan\u00e3, laloa g\u0269dgame t\u0269 b mik t\u0269 yaa s\u0269da, b\u0269 s\u00e3 n mikame t'a s\u1ebdn maan\u00e3 pa zems ne nas\u00f5zini (t\u1ebdms\u00e3 lagem-n-taar\nk\u00e3seng\u00e3) s\u1ebdn g\u00e3neg noy nins\u00e3, a pa tar sor-k\u00e3ng ye.\nKo\u025b\u025bg 15 soaba.\nNed buud f\u00e3a tara sor n t\u00f5e n paam t\u1ebdng-n-biilim tika.",
            "Image": "b66ca71a11dfab686a963edea0dd7c0d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "B pa tar sor n t\u00f5e n w\u00f5r ned n menes a t\u1ebdng-n-biilim ye, b le pa t\u00f5e n g\u0269dg-a t'a ra teem a t\u1ebdng-n-biilim ye.\nKo\u025b\u025bg 16 soaba.\nPag ne rao y\u028a\u028amd s\u00e3 n ta k\u00e3adem b tara sor n t\u00f5e n k\u1ebd k\u00e3adem la b tilg yir t\u0269 pa t\u0169us b yiib\u00e3 buud s\u1ebdn ya-b r\u00e3mba, b t\u1ebdng-n-biilim b\u0269 b\nw\u1ebdnd sor t\u0169udum. K\u00e3adm\u00e3 k\u1ebdesg noy p\u028ag\u1ebd, b yiib\u00e3 yel-segd\u0269 yaa a ye, pa y\u0269\u0269d to ye, k\u00e3adm\u00e3 v\u0269\u0269m wakato la a kaoob wakat me b yel-segd\u0269 w\u00e3 ya\na ye.\nK\u00e3adem pa t\u00f5e n k\u1ebdes t\u0269 pa t\u0169 ne k\u00e3ad-ratb\u00e3 sakr s\u1ebdn pa t\u0169 ne modgr ye.\nZak yaa t\u1ebdng y\u1ebdgre (t\u1ebdng b\u00f5n-bulli). A yaa t\u1ebdng v\u0269\u0269m s\u0169uri. T\u1ebdng\u00e3 neb togame n koglg-a, goosneer\u00e3 (leta w\u00e3) togame n koglg-a.\nKo\u025b\u025bg 17 soaba.\nNed buud f\u00e3a, f ya f ye b\u0269 f bee sull p\u0153ga, tara sor n so a b\u0169mbu.\nB pa t\u00f5e n w\u00f5r ned n deeg a s\u1ebdn so ye.\nKo\u025b\u025bg 18 soaba.\nNed f\u00e3a tara sor n t\u00f5e n tags a s\u1ebdn date, n b\u028ags a s\u1ebdn date la a t\u0169 w\u1ebdnd-sor ninga a s\u1ebdn date. Sor-k\u00e3ng a s\u1ebdn tar\u00e3 w\u025b\u025bng\u1ebd a t\u00f5eeme n teem\nw\u1ebdnd-sor n t\u0169 b\u0269 n teem t\u1ebdebo a le t\u00f5eeme n wilg a w\u1ebdnd-sor b\u0269 a t\u1ebdebo ne kaorengo, maana maanego t\u0269 y\u0269 y\u1ebdnda a ye b\u0269 n naag ne a taaba t\u0269\ny\u0269 neb s\u028aka b\u0269 b\u00e3mb bal ne taaba.\nKo\u025b\u025bg 19 soaba.\nNed buud f\u00e3a tara sor n t\u00f5e n t\u1ebd a s\u1ebdn date la a gom a s\u1ebdn date, r\u1ebdnda n k\u0269t t\u0269 ned pa tog n zoe rabeem ne a t\u1ebdeb wilgri, la a tar sor n\nt\u00f5e n bao n b\u00e3ng kibay la a paam kibay n tall-b n piuug z\u0129\u0129g f\u00e3a n pa ges t\u1ebdms\u00e3 tods ye, t\u0269 y\u0269 ne rabay buud f\u00e3a a s\u1ebdn date.\nKo\u025b\u025bg 20 soaba.\nNed buud f\u00e3a tara sor n t\u00f5e n paam n maan tigsga la lagem-n-taar sull s\u1ebdn pa tar y\u025bla (s\u1ebdn pa na n wa ne gudgri).\nB pa t\u00f5e n modg ned ab a ye t'a k\u1ebd lagem-n-taar p\u028ag\u1ebd ye.\nKo\u025b\u025bg 21 soaba.\nNed buud f\u00e3a tara sor n t\u00f5e n ning a toog a t\u1ebdng v\u0269\u0269m t\u028a\u028am\u1ebd, a t\u00f5eeme n maan t\u028a\u028amd a toore b\u0269 t\u0169 ne neb b s\u1ebdn y\u00e3k t\u0269 b let lagem-n-taara\nsull n t\u028amd\u1ebd, t\u0269 nin-b\u00e3mb y\u00e3kr\u00e3 yaa s\u1ebdn maan t\u0269 pa t\u0169 ne modgr ye.\nNin-buiid\u00e3 s\u1ebdn dat b\u0169mb ninga la t\u1ebdng\u00e3 z\u00e3ab t\u028a\u028am tikda.\nNin-buiid\u00e3 raab\u00e3 wilgr tog n t\u0169u ne vot s\u1ebdn na n maan t\u0269 z\u00e3mb ka z\u0129nd ye, vot\u00e3 me tara wakat s\u00f5or n tog n le maane, vot\u00e3 t\u00f5eeme n maan t\u0269\ny\u0269 nin-buiid vote, b\u0269 g\u028als n vot buud a to s\u1ebdn w\u1ebdnd wa b\u00e3mba s\u1ebdn maand t\u0269 ned f\u00e3a t\u00f5e n y\u00e3k a s\u1ebdn dat-a soaba.\nKo\u025b\u025bg 22 soaba.\nNe buud f\u00e3a, a s\u1ebdn yaa nin-buiid\u00e3 ned a ye w\u00e3 y\u0129nga, a toga ne ninsaalb yel gesg soog\u00e3 s\u00f5ngre. S\u00f5ngr\u00e3 yaa arz\u025bka, v\u0269\u0269m s\u00f5mblem la rog-n-mik\nw\u025b\u025bng\u1ebd s\u1ebdn yaa t\u0269lae ne ninsaal burk\u0129nd la a t\u0269rlem baoobo, a meng\u00e3 yidgr y\u0129nga, s\u1ebdn na n t\u0169 ne t\u1ebdnga meng t\u028a\u028amde n paas t\u1ebdms ne taab\nlagem-n-t\u028am p\u00e3ng t\u0269 zems ne t\u1ebdng f\u00e3a t\u028a\u028am y\u00f5geng s\u1ebdn ya to-to la a laog s\u1ebdn zem t\u025bka.\nKo\u025b\u025bg 23 soaba.\nNed buud f\u00e3a tara sor n t\u00f5e n paam t\u028a\u028amde, n t\u00f5e n y\u00e3k a s\u1ebdn dat t\u028a\u028amd ninga t\u0269 t\u0169 ne t\u028a\u028amd\u00e3 k\u0169un s\u1ebdn na n maan t\u0269 w\u1ebdgb pa z\u0129nd ye, la b\nkoglg-a ne t\u028a\u028am\u00e3 kaalem.\nNeb\u00e3 f\u00e3a tog n paama yaood s\u1ebdn zems ne b s\u1ebdn maan t\u028a\u028amd ning\u00e3 t\u0269 w\u1ebdgb ka ye.\nNed ning f\u00e3a s\u1ebdn t\u028amd-a toga ne yaood s\u1ebdn zems a s\u1ebdn maane, ti s\u1ebdn paamd\u00e3 sek y\u1ebdnda ne a zak r\u00e3mb v\u0269\u0269m t\u0269 y\u0269 burk\u0129nd p\u028ag\u1ebd, t\u0269 s\u00e3 n mik t\u0269\nsegdame; b\u0269 a paam t\u0269 b paas-a s\u00f5ngr buud a taaba.\nNed buud f\u00e3a tara soor n t\u00f5e n naag neb a taaba n lulg s\u1ebdndika sulli (t\u028ant\u028amdb s\u00f5ngr sulli) s\u1ebdn na kogend t\u028ant\u028amdb\u00e3 nafo.\nKo\u025b\u025bg 24 soaba.\nNed buud f\u00e3a tara sor n t\u00f5e n paam v\u028a\u028asem la y\u00f5-noogre, b\u0169mb z\u00e3ng la t\u028a\u028am\u00e3 wakat s\u00f5or t\u025bk wilgri n paas v\u028a\u028asem. V\u028a\u028asm\u00e3 geendame n tar\nwakat-wakato, v\u028a\u028asm\u00e3 sasa b tog n yaoa a soaba.\nKo\u025b\u025bg 25 soaba.\nNed buud f\u00e3a tara sor n t\u00f5e n paam tarem s\u1ebdn na n sek a meng la a zak r\u00e3mb laafi la b v\u0269\u0269m s\u00f5mblem baoobo, b\u0169mb z\u00e3ng la r\u0269\u0269b\u00e3 w\u025b\u025bng\u1ebd,\nyeelgr\u00e3 (fut\u00e3), z\u0129-g\u00e3adg\u00e3, t\u0269bsg\u00e3 n paas v\u0269\u0269m\u00e3 s\u00f5mblem baoob t\u028a\u028am nins s\u1ebdn segd-b ne y\u1ebd w\u00e3. A s\u00e3 n wa pa tar t\u028a\u028amde, a s\u00e3 n wa b\u1ebded\u1ebd, a s\u00e3\nn wa lebg kamsa, a s\u00e3 n wa lebg p\u028ag-k\u00f5ore b\u0269 ra-k\u00f5ore, a s\u00e3 n wa k\u028a\u028ale b\u0269 b\u0169mb buud a taab s\u00e3 n wa k\u0269t t\u2019a pa le t\u00f5e n d\u0269lg la a ges a meng\nyelle, t\u0269 yaool n pa t\u0169 ne y\u1ebdnda a maan t\u0269 yell\u00e3 paam-a, a togame n paam s\u00f5ngre.\nBiig p\u028ag sasa la a y\u00e3adem wakato, a tara sor n t\u00f5e n paam s\u00f5ngre la koglgo. Kamba f\u00e3a, f roga k\u00e3adem p\u028ag\u1ebd t\u0269 b rogame t\u0269 b ba r\u00e3mb\u00e3 pa k\u1ebd\nk\u00e3adem ne taaba, b f\u00e3a segda ne s\u00f5ngre.\nKo\u025b\u025bg 26 soaba.\nNed buud f\u00e3a tara sor n t\u00f5e n paam kaorengo. Kaoreng\u00e3 tog n y\u0269\u0269 zaalem, ba t\u0269 na y\u0269 y\u00e3adm\u1ebd kaoreng\u00e3 (kaoren-s\u0269ng\u00e3). Yaa t\u0269lae t\u0269 kamb\u00e3 paam\nkaoren-s\u0269ng\u00e3. T\u028a\u028am-minim la nus t\u028a\u028am z\u00e3msg kaoreng\u00e3 togame n piuugi. Karen-do b\u025bd\u00e3 kaoreng\u00e3 tog n maaname t\u0269 neb nins f\u00e3a b\u00e3ngr s\u1ebdn sek be\ntaab\u00e3 paam n k\u1ebd t\u0269 z\u00e3mb pa z\u0129nd ye.\nKaoreng\u00e3 s\u1ebdn tog n g\u1ebdeg b\u0169mb nins yaa ninsaal meng\u00e3 yidgri la ninsaal yel-segd\u0269 noy sebr\u00e3 t\u0169ub p\u00e3ng paasgo. Kaoreng\u00e3 togame n s\u00f5ng t\u0269 t\u1ebdms\u00e3\nne taab w\u028am taab moore, buud\u00e3 toor-toor\u00e3 b\u0269 w\u1ebdnd-sor t\u0169udum toay-toay\u00e3 w\u028am taab moore, t\u0269 sull f\u00e3a sak a to s\u1ebdn yala la b y\u00f5g taab zoodo. A\ntogame yasa n s\u00f5ng t\u0269 nas\u00f5zini (t\u1ebdms\u00e3 ne taab lagem-n-tay k\u00e3seng\u00e3) t\u028a\u028ama k\u1ebdng taoore, s\u1ebdn na yil ti b\u00e3ana g\u00e3and d\u0169ni w\u00e3 p\u028ag\u1ebd.\nBa r\u00e3mb\u00e3 n yaa pipi n tar sor n t\u00f5e n y\u00e3k wubr ning buud (kareng ning buud) b\u00e3mb s\u1ebdn dat t\u0269 b kamb\u00e3 paame.\nKo\u025b\u025bg 27 soaba.\nNed buud f\u00e3a tara sor n t\u00f5e n ning a meng nin-buiid\u00e3 rog-n-mik sull t\u028a\u028am\u1ebd (v\u0269\u0269m\u1ebd), n r\u0269 t\u028a\u028am-minm\u00e3 b\u00e3ngr y\u00f5odo la a naag n t\u028am b\u00e3ngr\u00e3 baoob\nt\u028a\u028am\u1ebd w\u00e3 la a paam n d\u0269 t\u028a\u028am b\u00e3mba s\u1ebdn wat ne y\u00f5od ninsi.\nNed f\u00e3a tara sor n t\u00f5e t\u0269 b koglg a b\u00e3ngr y\u00f5odo la a b\u00e3ngr teedo, t\u0269 yaa sebr la a g\u028als y\u00e3, b\u0269 yaa te-naands la a maan y\u00e3.\nKo\u025b\u025bg 28 soaba.\nNed buud f\u00e3a tara sor n t\u00f5e n dat t\u0269 b\u00e3an z\u0129nd neb\u00e3 ne taab s\u028ak t\u1ebdns\u1ebd w\u00e3, la t\u1ebdns\u00e3 ne taab s\u028aka, t\u0269 seb k\u00e3nga s\u1ebdn wilg yel-segd\u0269 nins\u00e3 t\u00f5og\nn paam n y\u0269 s\u0269da\nKo\u025b\u025bg 29 soaba.\nNinsaal tara t\u0269lae-t\u028a\u028am ne a neba (a nin-buiidu), bala a meng\u00e3 yidgr pa t\u00f5e n maan t\u0269 pa y\u0269 na a neb\u00e3 p\u028ag\u1ebd v\u0269\u0269m ye.\nNed yel-segd\u0269 t\u0169ub p\u028ag\u1ebd, la a s\u1ebdn tar sor n t\u00f5e n maan a s\u1ebdn dat\u00e3 w\u025b\u025bng\u00e3, ned f\u00e3a toaag s\u1ebdn tek\u1ebd yaa laloa s\u1ebdn wilg b\u0169mb ninsa, s\u1ebdn na y\u0269l",
            "Image": "8f101a6c0a16192aaef8a63d58fd6451"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "n s\u00f5ng t\u0269 ned f\u00e3a b\u00e3ng a to yel-segd\u0269 la a s\u1ebdn tar sor n t\u00f5e n maan a yam. S\u1ebdn paasd me, yaa s\u1ebdn na y\u0269l t\u0269 b t\u00f5og n t\u0169 ninsaal v\u0269\u0269m s\u00f5mblem\nnoy w\u00e3, ninbuiid\u00e3 v\u0269\u0269m noy w\u00e3 t\u0169ubu la neb\u00e3 f\u00e3a v\u0269\u0269m s\u00f5mblem baoobo, s\u00e3 n yaa t\u1ebdng z\u00e3ab buud ning s\u1ebdn ya nin-buiid naam n z\u00e3ad-a w\u00e3.\nYel-segd\u0269 b\u00e3mb\u00e3 la maan-m-yam b\u00e3mb\u00e3 pa t\u00f5e n d\u0269k n maan t\u0269 pa y\u0269 wa nas\u00f5zini s\u1ebdn g\u00e3neg noy nins\u00e3 s\u1ebdn dat\u00e3 ye.\nKo\u025b\u025bg 30 soaba.\nSeb-k\u00e3ng\u00e3 gomd ba a ye pa t\u00f5e n wa r\u0269k t\u2019a y\u0269 wa t\u1ebdng a ye, goosneer a ye b\u0269 ned a ye yell ye, t\u2019a soab tik r\u1ebdnda n dat n maan b\u0169mb s\u1ebdn na\ny\u0269l n s\u00e3am yel-segd\u0269 la maan-m-yam nins sebr\u00e3 s\u1ebdn gomd-b r\u00e3mb yell\u00e3 ye.",
            "Image": "f4481aca35de3257a7453b1aa2ad378c"
        }
    }
}

{
    "MetaData": {
        "Author": null,
        "Creation_Date": 1581469410,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "6c31953ff1de483c81b0bcd52f4f83d5",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ninsaal yel-segdɩ noy gãnegr sebre (yʊʊmd 1948)\nKeoogre\nB wilgame tɩ ninsaal bʊʊd fãa tara a burkĩndlim la a yel-segdɩ tõod sẽ n pa yɩɩd a to, tɩ b pa tõen n dɩk tõod-bãmb n koos bɩ n tek a badawã, n\nyaa dũni wã bãan gãaga, ned fãa sẽ n so a vɩɩm tɩ yembd kaala, la wẽ g-taab kaalem dũni wã pʊgẽ yẽ grã.\nB wilgame tɩ ninsaal sẽ n da tog ne yel-segdɩ ninsã kaalmã waa ne bi-beelem la pãng buud toor-toor sẽ n sãam dũni wã zãng sũuri, la b\nyãkamen moon tɩ dũni ning sẽ n na n wa zĩnd-a tɩ ninsaalbã na n wa so b mense, n tõe n gom b sẽ n date, n tẽ b sẽ n date, n wa yi rabeem, yaeesg\nla far buudã fãa pʊgẽ wã, n yaa ninsaal sẽ n baood ne a sũur fãa n yɩɩdã.\nTɩ sẽ n yɩɩd fãa yaa tɩ ninsaal yel-segdɩ wã tog n paamame tɩ b koglg-b ne noy buud sẽ n na yɩl tɩ ned ra wa bao a sẽ n na maan n põs pãn-\nwõrdem b sẽ n maand-a n kong n wẽ neg n kẽ wẽ nem maan n lebs pʊgẽ wã.\nD sẽ n mi tɩ segdame tɩ d keng tẽ ms ne taab zood yõkr zĩndgrã.\nD sẽ n mi tɩ nasõzini (tẽ msã fãa lagem-n-taar kãsengã) le mooname n wilg b tẽ eb ninsaal burkĩndlem la a tɩrlem pãnga, pag la rao yel-segdɩ sẽ n\nzem taabã, tɩ b le wilgame tɩ b ratame n mao n paas ninsaalbã vɩɩm sõmblem tɩ yɩ ned fãa sẽ n so a meng vɩɩmẽ wã tɩ yel kãng pãng yɩɩg a\npĩndã.\nD sẽ n mi tɩ tẽ ms nins sẽ n be nasõzini lagem-n-taarã pʊgẽ lagma ne lagem-n-taarã n nk sard n na n sõng tɩ dũni wã pʊgẽ bɩ ned fãa tũ ninsaalb\nyelsegdɩ wã sẽ n gãneg noy ninsã.\nD sẽ n mi tɩ ninsaal yel-segdɩ noy bãmba gãnegr sã n yɩ lagem-n-taarã ne a kẽ edbã n na n naag taab n maan-b n na n sõng tɩ b tũubã yɩ sõma\nwã.\nPipi koɛɛga.\nNinsaalbã fãa sã n doge, ned fãa so a menga, ned pa rogd n yaa yamb ye, nebã fãa zema taab b yel-segdɩ la b burkĩndlem wɛɛngẽ . Nebã fãa\ntara yam la tagsgo, ned fãa togame n vɩɩnd ne a to saam-biir pʊgẽ .\nKoɛɛg a 2 soaba.\nNed fãa tara sor n tõe n dɩ seb-kãnga sẽ n gãneg noy ninsã yõodo tɩ bakr buud ka zĩnd ye, pa tũus f sẽ n yaa buud ning ye, f yĩng kõbg sẽ n ya-a\nsoab ye, f yaa pag bɩ rao ye, f wẽ nd-sor sẽ n ya-a soab ye, f sẽ n yãk n tik politik ninga, bɩ tẽ eb buud a to ye, f tarem sẽ n ya-a soab ye, f sẽ n dog\nne b rãmb ye, bɩ bũmd buud a taab sẽ n bakd ye.\nSẽ n paasde, pa tõe n tik ned tẽ ng politik neng sẽ n ya-a soab n bak a soab noy-bãmbã yõod rɩɩb wɛɛngẽ ye, pa tũus tẽ ngã sã n so a menga bɩ a\nsã n be zamaan a to yembdẽ ."
        },
        "1": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "5607cb5564e22333747caa313c1d283b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Koɛɛg a 3 soaba.\nNed buud fãa tara sor n tõe n vɩɩnde, n soog a menga la a gũnug a menga.\nKoɛɛg a 4 soaba.\nPa tog n dɩk ninsaal buudã fãa n maan yamb ye bɩ n weoog-a ye. Yembdã ne nebã koosgã gɩdgame, ba sẽ n wa n ya yembd buud nin fãa.\nKoɛɛg a 5 soaba.\nPa tog n sɩbg ninsaal buudã fãa ye, pa tog n sɩbg ninsaal tɩ sɩbgrã yɩ toog wʊsgo, tɩ pa sẽ n na maan ninsaal ye.\nKoɛɛg a 6 soaba.\nNed fãa tara sor tɩ sẽ n wa n ya sĩĩg ning fãa, bɩ b sak n deeg a sẽ n yaa ned ning buud bʊ-kaoor soog taoore.\nKoɛɛg a 7 soaba.\nNinsaalbã fãa zema taab laloa taoore, b fãa tog n paama laloa wã koglgo tɩ bakr ba a ye pa zĩnd ye. Nebã fãa tara sor n tõe n paam tɩ b koglg-b\nne bakr buud fãa sẽ n na n wa maan n kɩɩs seb-kãnga noy wã sẽ n gãnegã, ne bũmb nins sẽ n na n wa ne bakr-bãmba.\nKoɛɛg a 8 soaba.\nNed buud fãa tara sor n tõe n kẽ ng a tẽ ngẽ bʊʊd soog taoore n tɩ bʊ ne weoogre, sɩbgr buud fãa b sẽ n maan-a, tɩ ninsaalb yel-segdɩ sebrã\ngɩdge, tɩ laloa mi tiiri.\nKoɛɛg a 9 soaba.\nPa tar sor n tõe n yõk ned zaalem, n pag-a roogo bɩ n yiis-a a tẽ ngẽ n tɩ ning zĩĩg a to tɩ laloa zɩ tiir ye.\nKoɛɛg 10 soaba.\nNed buud fãa tara sor wa laloa sẽ n wilgã, t'a yell ta bʊ-kaoodb sẽ n so bʊʊdã, n tõe n kao tɩ pãn-dãmb ka lob b toogo, la sẽ n bʊʊd sɩd taoore, tɩ\nb bʊ nin-buiid taoore n wilg a yel-segdɩ bɩ a tɩlae-yɛla, bɩ n wilg b sẽ n yet tɩ yẽ nda soabã maana bũmb ningã kongr sẽ n taẽ .\nKoɛɛg 11 soaba.\nB sã n yeel tɩ ned maana bʊmb sẽ n kis n dat n paalg-a, sã n pa b wa n bʊ-a lame tɩ bʊʊdã yɩ neb fãa taoore, t'a paam sõangd sẽ n mams n paas a\npoorẽ fãa, ket n ya wa yẽ nda soabã pa maan bũmbã ye.\nB pa tõe n bʊ ned n paalg-a bũmb a sẽ n maan bɩ a sẽ n pa maan yĩnga, sã n mikame tɩ yellã sẽ n maanã wakato, bʊʊd soog nengẽ yel bãmba ra\npa kis ye. Sẽ n paasd me, b sã n bʊ yellã, b pa tar sor n tõe n kõ ned ning sẽ n maan-a yellã sɩbgre tɩ yɩɩg yellã sẽ n maanã sasa laloa sẽ n da gãneg\nsɩbgr buud nins yel-bãmb wɛɛngẽ wã ye."
        },
        "2": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "6684ca7a134f334459b5fa250095ff93",
            "Index": 2,
            "Label": "3",
            "Size": [
                595.0,
                842.0
            ],
            "Text": "Koɛɛg 12 soaba.\n[Missing]\nKoɛɛg 13 soaba.\nNed buud fãa tara sor n tõe n gõ a tẽ ngẽ , n kẽ ng zĩĩs nins fãa a sẽ n date, la a yãk a sẽ n dat n zĩndẽ .\nNed buud fãa tara sor n tõe n yi tẽ ngẽ n lebg n wa a meng tẽ ngẽ , a le tara sor n tõe n yi a meng tẽ ngẽ n kẽ ng tẽ n-taaga la a le lebg n wa a tẽ ngẽ .\nKoɛɛg 14 soaba.\nNed sã n wa be toog zug tẽ ngẽ tɩ b namsd-a wʊsgo, a soab tara sor n tõe n yi n bao gãag-sobend tẽ ms a taabẽ , a le tara sor n tõe n paam tɩ b\nreeg-a tẽ n-bãmbẽ .\nLa sã n mikame t'a sẽ n maanã, laloa gɩdgame tɩ b mik tɩ yaa sɩda, bɩ sã n mikame t'a sẽ n maanã pa zems ne nasõzini (tẽ msã lagem-n-taar\nkãsengã) sẽ n gãneg noy ninsã, a pa tar sor-kãng ye.\nKoɛɛg 15 soaba.\nNed buud fãa tara sor n tõe n paam tẽ ng-n-biilim tika.\nB pa tar sor n tõe n wõr ned n menes a tẽ ng-n-biilim ye, b le pa tõe n gɩdg-a t'a ra teem a tẽ ng-n-biilim ye.\nKoɛɛg 16 soaba.\nPag ne rao yʊʊmd sã n ta kãadem b tara sor n tõe n kẽ kãadem la b tilg yir tɩ pa tũus b yiibã buud sẽ n ya-b rãmba, b tẽ ng-n-biilim bɩ b wẽ nd\nsor tũudum. Kãadmã kẽ esg noy pʊgẽ , b yiibã yel-segdɩ yaa a ye, pa yɩɩd to ye, kãadmã vɩɩm wakato la a kaoob wakat me b yel-segdɩ wã ya a\nye.\nKãadem pa tõe n kẽ es tɩ pa tũ ne kãad-ratbã sakr sẽ n pa tũ ne modgr ye.\nZak yaa tẽ ng yẽ gre (tẽ ng bõn-bulli). A yaa tẽ ng vɩɩm sũuri. Tẽ ngã neb togame n koglg-a, goosneerã (leta wã) togame n koglg-a.\nKoɛɛg 17 soaba.\nNed buud fãa, f ya f ye bɩ f bee sull pœga, tara sor n so a bũmbu.\nB pa tõe n wõr ned n deeg a sẽ n so ye.\nKoɛɛg 18 soaba.\nNed fãa tara sor n tõe n tags a sẽ n date, n bʊgs a sẽ n date la a tũ wẽ nd-sor ninga a sẽ n date. Sor-kãng a sẽ n tarã wɛɛngẽ a tõeeme n teem wẽ nd-\nsor n tũ bɩ n teem tẽ ebo a le tõeeme n wilg a wẽ nd-sor bɩ a tẽ ebo ne kaorengo, maana maanego tɩ yɩ yẽ nda a ye bɩ n naag ne a taaba tɩ yɩ neb"
        },
        "3": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "c46a369bf28dc86fb9d56144a5ea2d1e",
            "Index": 3,
            "Label": "4",
            "Size": [
                595.0,
                842.0
            ],
            "Text": "sʊka bɩ bãmb bal ne taaba.\nKoɛɛg 19 soaba.\nNed buud fãa tara sor n tõe n tẽ a sẽ n date la a gom a sẽ n date, rẽ nda n kɩt tɩ ned pa tog n zoe rabeem ne a tẽ eb wilgri, la a tar sor n tõe n bao n\nbãng kibay la a paam kibay n tall-b n piuug zĩĩg fãa n pa ges tẽ msã tods ye, tɩ yɩ ne rabay buud fãa a sẽ n date.\nKoɛɛg 20 soaba.\nNed buud fãa tara sor n tõe n paam n maan tigsga la lagem-n-taar sull sẽ n pa tar yɛla (sẽ n pa na n wa ne gudgri).\nB pa tõe n modg ned ab a ye t'a kẽ lagem-n-taar pʊgẽ ye.\nKoɛɛg 21 soaba.\nNed buud fãa tara sor n tõe n ning a toog a tẽ ng vɩɩm tʊʊmẽ , a tõeeme n maan tʊʊmd a toore bɩ tũ ne neb b sẽ n yãk tɩ b let lagem-n-taara sull\nn tʊmdẽ , tɩ nin-bãmb yãkrã yaa sẽ n maan tɩ pa tũ ne modgr ye.\nNin-buiidã sẽ n dat bũmb ninga la tẽ ngã zãab tʊʊm tikda.\nNin-buiidã raabã wilgr tog n tũu ne vot sẽ n na n maan tɩ zãmb ka zĩnd ye, votã me tara wakat sõor n tog n le maane, votã tõeeme n maan tɩ yɩ\nnin-buiid vote, bɩ gʊls n vot buud a to sẽ n wẽ nd wa bãmba sẽ n maand tɩ ned fãa tõe n yãk a sẽ n dat-a soaba.\nKoɛɛg 22 soaba.\nNe buud fãa, a sẽ n yaa nin-buiidã ned a ye wã yĩnga, a toga ne ninsaalb yel gesg soogã sõngre. Sõngrã yaa arzɛka, vɩɩm sõmblem la rog-n-mik\nwɛɛngẽ sẽ n yaa tɩlae ne ninsaal burkĩnd la a tɩrlem baoobo, a mengã yidgr yĩnga, sẽ n na n tũ ne tẽ nga meng tʊʊmde n paas tẽ ms ne taab\nlagem-n-tʊm pãng tɩ zems ne tẽ ng fãa tʊʊm yõgeng sẽ n ya to-to la a laog sẽ n zem tɛka.\nKoɛɛg 23 soaba.\nNed buud fãa tara sor n tõe n paam tʊʊmde, n tõe n yãk a sẽ n dat tʊʊmd ninga tɩ tũ ne tʊʊmdã kũun sẽ n na n maan tɩ wẽ gb pa zĩnd ye, la b\nkoglg-a ne tʊʊmã kaalem.\nNebã fãa tog n paama yaood sẽ n zems ne b sẽ n maan tʊʊmd ningã tɩ wẽ gb ka ye.\nNed ning fãa sẽ n tʊmd-a toga ne yaood sẽ n zems a sẽ n maane, ti sẽ n paamdã sek yẽ nda ne a zak rãmb vɩɩm tɩ yɩ burkĩnd pʊgẽ , tɩ sã n mik tɩ\nsegdame; bɩ a paam tɩ b paas-a sõngr buud a taaba.\nNed buud fãa tara soor n tõe n naag neb a taaba n lulg sẽ ndika sulli (tʊntʊmdb sõngr sulli) sẽ n na kogend tʊntʊmdbã nafo.\nKoɛɛg 24 soaba."
        },
        "4": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "f66e5619e1db548d3a95c5c77d25c5d8",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ned buud fãa tara sor n tõe n paam vʊʊsem la yõ-noogre, bũmb zãng la tʊʊmã wakat sõor tɛk wilgri n paas vʊʊsem. Vʊʊsmã geendame n tar\nwakat-wakato, vʊʊsmã sasa b tog n yaoa a soaba.\nKoɛɛg 25 soaba.\nNed buud fãa tara sor n tõe n paam tarem sẽ n na n sek a meng la a zak rãmb laafi la b vɩɩm sõmblem baoobo, bũmb zãng la rɩɩbã wɛɛngẽ ,\nyeelgrã (futã), zĩ-gãadgã, tɩbsgã n paas vɩɩmã sõmblem baoob tʊʊm nins sẽ n segd-b ne yẽ wã. A sã n wa pa tar tʊʊmde, a sã n wa bẽ edẽ , a sã n\nwa lebg kamsa, a sã n wa lebg pʊg-kõore bɩ ra-kõore, a sã n wa kʊʊle bɩ bũmb buud a taab sã n wa kɩt t’a pa le tõe n dɩlg la a ges a meng\nyelle, tɩ yaool n pa tũ ne yẽ nda a maan tɩ yellã paam-a, a togame n paam sõngre.\nBiig pʊg sasa la a yãadem wakato, a tara sor n tõe n paam sõngre la koglgo. Kamba fãa, f roga kãadem pʊgẽ tɩ b rogame tɩ b ba rãmbã pa ke\nkãadem ne taaba, b fãa segda ne sõngre.\nKoɛɛg 26 soaba.\nNed buud fãa tara sor n tõe n paam kaorengo. Kaorengã tog n yɩɩ zaalem, ba tɩ na yɩ yãadmẽ kaorengã (kaoren-sɩngã). Yaa tɩlae tɩ kambã paam\nkaoren-sɩngã. Tʊʊm-minim la nus tʊʊm zãmsg kaorengã togame n piuugi. Karen-do bɛdã kaorengã tog n maaname tɩ neb nins fãa bãngr sẽ n\nsek be taabã paam n kẽ tɩ zãmb pa zĩnd ye.\nKaorengã sẽ n tog n gẽ eg bũmb nins yaa ninsaal mengã yidgri la ninsaal yel-segdɩ noy sebrã tũub pãng paasgo. Kaorengã togame n sõng tɩ\ntẽ msã ne taab wʊm taab moore, buudã toor-toorã bɩ wẽ nd-sor tũudum toay-toayã wʊm taab moore, tɩ sull fãa sak a to sẽ n yala la b yõg taab\nzoodo. A togame yasa n sõng tɩ nasõzini (tẽ msã ne taab lagem-n-tay kãsengã) tʊʊma kẽ ng taoore, sẽ n na yil ti bãana gãand dũni wã pʊgẽ .\nBa rãmbã n yaa pipi n tar sor n tõe n yãk wubr ning buud (kareng ning buud) bãmb sẽ n dat tɩ b kambã paame.\nKoɛɛg 27 soaba.\nNed buud fãa tara sor n tõe n ning a meng nin-buiidã rog-n-mik sull tʊʊmẽ (vɩɩmẽ ), n rɩ tʊʊm-minmã bãngr yõodo la a naag n tʊm bãngrã\nbaoob tʊʊmẽ wã la a paam n dɩ tʊʊm bãmba sẽ n wat ne yõod ninsi.\nNed fãa tara sor n tõe tɩ b koglg a bãngr yõodo la a bãngr teedo, tɩ yaa sebr la a gʊls yã, bɩ yaa te-naands la a maan yã.\nKoɛɛg 28 soaba.\nNed buud fãa tara sor n tõe n dat tɩ bãan zĩnd nebã ne taab sʊk tẽ nsẽ wã, la tẽ nsã ne taab sʊka, tɩ seb kãnga sẽ n wilg yel-segdɩ ninsã tõog n\npaam n yɩ sɩda\nKoɛɛg 29 soaba.\nNinsaal tara tɩlae-tʊʊm ne a neba (a nin-buiidu), bala a mengã yidgr pa tõe n maan tɩ pa yɩ na a nebã pʊgẽ vɩɩm ye."
        },
        "5": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "6ec19abb5b378c3e4015bf5593ba5bab",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ned yel-segdɩ tũub pʊgẽ , la a sẽ n tar sor n tõe n maan a sẽ n datã wɛɛngã, ned fãa toaag sẽ n tekẽ yaa laloa sẽ n wilg bũmb ninsa, sẽ n na yɩl n\nsõng tɩ ned fãa bãng a to yel-segdɩ la a sẽ n tar sor n tõe n maan a yam. Sẽ n paasd me, yaa sẽ n na yɩl tɩ b tõog n tũ ninsaal vɩɩm sõmblem noy\nwã, ninbuiidã vɩɩm noy wã tũubu la nebã fãa vɩɩm sõmblem baoobo, sã n yaa tẽ ng zãab buud ning sẽ n ya nin-buiid naam n zãad-a wã.\nYel-segdɩ bãmbã la maan-m-yam bãmbã pa tõe n dɩk n maan tɩ pa yɩ wa nasõzini sẽ n gãneg noy ninsã sẽ n datã ye.\nKoɛɛg 30 soaba.\nSeb-kãngã gomd ba a ye pa tõe n wa rɩk t’a yɩ wa tẽ ng a ye, goosneer a ye bɩ ned a ye yell ye, t’a soab tik rẽ nda n dat n maan bũmb sẽ n na yɩl\nn sãam yel-segdɩ la maan-m-yam nins sebrã sẽ n gomd-b rãmb yellã ye."
        }
    }
}

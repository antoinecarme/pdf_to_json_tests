{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469394,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Ninsaal yel-segd\u0269 noy g\u00e3negr sebre (y\u028a\u028amd 1948)\nKeoogre\nB wilgame t\u0269 ninsaal b\u028a\u028ad f\u00e3a tara a burk\u0129ndlim la a yel-segd\u0269 t\u00f5od se\u0303 n pa y\u0269\u0269d a to, t\u0269 b pa t\u00f5en n d\u0269k t\u00f5od-b\u00e3mb n koos b\u0269 n tek a badaw\u00e3, n yaa d\u0169ni w\u00e3 b\u00e3an g\u00e3aga, ned f\u00e3a se\u0303 n so a v\u0269\u0269m t\u0269 yembd kaala, la\nwe\u0303 g-taab kaalem d\u0169ni w\u00e3 p\u028age\u0303 ye\u0303 gr\u00e3.\nB wilgame t\u0269 ninsaal se\u0303 n da tog ne yel-segd\u0269 nins\u00e3 kaalm\u00e3 waa ne bi-beelem la p\u00e3ng buud toor-toor se\u0303 n s\u00e3am d\u0169ni w\u00e3 z\u00e3ng s\u0169uri, la b y\u00e3kamen moon t\u0269 d\u0169ni ning se\u0303 n na n wa z\u0129nd-a t\u0269 ninsaalb\u00e3 na n wa so b\nmense, n t\u00f5e n gom b se\u0303 n date, n te\u0303 b se\u0303 n date, n wa yi rabeem, yaeesg la far buud\u00e3 f\u00e3a p\u028age\u0303 w\u00e3, n yaa ninsaal se\u0303 n baood ne a s\u0169ur f\u00e3a n y\u0269\u0269d\u00e3.\nT\u0269 se\u0303 n y\u0269\u0269d f\u00e3a yaa t\u0269 ninsaal yel-segd\u0269 w\u00e3 tog n paamame t\u0269 b koglg-b ne noy buud se\u0303 n na y\u0269l t\u0269 ned ra wa bao a se\u0303 n na maan n p\u00f5s p\u00e3n-w\u00f5rdem b se\u0303 n maand-a n kong n we\u0303 neg n ke\u0303 we\u0303 nem maan n lebs p\u028age\nw\u00e3.\nD se\u0303 n mi t\u0269 segdame t\u0269 d keng te\u0303 ms ne taab zood y\u00f5kr z\u0129ndgr\u00e3.\nD se\u0303 n mi t\u0269 nas\u00f5zini (te\u0303 ms\u00e3 f\u00e3a lagem-n-taar k\u00e3seng\u00e3) le mooname n wilg b te\u0303 eb ninsaal burk\u0129ndlem la a t\u0269rlem p\u00e3nga, pag la rao yel-segd\u0269 se\u0303 n zem taab\u00e3, t\u0269 b le wilgame t\u0269 b ratame n mao n paas ninsaalb\u00e3\nv\u0269\u0269m s\u00f5mblem t\u0269 y\u0269 ned f\u00e3a se\u0303 n so a meng v\u0269\u0269me\u0303 w\u00e3 t\u0269 yel k\u00e3ng p\u00e3ng y\u0269\u0269g a p\u0129nd\u00e3.\nD se\u0303 n mi t\u0269 te\u0303 ms nins se\u0303 n be nas\u00f5zini lagem-n-taar\u00e3 p\u028age\u0303 lagma ne lagem-n-taar\u00e3 n nk sard n na n s\u00f5ng t\u0269 d\u0169ni w\u00e3 p\u028age\u0303 b\u0269 ned f\u00e3a t\u0169 ninsaalb yelsegd\u0269 w\u00e3 se\u0303 n g\u00e3neg noy nins\u00e3.\nD se\u0303 n mi t\u0269 ninsaal yel-segd\u0269 noy b\u00e3mba g\u00e3negr s\u00e3 n y\u0269 lagem-n-taar\u00e3 ne a ke\u0303 edb\u00e3 n na n naag taab n maan-b n na n s\u00f5ng t\u0269 b t\u0169ub\u00e3 y\u0269 s\u00f5ma w\u00e3.\nPipi ko\u025b\u025bga.\nNinsaalb\u00e3 f\u00e3a s\u00e3 n doge, ned f\u00e3a so a menga, ned pa rogd n yaa yamb ye, neb\u00e3 f\u00e3a zema taab b yel-segd\u0269 la b burk\u0129ndlem w\u025b\u025bnge\u0303 . Neb\u00e3 f\u00e3a tara yam la tagsgo, ned f\u00e3a togame n v\u0269\u0269nd ne a to saam-biir p\u028age\u0303 .\nKo\u025b\u025bg a 2 soaba.\nNed f\u00e3a tara sor n t\u00f5e n d\u0269 seb-k\u00e3nga se\u0303 n g\u00e3neg noy nins\u00e3 y\u00f5odo t\u0269 bakr buud ka z\u0129nd ye, pa t\u0169us f se\u0303 n yaa buud ning ye, f y\u0129ng k\u00f5bg se\u0303 n ya-a soab ye, f yaa pag b\u0269 rao ye, f we\u0303 nd-sor se\u0303 n ya-a soab ye, f se\u0303 n y\u00e3k\nn tik politik ninga, b\u0269 te\u0303 eb buud a to ye, f tarem se\u0303 n ya-a soab ye, f se\u0303 n dog ne b r\u00e3mb ye, b\u0269 b\u0169md buud a taab se\u0303 n bakd ye.\nSe\u0303 n paasde, pa t\u00f5e n tik ned te\u0303 ng politik neng se\u0303 n ya-a soab n bak a soab noy-b\u00e3mb\u00e3 y\u00f5od r\u0269\u0269b w\u025b\u025bnge\u0303 ye, pa t\u0169us te\u0303 ng\u00e3 s\u00e3 n so a menga b\u0269 a s\u00e3 n be zamaan a to yembde\u0303 .\nKo\u025b\u025bg a 3 soaba.\nNed buud f\u00e3a tara sor n t\u00f5e n v\u0269\u0269nde, n soog a menga la a g\u0169nug a menga.\nKo\u025b\u025bg a 4 soaba.\nPa tog n d\u0269k ninsaal buud\u00e3 f\u00e3a n maan yamb ye b\u0269 n weoog-a ye. Yembd\u00e3 ne neb\u00e3 koosg\u00e3 g\u0269dgame, ba se\u0303 n wa n ya yembd buud nin f\u00e3a.\nKo\u025b\u025bg a 5 soaba.\nPa tog n s\u0269bg ninsaal buud\u00e3 f\u00e3a ye, pa tog n s\u0269bg ninsaal t\u0269 s\u0269bgr\u00e3 y\u0269 toog w\u028asgo, t\u0269 pa se\u0303 n na maan ninsaal ye.\nKo\u025b\u025bg a 6 soaba.\nNed f\u00e3a tara sor t\u0269 se\u0303 n wa n ya s\u0129\u0129g ning f\u00e3a, b\u0269 b sak n deeg a se\u0303 n yaa ned ning buud b\u028a-kaoor soog taoore.\nKo\u025b\u025bg a 7 soaba.\nNinsaalb\u00e3 f\u00e3a zema taab laloa taoore, b f\u00e3a tog n paama laloa w\u00e3 koglgo t\u0269 bakr ba a ye pa z\u0129nd ye. Neb\u00e3 f\u00e3a tara sor n t\u00f5e n paam t\u0269 b koglg-b ne bakr buud f\u00e3a se\u0303 n na n wa maan n k\u0269\u0269s seb-k\u00e3nga noy w\u00e3 se\u0303 n\ng\u00e3neg\u00e3, ne b\u0169mb nins se\u0303 n na n wa ne bakr-b\u00e3mba.\nKo\u025b\u025bg a 8 soaba.\nNed buud f\u00e3a tara sor n t\u00f5e n ke\u0303 ng a te\u0303 nge\u0303 b\u028a\u028ad soog taoore n t\u0269 b\u028a ne weoogre, s\u0269bgr buud f\u00e3a b se\u0303 n maan-a, t\u0269 ninsaalb yel-segd\u0269 sebr\u00e3 g\u0269dge, t\u0269 laloa mi tiiri.\nKo\u025b\u025bg a 9 soaba.\nPa tar sor n t\u00f5e n y\u00f5k ned zaalem, n pag-a roogo b\u0269 n yiis-a a te\u0303 nge\u0303 n t\u0269 ning z\u0129\u0129g a to t\u0269 laloa z\u0269 tiir ye.\nKo\u025b\u025bg 10 soaba.",
            "Image": "e4a87dcc376657fc846d1d5691c9adce"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Ned buud f\u00e3a tara sor wa laloa se\u0303 n wilg\u00e3, t'a yell ta b\u028a-kaoodb se\u0303 n so b\u028a\u028ad\u00e3, n t\u00f5e n kao t\u0269 p\u00e3n-d\u00e3mb ka lob b toogo, la se\u0303 n b\u028a\u028ad s\u0269d taoore, t\u0269 b b\u028a nin-buiid taoore n wilg a yel-segd\u0269 b\u0269 a t\u0269lae-y\u025bla, b\u0269 n wilg\nb se\u0303 n yet t\u0269 ye\u0303 nda soab\u00e3 maana b\u0169mb ning\u00e3 kongr se\u0303 n tae\u0303 .\nKo\u025b\u025bg 11 soaba.\nB s\u00e3 n yeel t\u0269 ned maana b\u028amb se\u0303 n kis n dat n paalg-a, s\u00e3 n pa b wa n b\u028a-a lame t\u0269 b\u028a\u028ad\u00e3 y\u0269 neb f\u00e3a taoore, t'a paam s\u00f5angd se\u0303 n mams n paas a poore\u0303 f\u00e3a, ket n ya wa ye\u0303 nda soab\u00e3 pa maan b\u0169mb\u00e3 ye.\nB pa t\u00f5e n b\u028a ned n paalg-a b\u0169mb a se\u0303 n maan b\u0269 a se\u0303 n pa maan y\u0129nga, s\u00e3 n mikame t\u0269 yell\u00e3 se\u0303 n maan\u00e3 wakato, b\u028a\u028ad soog nenge\u0303 yel b\u00e3mba ra pa kis ye. Se\u0303 n paasd me, b s\u00e3 n b\u028a yell\u00e3, b pa tar sor n t\u00f5e n k\u00f5\nned ning se\u0303 n maan-a yell\u00e3 s\u0269bgre t\u0269 y\u0269\u0269g yell\u00e3 se\u0303 n maan\u00e3 sasa laloa se\u0303 n da g\u00e3neg s\u0269bgr buud nins yel-b\u00e3mb w\u025b\u025bnge\u0303 w\u00e3 ye.\nKo\u025b\u025bg 12 soaba.\n[Missing]\nKo\u025b\u025bg 13 soaba.\nNed buud f\u00e3a tara sor n t\u00f5e n g\u00f5 a te\u0303 nge\u0303 , n ke\u0303 ng z\u0129\u0129s nins f\u00e3a a se\u0303 n date, la a y\u00e3k a se\u0303 n dat n z\u0129nde\u0303 .\nNed buud f\u00e3a tara sor n t\u00f5e n yi te\u0303 nge\u0303 n lebg n wa a meng te\u0303 nge\u0303 , a le tara sor n t\u00f5e n yi a meng te\u0303 nge\u0303 n ke\u0303 ng te\u0303 n-taaga la a le lebg n wa a te\u0303 nge\u0303 .\nKo\u025b\u025bg 14 soaba.\nNed s\u00e3 n wa be toog zug te\u0303 nge\u0303 t\u0269 b namsd-a w\u028asgo, a soab tara sor n t\u00f5e n yi n bao g\u00e3ag-sobend te\u0303 ms a taabe\u0303 , a le tara sor n t\u00f5e n paam t\u0269 b reeg-a te\u0303 n-b\u00e3mbe\u0303 .\nLa s\u00e3 n mikame t'a se\u0303 n maan\u00e3, laloa g\u0269dgame t\u0269 b mik t\u0269 yaa s\u0269da, b\u0269 s\u00e3 n mikame t'a se\u0303 n maan\u00e3 pa zems ne nas\u00f5zini (te\u0303 ms\u00e3 lagem-n-taar k\u00e3seng\u00e3) se\u0303 n g\u00e3neg noy nins\u00e3, a pa tar sor-k\u00e3ng ye.\nKo\u025b\u025bg 15 soaba.\nNed buud f\u00e3a tara sor n t\u00f5e n paam te\u0303 ng-n-biilim tika.\nB pa tar sor n t\u00f5e n w\u00f5r ned n menes a te\u0303 ng-n-biilim ye, b le pa t\u00f5e n g\u0269dg-a t'a ra teem a te\u0303 ng-n-biilim ye.\nKo\u025b\u025bg 16 soaba.\nPag ne rao y\u028a\u028amd s\u00e3 n ta k\u00e3adem b tara sor n t\u00f5e n ke\u0303 k\u00e3adem la b tilg yir t\u0269 pa t\u0169us b yiib\u00e3 buud se\u0303 n ya-b r\u00e3mba, b te\u0303 ng-n-biilim b\u0269 b we\u0303 nd sor t\u0169udum. K\u00e3adm\u00e3 ke\u0303 esg noy p\u028age\u0303 , b yiib\u00e3 yel-segd\u0269 yaa a ye,\npa y\u0269\u0269d to ye, k\u00e3adm\u00e3 v\u0269\u0269m wakato la a kaoob wakat me b yel-segd\u0269 w\u00e3 ya a ye.\nK\u00e3adem pa t\u00f5e n ke\u0303 es t\u0269 pa t\u0169 ne k\u00e3ad-ratb\u00e3 sakr se\u0303 n pa t\u0169 ne modgr ye.\nZak yaa te\u0303 ng ye\u0303 gre (te\u0303 ng b\u00f5n-bulli). A yaa te\u0303 ng v\u0269\u0269m s\u0169uri. Te\u0303 ng\u00e3 neb togame n koglg-a, goosneer\u00e3 (leta w\u00e3) togame n koglg-a.\nKo\u025b\u025bg 17 soaba.\nNed buud f\u00e3a, f ya f ye b\u0269 f bee sull p\u0153ga, tara sor n so a b\u0169mbu.\nB pa t\u00f5e n w\u00f5r ned n deeg a se\u0303 n so ye.\nKo\u025b\u025bg 18 soaba.\nNed f\u00e3a tara sor n t\u00f5e n tags a se\u0303 n date, n b\u028ags a se\u0303 n date la a t\u0169 we\u0303 nd-sor ninga a se\u0303 n date. Sor-k\u00e3ng a se\u0303 n tar\u00e3 w\u025b\u025bnge\u0303 a t\u00f5eeme n teem we\u0303 nd-sor n t\u0169 b\u0269 n teem te\u0303 ebo a le t\u00f5eeme n wilg a we\u0303 nd-sor b\u0269 a te\u0303 ebo\nne kaorengo, maana maanego t\u0269 y\u0269 ye\u0303 nda a ye b\u0269 n naag ne a taaba t\u0269 y\u0269 neb s\u028aka b\u0269 b\u00e3mb bal ne taaba.\nKo\u025b\u025bg 19 soaba.\nNed buud f\u00e3a tara sor n t\u00f5e n te\u0303 a se\u0303 n date la a gom a se\u0303 n date, re\u0303 nda n k\u0269t t\u0269 ned pa tog n zoe rabeem ne a te\u0303 eb wilgri, la a tar sor n t\u00f5e n bao n b\u00e3ng kibay la a paam kibay n tall-b n piuug z\u0129\u0129g f\u00e3a n pa ges\nte\u0303 ms\u00e3 tods ye, t\u0269 y\u0269 ne rabay buud f\u00e3a a se\u0303 n date.\nKo\u025b\u025bg 20 soaba.\nNed buud f\u00e3a tara sor n t\u00f5e n paam n maan tigsga la lagem-n-taar sull se\u0303 n pa tar y\u025bla (se\u0303 n pa na n wa ne gudgri).\nB pa t\u00f5e n modg ned ab a ye t'a ke\u0303 lagem-n-taar p\u028age\u0303 ye.\nKo\u025b\u025bg 21 soaba.",
            "Image": "1c24db9f14d61d1cbf457776efdd5a01"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Ned buud f\u00e3a tara sor n t\u00f5e n ning a toog a te\u0303 ng v\u0269\u0269m t\u028a\u028ame\u0303 , a t\u00f5eeme n maan t\u028a\u028amd a toore b\u0269 t\u0169 ne neb b se\u0303 n y\u00e3k t\u0269 b let lagem-n-taara sull n t\u028amde\u0303 , t\u0269 nin-b\u00e3mb y\u00e3kr\u00e3 yaa se\u0303 n maan t\u0269 pa t\u0169 ne modgr ye.\nNin-buiid\u00e3 se\u0303 n dat b\u0169mb ninga la te\u0303 ng\u00e3 z\u00e3ab t\u028a\u028am tikda.\nNin-buiid\u00e3 raab\u00e3 wilgr tog n t\u0169u ne vot se\u0303 n na n maan t\u0269 z\u00e3mb ka z\u0129nd ye, vot\u00e3 me tara wakat s\u00f5or n tog n le maane, vot\u00e3 t\u00f5eeme n maan t\u0269 y\u0269 nin-buiid vote, b\u0269 g\u028als n vot buud a to se\u0303 n we\u0303 nd wa b\u00e3mba se\u0303 n\nmaand t\u0269 ned f\u00e3a t\u00f5e n y\u00e3k a se\u0303 n dat-a soaba.\nKo\u025b\u025bg 22 soaba.\nNe buud f\u00e3a, a se\u0303 n yaa nin-buiid\u00e3 ned a ye w\u00e3 y\u0129nga, a toga ne ninsaalb yel gesg soog\u00e3 s\u00f5ngre. S\u00f5ngr\u00e3 yaa arz\u025bka, v\u0269\u0269m s\u00f5mblem la rog-n-mik w\u025b\u025bnge\u0303 se\u0303 n yaa t\u0269lae ne ninsaal burk\u0129nd la a t\u0269rlem baoobo, a\nmeng\u00e3 yidgr y\u0129nga, se\u0303 n na n t\u0169 ne te\u0303 nga meng t\u028a\u028amde n paas te\u0303 ms ne taab lagem-n-t\u028am p\u00e3ng t\u0269 zems ne te\u0303 ng f\u00e3a t\u028a\u028am y\u00f5geng se\u0303 n ya to-to la a laog se\u0303 n zem t\u025bka.\nKo\u025b\u025bg 23 soaba.\nNed buud f\u00e3a tara sor n t\u00f5e n paam t\u028a\u028amde, n t\u00f5e n y\u00e3k a se\u0303 n dat t\u028a\u028amd ninga t\u0269 t\u0169 ne t\u028a\u028amd\u00e3 k\u0169un se\u0303 n na n maan t\u0269 we\u0303 gb pa z\u0129nd ye, la b koglg-a ne t\u028a\u028am\u00e3 kaalem.\nNeb\u00e3 f\u00e3a tog n paama yaood se\u0303 n zems ne b se\u0303 n maan t\u028a\u028amd ning\u00e3 t\u0269 we\u0303 gb ka ye.\nNed ning f\u00e3a se\u0303 n t\u028amd-a toga ne yaood se\u0303 n zems a se\u0303 n maane, ti se\u0303 n paamd\u00e3 sek ye\u0303 nda ne a zak r\u00e3mb v\u0269\u0269m t\u0269 y\u0269 burk\u0129nd p\u028age\u0303 , t\u0269 s\u00e3 n mik t\u0269 segdame; b\u0269 a paam t\u0269 b paas-a s\u00f5ngr buud a taaba.\nNed buud f\u00e3a tara soor n t\u00f5e n naag neb a taaba n lulg se\u0303 ndika sulli (t\u028ant\u028amdb s\u00f5ngr sulli) se\u0303 n na kogend t\u028ant\u028amdb\u00e3 nafo.\nKo\u025b\u025bg 24 soaba.\nNed buud f\u00e3a tara sor n t\u00f5e n paam v\u028a\u028asem la y\u00f5-noogre, b\u0169mb z\u00e3ng la t\u028a\u028am\u00e3 wakat s\u00f5or t\u025bk wilgri n paas v\u028a\u028asem. V\u028a\u028asm\u00e3 geendame n tar wakat-wakato, v\u028a\u028asm\u00e3 sasa b tog n yaoa a soaba.\nKo\u025b\u025bg 25 soaba.\nNed buud f\u00e3a tara sor n t\u00f5e n paam tarem se\u0303 n na n sek a meng la a zak r\u00e3mb laafi la b v\u0269\u0269m s\u00f5mblem baoobo, b\u0169mb z\u00e3ng la r\u0269\u0269b\u00e3 w\u025b\u025bnge\u0303 , yeelgr\u00e3 (fut\u00e3), z\u0129-g\u00e3adg\u00e3, t\u0269bsg\u00e3 n paas v\u0269\u0269m\u00e3 s\u00f5mblem baoob t\u028a\u028am\nnins se\u0303 n segd-b ne ye\u0303 w\u00e3. A s\u00e3 n wa pa tar t\u028a\u028amde, a s\u00e3 n wa be\u0303 ede\u0303 , a s\u00e3 n wa lebg kamsa, a s\u00e3 n wa lebg p\u028ag-k\u00f5ore b\u0269 ra-k\u00f5ore, a s\u00e3 n wa k\u028a\u028ale b\u0269 b\u0169mb buud a taab s\u00e3 n wa k\u0269t t\u2019a pa le t\u00f5e n d\u0269lg la a ges a\nmeng yelle, t\u0269 yaool n pa t\u0169 ne ye\u0303 nda a maan t\u0269 yell\u00e3 paam-a, a togame n paam s\u00f5ngre.\nBiig p\u028ag sasa la a y\u00e3adem wakato, a tara sor n t\u00f5e n paam s\u00f5ngre la koglgo. Kamba f\u00e3a, f roga k\u00e3adem p\u028age\u0303 t\u0269 b rogame t\u0269 b ba r\u00e3mb\u00e3 pa ke\u0303 k\u00e3adem ne taaba, b f\u00e3a segda ne s\u00f5ngre.\nKo\u025b\u025bg 26 soaba.\nNed buud f\u00e3a tara sor n t\u00f5e n paam kaorengo. Kaoreng\u00e3 tog n y\u0269\u0269 zaalem, ba t\u0269 na y\u0269 y\u00e3adme\u0303 kaoreng\u00e3 (kaoren-s\u0269ng\u00e3). Yaa t\u0269lae t\u0269 kamb\u00e3 paam kaoren-s\u0269ng\u00e3. T\u028a\u028am-minim la nus t\u028a\u028am z\u00e3msg kaoreng\u00e3\ntogame n piuugi. Karen-do b\u025bd\u00e3 kaoreng\u00e3 tog n maaname t\u0269 neb nins f\u00e3a b\u00e3ngr se\u0303 n sek be taab\u00e3 paam n ke\u0303 t\u0269 z\u00e3mb pa z\u0129nd ye.\nKaoreng\u00e3 se\u0303 n tog n ge\u0303 eg b\u0169mb nins yaa ninsaal meng\u00e3 yidgri la ninsaal yel-segd\u0269 noy sebr\u00e3 t\u0169ub p\u00e3ng paasgo. Kaoreng\u00e3 togame n s\u00f5ng t\u0269 te\u0303 ms\u00e3 ne taab w\u028am taab moore, buud\u00e3 toor-toor\u00e3 b\u0269 we\u0303 nd-sor\nt\u0169udum toay-toay\u00e3 w\u028am taab moore, t\u0269 sull f\u00e3a sak a to se\u0303 n yala la b y\u00f5g taab zoodo. A togame yasa n s\u00f5ng t\u0269 nas\u00f5zini (te\u0303 ms\u00e3 ne taab lagem-n-tay k\u00e3seng\u00e3) t\u028a\u028ama ke\u0303 ng taoore, se\u0303 n na yil ti b\u00e3ana g\u00e3and d\u0169ni\nw\u00e3 p\u028age\u0303 .\nBa r\u00e3mb\u00e3 n yaa pipi n tar sor n t\u00f5e n y\u00e3k wubr ning buud (kareng ning buud) b\u00e3mb se\u0303 n dat t\u0269 b kamb\u00e3 paame.\nKo\u025b\u025bg 27 soaba.\nNed buud f\u00e3a tara sor n t\u00f5e n ning a meng nin-buiid\u00e3 rog-n-mik sull t\u028a\u028ame\u0303 (v\u0269\u0269me\u0303 ), n r\u0269 t\u028a\u028am-minm\u00e3 b\u00e3ngr y\u00f5odo la a naag n t\u028am b\u00e3ngr\u00e3 baoob t\u028a\u028ame\u0303 w\u00e3 la a paam n d\u0269 t\u028a\u028am b\u00e3mba se\u0303 n wat ne y\u00f5od ninsi.\nNed f\u00e3a tara sor n t\u00f5e t\u0269 b koglg a b\u00e3ngr y\u00f5odo la a b\u00e3ngr teedo, t\u0269 yaa sebr la a g\u028als y\u00e3, b\u0269 yaa te-naands la a maan y\u00e3.\nKo\u025b\u025bg 28 soaba.\nNed buud f\u00e3a tara sor n t\u00f5e n dat t\u0269 b\u00e3an z\u0129nd neb\u00e3 ne taab s\u028ak te\u0303 nse\u0303 w\u00e3, la te\u0303 ns\u00e3 ne taab s\u028aka, t\u0269 seb k\u00e3nga se\u0303 n wilg yel-segd\u0269 nins\u00e3 t\u00f5og n paam n y\u0269 s\u0269da\nKo\u025b\u025bg 29 soaba.\nNinsaal tara t\u0269lae-t\u028a\u028am ne a neba (a nin-buiidu), bala a meng\u00e3 yidgr pa t\u00f5e n maan t\u0269 pa y\u0269 na a neb\u00e3 p\u028age\u0303 v\u0269\u0269m ye.\nNed yel-segd\u0269 t\u0169ub p\u028age\u0303 , la a se\u0303 n tar sor n t\u00f5e n maan a se\u0303 n dat\u00e3 w\u025b\u025bng\u00e3, ned f\u00e3a toaag se\u0303 n teke\u0303 yaa laloa se\u0303 n wilg b\u0169mb ninsa, se\u0303 n na y\u0269l n s\u00f5ng t\u0269 ned f\u00e3a b\u00e3ng a to yel-segd\u0269 la a se\u0303 n tar sor n t\u00f5e n maan a\nyam. Se\u0303 n paasd me, yaa se\u0303 n na y\u0269l t\u0269 b t\u00f5og n t\u0169 ninsaal v\u0269\u0269m s\u00f5mblem noy w\u00e3, ninbuiid\u00e3 v\u0269\u0269m noy w\u00e3 t\u0169ubu la neb\u00e3 f\u00e3a v\u0269\u0269m s\u00f5mblem baoobo, s\u00e3 n yaa te\u0303 ng z\u00e3ab buud ning se\u0303 n ya nin-buiid naam n z\u00e3ad-a\nw\u00e3.\nYel-segd\u0269 b\u00e3mb\u00e3 la maan-m-yam b\u00e3mb\u00e3 pa t\u00f5e n d\u0269k n maan t\u0269 pa y\u0269 wa nas\u00f5zini se\u0303 n g\u00e3neg noy nins\u00e3 se\u0303 n dat\u00e3 ye.",
            "Image": "ddab026c4fca937bda55bb3b7fcf44a0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 6.336)}",
                "{'color': (0, 0, 0), 'font': ('AksaraBali', 6.336)}"
            ],
            "Text": "Ko\u025b\u025bg 30 soaba.\nSeb-k\u00e3ng\u00e3 gomd ba a ye pa t\u00f5e n wa r\u0269k t\u2019a y\u0269 wa te\u0303 ng a ye, goosneer a ye b\u0269 ned a ye yell ye, t\u2019a soab tik re\u0303 nda n dat n maan b\u0169mb se\u0303 n na y\u0269l n s\u00e3am yel-segd\u0269 la maan-m-yam nins sebr\u00e3 se\u0303 n gomd-b r\u00e3mb\nyell\u00e3 ye.",
            "Image": "ede5cdd25a4931da6ac17c9b754c4501"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467266,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на достойнството, присъщо на всички членове на човешкия род,\nна техните равни и неотменими права представлява основа на свободата, справедливостта и мира в\nсвета,\nКато взе предвид, че пренебрегването и неуважаването на правата на човека доведоха до варварски\nдеяния, които потресоха съвестта на човечеството, и че създаването на един свят, в който хората\nще се радват на свобода на словото и убежденията си и ще бъдат свободни от страх и лишения бе\nпровъзгласено за най‐съкровения стремеж на човека,\nКато взе предвид, че е необходимо правата на човека да бъдат закриляни от закона така, че човек\nда не бъде принуждаван да прибягва към бунт срещу тиранията и потисничеството, като последен\nизход,\nКато взе предвид, че е необходимо да се нацърчава развитието на приятелски отношения между\nнародите,\nКато взе предвид, че народите на Обединените нации потвърдиха в Устава своята вяра в основните\nправа на човека, в достойнството и стойността на човешката личност, в равноправието на мъжете и\nжените, и обявиха своята решимост да насърчават обществения напредък и по‐добро жизнено равнище\nпри по‐голяма свобода,\nКато взе предвид, че държавите‐членки се задължиха да постигнат в сътрудничество с\nОрганизацията на Обединените нации, всеобщо уважение и зачитане на правата на човека и неговите\nосновни свободи,\nКато взе предвид, че общото разбиране на тези права и свободи е от най‐голямо значение за\nпълното осъществяване на този обет,\nОБЩОТО СЪБРАНИЕ\nпровъзгласява тази Всеобща декларация за правата на човека като обща мярка, към постигането на\nкоято трябва да се стремят всички народи и държави, така че всеки човек и всеки орган на\nобществото, имайки постоянно предвид тази Декларация, да се стремят, чрез просвета и\nобразование, да съдействат за зачитане на тези права и свободи и чрез последователни национални\nи международни мерки да осигурят тяхното всеобщо и ефективно признаване и спазване, както сред\nнародите и държавите‐членки на Организацията, така и сред народите от териториите, намиращи се\nпод тяхна юрисдикция.\nЧлен 1\nВсички хора се раждат свободни и равни по достойнство и права. Те са надарени с разум и съвест\nи следва да се отнасят помежду си в дух на братство.\nЧлен 2\nВсеки човек има право на всички права и свободи, провъзгласени в тази Декларация, без никакви\nразличия, основани на раса, цвят на кожата, пол, език, религия, политически или други възгледи,\nнационален или социален произход, материално, обществено или друго положение.\nОсвен това, няма да се допускат никакви различия, основани на политическия, прания или\nмеждународния статут на държавата или територията, към която човек принадлежи, без оглед на\nтова, дали тази страна или територия е независима, под попечителство, несамоуправляваща се или\nподложена на каквото и да е друго ограничение на суверенитета.\nЧлен 3\nВсеки има право на живот, свобода и лична сигурност.\nЧлен 4\nНикой не трябва да бъде държан в робство или крепостничество: робството и търговията с роби са\nзабранени във всичките им форми.\nЧлен 5\nНикой не трябва да бъде подлаган на изтезания или на жестоко, нечовешко или унизително\nтретиране или наказание.\nЧлен 6",
            "Image": "acae05477b3b04d88ed4490d0893c4e6"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Всеки човек, където и да се намира, има право на признаване на неговата правосубектност.\nЧлен 7\nВсички хора са равни пред закона и имат право, без каквато и да е дискриминация, на еднаква\nзакрила от закона. Всички хора имат право на еднаква защита срещу каквато и да е дискриминация,\nнарушаваща тази Декларация, както и срещу всяко подбуждане към дискриминация.\nЧлен 8\nВсеки човек има право на ефективно въстановяване на правата си от компетентните национални\nюрисдикции за действия, нарушаващи негови основни права, признати му от конституцията или\nзакона.\nЧлен 9\nНикой не трябва да бъде подлаган на произволен арест, задържане или изгнание.\nЧлен 10\nВсеки човек има право, при пълно равенство, на справедливо и публично разглеждане на неговото\nдело, от независим и безпристрастен съд, за установяване на неговите права и задължения, както\nи за разглеждане на каквото и да е наказателно обвинение, предявено срещу него.\nЧлен 11\nВсеки човек, който е обвинен в престъпление, има право да бъде считан за невинен до доказване\nна неговата вина, в съответствие със закона, в публичен процес, по време на който са му били\nосигурени всички необходими гаранции за неговата защита.\nНикой не трябва да бъде осъден за действие или бездействие, което в момента на извършването му\nне е съставлявало престъпление по националното или международното право. Не може, също така, да\nбъде налагано наказание по‐тежко от онова, което е било предвидено за съответното престъпление\nпо времето, когато това престъпление е било извършено.\nЧлен 12\nНикой не трябва де бъде подлаган на произволна намеса в личния му живот, семейството, жилището\nи кореспонденцията, нито на посегателства върху неговата чест и добро име. Всеки човек има\nправо на закрила от закона срещу подобна намеса или посегателства.\nЧлен 13\nВсеки човек има право свободно да се придвижва и да избира своето местожителство в пределите на\nвсяка държава.\nВсеки човек има право да папусне всяка страна, включително и своята, и да се връща в страната\nси.\nЧлен 14\nВсеки човек има право да търси и да получи убежище в други страни, когато е преследван.\nТова право не може да бъде ползвано, когато действителното основание за преследване е\nнеполитическо престъпление или деяние, което противоречи на целите и принципите на\nОрганизацията на Обединените нации.\nЧлен 15\nВсеки човек има право на гражданство.\nНикой не може да бъде произволно лишен от своето гражданство, нито да му бъде отказано правото\nда смени гражданството си.\nЧлен 16\nМъжете и жените, навършили пълнолетие, без каквито и да са ограничения, основани на раса,\nнационалност или религия, имат право да сключат брак и да образуват семейство. Те се ползуват с\nравни права при сключване на брака, по време на брака и при неговото разтрогване.\nБъракът трябва да се сключва само с доброволното и пълно съглацие на бъдещите съпрузи.\nСемейството е естествена и основна клетка на обществото и има право на закрила от обществото и\nот държавата.\nЧлен 17",
            "Image": "de5e27454c313be0d0c7cc570e2027cb"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Всеки човек има право на собственост, индивидуално или съвместно с други лица.\nНикой не трябва да бъде произволно лишен от своята собственост.\nЧлен 18\nВсеки човек има право на свобода на мисълта, съвестта и религията; това право включва правото\nда смени религията или убежденията си, както и свободата да изповядва религията или убежденията\nси, индивидуално или колективно, публично или частно, чрез обучение, обреди, богослужение и\nритуали.\nЧлен 19\nВсеки човек има право на свобода на убеждение и на изразяването му; тази свобода включва\nправото безпрепятствено да се придържа към своите убеждения, както и правото да търси, да\nполучава и да разпространява информация и идеи чрез всички средства и без оглед на държавните\nграници.\nЧлен 20\nВсеки човек има право на свобода на мирни събрания и сдружения.\nНикой не трябва да бъде принуждаван да участва в дадено сдружение.\nЧлен 21\nВсеки човек има право да участва в управлението на своята държава пряко или чрез свободно\nизбрани представители.\nВсеки човек има право на достъп, при равни условия, до обществените и държавни служби на своята\nстрана.\nВолята на народа трябва да бъде основата на властта на правителството. Тази воля трябва да се\nизразява чрез периодични и действителни избори, при всеобщо, равно и тайно гласуване или чрез\nравностойна процедура, осигуряваща свобода на гласуването.\nЧлен 22\nВсеки човек, като член на обществото, има право на социална сигурност и на осъществяване – чрез\nнационални усилия и международно сътрудничество и в съответствие с устройството и ресурсите на\nсъответната държава – на икономическите, социалните и културни права, необходими за неговото\nдостойнство и за свободното развитие на неговата личност.\nЧлен 23\nВсеки човек има право на труд, на свободен избор на работа, на справедливи и благоприятни\nусловия на труда, както и на закрила срещу безработица.\nВсеки човек, без каквато и да е дискриминация, има право на равно възнаграждение за равен труд.\nВсеки човек, който се труди, има право на справедливо и задоволително възнаграждение, което да\nосигури на него и неговото семейство съществувание, съответствуващо на човешкото достойнство и\nдопълнено, ако това е необходимо, с други средства за соцална защита.\nВсеки човек има право да учредява и да членува в професионални съюзи за защита на своите\nинтереси.\nЧлен 24\nВсеки човек има право на почивка и отдих, включително на разумно ограничаване на работното\nвреме и на периодичен платен отпуск.\nЧлен 25\nВсеки човек има право на жизнено равнище, включително прехрана, облекло, жилище, медицинско\nобслужване и необходимите социални грижи, което е необходимо за поддържане на неговото и на\nсемейството му здраве и благосъстояние. Той има право на осигуряване в случай на безработица,\nболест, инвалидност, овдовяване, старост или други случаи на лишаване от средства за\nсъществуване по независещи от него причини.\nМайките и децата се ползват с особени грижи и подпомагане. Всички деца, родени в брака или\nизвън брака, се ползуват с еднаква социална защита.\nЧлен 26",
            "Image": "cad78d6e51febc645d44d73577a9f08e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Всеки човек има право на образование. Образованието трябва да бъде безплатно, поне що се отнася\nдо началното и основното образование. Началното образование трябва да бъде задължително.\nТехническото и професионалното образование трябва да бъдат общодостъпни, а висшето образование\nтрябва да бъде еднакво достъпно за всички на основата на техните способности.\nОбразованието трябва да бъде насочено към цялостно развитие на човешката личност и засилване на\nуважението към правата на човека и основните свободи. То трябва да съдейства за\nразбирателството, тъпримостта и приятелството между всички народи, расови или религиозни групи,\nкакто и за осъществяване дейността на Организацията на Обединените нации за поддържане на мира.\nРодителите имат право, с приоритет, да избират вида образование, което да получат техните деца.\nЧлен 27\nВсеки човек има право свободно да участва в културния живот на обществото, да се наслаждава на\nизкуствата, да участва в научния напредък и да се ползва от неговите достижения.\nВсеки човек има право на закрила на моралните и материалните си интереси, които са резултат от\nкаквото и да е научно, литературно или художествено произведение, на което той е автор.\nЧлен 28\nВсеки човек има право на социален и международен ред, при който правата и свободите,\nпровъзгласени в тази декларация, могат да бъдат напълно осъществени.\nЧлен 29\nВсеки човек има задължения към обществото, в което единствено е възможно свободното и цялостно\nразвитие на неговата личност.\nВсеки човек, при упражняването на своите права и свободи, е подчинен само на такива\nограничения, установени със закон, изключително с цел да се осигури необходимото признаване и\nзачитане правата и свободите на другите и за удовлетворяване на справедливите изисквания на\nморала, обществения ред и общото благоденствие в едно демократично общество.\nТези права и свободи при никакви обстоятелства не могат да бъдат упражнявани в противоречие с\nцелите и принципите на Организацията на Обединените нации.\nЧлен 30\nНищо в тази Декларация не може да бъде тълкувано като предоставящо право на дадена държава,\nгрупа или лице да се занимават с каквато и да е дейност или да извършват действия, насочени към\nунищожаване на правата и свободите, провъзгласени в нея.",
            "Image": "c0b9311bee36578d880ecb27e5961c52"
        }
    }
}

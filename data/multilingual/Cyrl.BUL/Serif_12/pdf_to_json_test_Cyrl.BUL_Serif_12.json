{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467316,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на достойнството, присъщо на всички членове на човешкия род, на\nтехните равни и неотменими права представлява основа на свободата, справедливостта и мира в света,\nКато взе предвид, че пренебрегването и неуважаването на правата на човека доведоха до варварски\nдеяния, които потресоха съвестта на човечеството, и че създаването на един свят, в който хората ще се\nрадват на свобода на словото и убежденията си и ще бъдат свободни от страх и лишения бе провъзгласено\nза най‐съкровения стремеж на човека,\nКато взе предвид, че е необходимо правата на човека да бъдат закриляни от закона така, че човек да не\nбъде принуждаван да прибягва към бунт срещу тиранията и потисничеството, като последен изход,\nКато взе предвид, че е необходимо да се нацърчава развитието на приятелски отношения между\nнародите,\nКато взе предвид, че народите на Обединените нации потвърдиха в Устава своята вяра в основните права\nна човека, в достойнството и стойността на човешката личност, в равноправието на мъжете и жените, и\nобявиха своята решимост да насърчават обществения напредък и по‐добро жизнено равнище при по‐\nголяма свобода,\nКато взе предвид, че държавите‐членки се задължиха да постигнат в сътрудничество с Организацията на\nОбединените нации, всеобщо уважение и зачитане на правата на човека и неговите основни свободи,\nКато взе предвид, че общото разбиране на тези права и свободи е от най‐голямо значение за пълното\nосъществяване на този обет,\nОБЩОТО СЪБРАНИЕ\nпровъзгласява тази Всеобща декларация за правата на човека като обща мярка, към постигането на която\nтрябва да се стремят всички народи и държави, така че всеки човек и всеки орган на обществото, имайки\nпостоянно предвид тази Декларация, да се стремят, чрез просвета и образование, да съдействат за\nзачитане на тези права и свободи и чрез последователни национални и международни мерки да осигурят\nтяхното всеобщо и ефективно признаване и спазване, както сред народите и държавите‐членки на\nОрганизацията, така и сред народите от териториите, намиращи се под тяхна юрисдикция.\nЧлен 1\nВсички хора се раждат свободни и равни по достойнство и права. Те са надарени с разум и съвест и\nследва да се отнасят помежду си в дух на братство.\nЧлен 2\nВсеки човек има право на всички права и свободи, провъзгласени в тази Декларация, без никакви\nразличия, основани на раса, цвят на кожата, пол, език, религия, политически или други възгледи,\nнационален или социален произход, материално, обществено или друго положение.\nОсвен това, няма да се допускат никакви различия, основани на политическия, прания или\nмеждународния статут на държавата или територията, към която човек принадлежи, без оглед на това,\nдали тази страна или територия е независима, под попечителство, несамоуправляваща се или подложена\nна каквото и да е друго ограничение на суверенитета.\nЧлен 3\nВсеки има право на живот, свобода и лична сигурност.\nЧлен 4\nНикой не трябва да бъде държан в робство или крепостничество: робството и търговията с роби са\nзабранени във всичките им форми.\nЧлен 5\nНикой не трябва да бъде подлаган на изтезания или на жестоко, нечовешко или унизително третиране\nили наказание.\nЧлен 6\nВсеки човек, където и да се намира, има право на признаване на неговата правосубектност.\nЧлен 7",
            "Image": "cb43b47c19218cf179331f33b89f60ae"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Всички хора са равни пред закона и имат право, без каквато и да е дискриминация, на еднаква закрила от\nзакона. Всички хора имат право на еднаква защита срещу каквато и да е дискриминация, нарушаваща\nтази Декларация, както и срещу всяко подбуждане към дискриминация.\nЧлен 8\nВсеки човек има право на ефективно въстановяване на правата си от компетентните национални\nюрисдикции за действия, нарушаващи негови основни права, признати му от конституцията или закона.\nЧлен 9\nНикой не трябва да бъде подлаган на произволен арест, задържане или изгнание.\nЧлен 10\nВсеки човек има право, при пълно равенство, на справедливо и публично разглеждане на неговото дело,\nот независим и безпристрастен съд, за установяване на неговите права и задължения, както и за\nразглеждане на каквото и да е наказателно обвинение, предявено срещу него.\nЧлен 11\nВсеки човек, който е обвинен в престъпление, има право да бъде считан за невинен до доказване на\nнеговата вина, в съответствие със закона, в публичен процес, по време на който са му били осигурени\nвсички необходими гаранции за неговата защита.\nНикой не трябва да бъде осъден за действие или бездействие, което в момента на извършването му не е\nсъставлявало престъпление по националното или международното право. Не може, също така, да бъде\nналагано наказание по‐тежко от онова, което е било предвидено за съответното престъпление по времето,\nкогато това престъпление е било извършено.\nЧлен 12\nНикой не трябва де бъде подлаган на произволна намеса в личния му живот, семейството, жилището и\nкореспонденцията, нито на посегателства върху неговата чест и добро име. Всеки човек има право на\nзакрила от закона срещу подобна намеса или посегателства.\nЧлен 13\nВсеки човек има право свободно да се придвижва и да избира своето местожителство в пределите на\nвсяка държава.\nВсеки човек има право да папусне всяка страна, включително и своята, и да се връща в страната си.\nЧлен 14\nВсеки човек има право да търси и да получи убежище в други страни, когато е преследван.\nТова право не може да бъде ползвано, когато действителното основание за преследване е неполитическо\nпрестъпление или деяние, което противоречи на целите и принципите на Организацията на Обединените\nнации.\nЧлен 15\nВсеки човек има право на гражданство.\nНикой не може да бъде произволно лишен от своето гражданство, нито да му бъде отказано правото да\nсмени гражданството си.\nЧлен 16\nМъжете и жените, навършили пълнолетие, без каквито и да са ограничения, основани на раса,\nнационалност или религия, имат право да сключат брак и да образуват семейство. Те се ползуват с равни\nправа при сключване на брака, по време на брака и при неговото разтрогване.\nБъракът трябва да се сключва само с доброволното и пълно съглацие на бъдещите съпрузи.\nСемейството е естествена и основна клетка на обществото и има право на закрила от обществото и от\nдържавата.\nЧлен 17\nВсеки човек има право на собственост, индивидуално или съвместно с други лица.\nНикой не трябва да бъде произволно лишен от своята собственост.\nЧлен 18",
            "Image": "ba3d5a28fcf4026f354913529af882d6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Всеки човек има право на свобода на мисълта, съвестта и религията; това право включва правото да\nсмени религията или убежденията си, както и свободата да изповядва религията или убежденията си,\nиндивидуално или колективно, публично или частно, чрез обучение, обреди, богослужение и ритуали.\nЧлен 19\nВсеки човек има право на свобода на убеждение и на изразяването му; тази свобода включва правото\nбезпрепятствено да се придържа към своите убеждения, както и правото да търси, да получава и да\nразпространява информация и идеи чрез всички средства и без оглед на държавните граници.\nЧлен 20\nВсеки човек има право на свобода на мирни събрания и сдружения.\nНикой не трябва да бъде принуждаван да участва в дадено сдружение.\nЧлен 21\nВсеки човек има право да участва в управлението на своята държава пряко или чрез свободно избрани\nпредставители.\nВсеки човек има право на достъп, при равни условия, до обществените и държавни служби на своята\nстрана.\nВолята на народа трябва да бъде основата на властта на правителството. Тази воля трябва да се изразява\nчрез периодични и действителни избори, при всеобщо, равно и тайно гласуване или чрез равностойна\nпроцедура, осигуряваща свобода на гласуването.\nЧлен 22\nВсеки човек, като член на обществото, има право на социална сигурност и на осъществяване – чрез\nнационални усилия и международно сътрудничество и в съответствие с устройството и ресурсите на\nсъответната държава – на икономическите, социалните и културни права, необходими за неговото\nдостойнство и за свободното развитие на неговата личност.\nЧлен 23\nВсеки човек има право на труд, на свободен избор на работа, на справедливи и благоприятни условия на\nтруда, както и на закрила срещу безработица.\nВсеки човек, без каквато и да е дискриминация, има право на равно възнаграждение за равен труд.\nВсеки човек, който се труди, има право на справедливо и задоволително възнаграждение, което да\nосигури на него и неговото семейство съществувание, съответствуващо на човешкото достойнство и\nдопълнено, ако това е необходимо, с други средства за соцална защита.\nВсеки човек има право да учредява и да членува в професионални съюзи за защита на своите интереси.\nЧлен 24\nВсеки човек има право на почивка и отдих, включително на разумно ограничаване на работното време и\nна периодичен платен отпуск.\nЧлен 25\nВсеки човек има право на жизнено равнище, включително прехрана, облекло, жилище, медицинско\nобслужване и необходимите социални грижи, което е необходимо за поддържане на неговото и на\nсемейството му здраве и благосъстояние. Той има право на осигуряване в случай на безработица, болест,\nинвалидност, овдовяване, старост или други случаи на лишаване от средства за съществуване по\nнезависещи от него причини.\nМайките и децата се ползват с особени грижи и подпомагане. Всички деца, родени в брака или извън\nбрака, се ползуват с еднаква социална защита.\nЧлен 26\nВсеки човек има право на образование. Образованието трябва да бъде безплатно, поне що се отнася до\nначалното и основното образование. Началното образование трябва да бъде задължително. Техническото\nи професионалното образование трябва да бъдат общодостъпни, а висшето образование трябва да бъде\nеднакво достъпно за всички на основата на техните способности.\nОбразованието трябва да бъде насочено към цялостно развитие на човешката личност и засилване на\nуважението към правата на човека и основните свободи. То трябва да съдейства за разбирателството,\nтъпримостта и приятелството между всички народи, расови или религиозни групи, както и за\nосъществяване дейността на Организацията на Обединените нации за поддържане на мира.",
            "Image": "04df166764c71d385e6e5cf5aff2685e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Родителите имат право, с приоритет, да избират вида образование, което да получат техните деца.\nЧлен 27\nВсеки човек има право свободно да участва в културния живот на обществото, да се наслаждава на\nизкуствата, да участва в научния напредък и да се ползва от неговите достижения.\nВсеки човек има право на закрила на моралните и материалните си интереси, които са резултат от\nкаквото и да е научно, литературно или художествено произведение, на което той е автор.\nЧлен 28\nВсеки човек има право на социален и международен ред, при който правата и свободите, провъзгласени в\nтази декларация, могат да бъдат напълно осъществени.\nЧлен 29\nВсеки човек има задължения към обществото, в което единствено е възможно свободното и цялостно\nразвитие на неговата личност.\nВсеки човек, при упражняването на своите права и свободи, е подчинен само на такива ограничения,\nустановени със закон, изключително с цел да се осигури необходимото признаване и зачитане правата и\nсвободите на другите и за удовлетворяване на справедливите изисквания на морала, обществения ред и\nобщото благоденствие в едно демократично общество.\nТези права и свободи при никакви обстоятелства не могат да бъдат упражнявани в противоречие с целите\nи принципите на Организацията на Обединените нации.\nЧлен 30\nНищо в тази Декларация не може да бъде тълкувано като предоставящо право на дадена държава, група\nили лице да се занимават с каквато и да е дейност или да извършват действия, насочени към\nунищожаване на правата и свободите, провъзгласени в нея.",
            "Image": "f36dd9d0b51c2080358970a80a8782b4"
        }
    }
}

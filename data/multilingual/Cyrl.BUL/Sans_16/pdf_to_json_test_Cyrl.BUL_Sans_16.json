{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467221,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на достойнството, присъщо на всички членове\nна човешкия род, на техните равни и неотменими права представлява основа на\nсвободата, справедливостта и мира в света,\nКато взе предвид, че пренебрегването и неуважаването на правата на човека\nдоведоха до варварски деяния, които потресоха съвестта на човечеството, и че\nсъздаването на един свят, в който хората ще се радват на свобода на словото и\nубежденията си и ще бъдат свободни от страх и лишения бе провъзгласено за\nнай‐съкровения стремеж на човека,\nКато взе предвид, че е необходимо правата на човека да бъдат закриляни от\nзакона така, че човек да не бъде принуждаван да прибягва към бунт срещу\nтиранията и потисничеството, като последен изход,\nКато взе предвид, че е необходимо да се нацърчава развитието на приятелски\nотношения между народите,\nКато взе предвид, че народите на Обединените нации потвърдиха в Устава своята\nвяра в основните права на човека, в достойнството и стойността на човешката\nличност, в равноправието на мъжете и жените, и обявиха своята решимост да\nнасърчават обществения напредък и по‐добро жизнено равнище при по‐голяма\nсвобода,\nКато взе предвид, че държавите‐членки се задължиха да постигнат в",
            "Image": "5668f501ada2e5f09d98702e08a14e3b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "сътрудничество с Организацията на Обединените нации, всеобщо уважение и\nзачитане на правата на човека и неговите основни свободи,\nКато взе предвид, че общото разбиране на тези права и свободи е от най‐голямо\nзначение за пълното осъществяване на този обет,\nОБЩОТО СЪБРАНИЕ\nпровъзгласява тази Всеобща декларация за правата на човека като обща мярка,\nкъм постигането на която трябва да се стремят всички народи и държави, така че\nвсеки човек и всеки орган на обществото, имайки постоянно предвид тази\nДекларация, да се стремят, чрез просвета и образование, да съдействат за\nзачитане на тези права и свободи и чрез последователни национални и\nмеждународни мерки да осигурят тяхното всеобщо и ефективно признаване и\nспазване, както сред народите и държавите‐членки на Организацията, така и\nсред народите от териториите, намиращи се под тяхна юрисдикция.\nЧлен 1\nВсички хора се раждат свободни и равни по достойнство и права. Те са надарени с\nразум и съвест и следва да се отнасят помежду си в дух на братство.\nЧлен 2\nВсеки човек има право на всички права и свободи, провъзгласени в тази\nДекларация, без никакви различия, основани на раса, цвят на кожата, пол, език,\nрелигия, политически или други възгледи, национален или социален произход,\nматериално, обществено или друго положение.",
            "Image": "f6bf0e80720a882c16befb2990d4f8cc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Освен това, няма да се допускат никакви различия, основани на политическия,\nпрания или международния статут на държавата или територията, към която\nчовек принадлежи, без оглед на това, дали тази страна или територия е\nнезависима, под попечителство, несамоуправляваща се или подложена на\nкаквото и да е друго ограничение на суверенитета.\nЧлен 3\nВсеки има право на живот, свобода и лична сигурност.\nЧлен 4\nНикой не трябва да бъде държан в робство или крепостничество: робството и\nтърговията с роби са забранени във всичките им форми.\nЧлен 5\nНикой не трябва да бъде подлаган на изтезания или на жестоко, нечовешко или\nунизително третиране или наказание.\nЧлен 6\nВсеки човек, където и да се намира, има право на признаване на неговата\nправосубектност.\nЧлен 7\nВсички хора са равни пред закона и имат право, без каквато и да е\nдискриминация, на еднаква закрила от закона. Всички хора имат право на\nеднаква защита срещу каквато и да е дискриминация, нарушаваща тази",
            "Image": "3a98da01b0d743b55b8b6ad47bef561c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Декларация, както и срещу всяко подбуждане към дискриминация.\nЧлен 8\nВсеки човек има право на ефективно въстановяване на правата си от\nкомпетентните национални юрисдикции за действия, нарушаващи негови\nосновни права, признати му от конституцията или закона.\nЧлен 9\nНикой не трябва да бъде подлаган на произволен арест, задържане или изгнание.\nЧлен 10\nВсеки човек има право, при пълно равенство, на справедливо и публично\nразглеждане на неговото дело, от независим и безпристрастен съд, за\nустановяване на неговите права и задължения, както и за разглеждане на\nкаквото и да е наказателно обвинение, предявено срещу него.\nЧлен 11\nВсеки човек, който е обвинен в престъпление, има право да бъде считан за\nневинен до доказване на неговата вина, в съответствие със закона, в публичен\nпроцес, по време на който са му били осигурени всички необходими гаранции за\nнеговата защита.\nНикой не трябва да бъде осъден за действие или бездействие, което в момента на\nизвършването му не е съставлявало престъпление по националното или\nмеждународното право. Не може, също така, да бъде налагано наказание по‐\nтежко от онова, което е било предвидено за съответното престъпление по",
            "Image": "abf848c0690b8e7e49af0d8d21222687"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "времето, когато това престъпление е било извършено.\nЧлен 12\nНикой не трябва де бъде подлаган на произволна намеса в личния му живот,\nсемейството, жилището и кореспонденцията, нито на посегателства върху\nнеговата чест и добро име. Всеки човек има право на закрила от закона срещу\nподобна намеса или посегателства.\nЧлен 13\nВсеки човек има право свободно да се придвижва и да избира своето\nместожителство в пределите на всяка държава.\nВсеки човек има право да папусне всяка страна, включително и своята, и да се\nвръща в страната си.\nЧлен 14\nВсеки човек има право да търси и да получи убежище в други страни, когато е\nпреследван.\nТова право не може да бъде ползвано, когато действителното основание за\nпреследване е неполитическо престъпление или деяние, което противоречи на\nцелите и принципите на Организацията на Обединените нации.\nЧлен 15\nВсеки човек има право на гражданство.\nНикой не може да бъде произволно лишен от своето гражданство, нито да му",
            "Image": "c584f40e2241837af336b4f997d0fb1e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "бъде отказано правото да смени гражданството си.\nЧлен 16\nМъжете и жените, навършили пълнолетие, без каквито и да са ограничения,\nосновани на раса, националност или религия, имат право да сключат брак и да\nобразуват семейство. Те се ползуват с равни права при сключване на брака, по\nвреме на брака и при неговото разтрогване.\nБъракът трябва да се сключва само с доброволното и пълно съглацие на\nбъдещите съпрузи.\nСемейството е естествена и основна клетка на обществото и има право на\nзакрила от обществото и от държавата.\nЧлен 17\nВсеки човек има право на собственост, индивидуално или съвместно с други лица.\nНикой не трябва да бъде произволно лишен от своята собственост.\nЧлен 18\nВсеки човек има право на свобода на мисълта, съвестта и религията; това право\nвключва правото да смени религията или убежденията си, както и свободата да\nизповядва религията или убежденията си, индивидуално или колективно,\nпублично или частно, чрез обучение, обреди, богослужение и ритуали.\nЧлен 19\nВсеки човек има право на свобода на убеждение и на изразяването му; тази",
            "Image": "56e92e8b5c27e4e7e453aada9dc36050"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "свобода включва правото безпрепятствено да се придържа към своите\nубеждения, както и правото да търси, да получава и да разпространява\nинформация и идеи чрез всички средства и без оглед на държавните граници.\nЧлен 20\nВсеки човек има право на свобода на мирни събрания и сдружения.\nНикой не трябва да бъде принуждаван да участва в дадено сдружение.\nЧлен 21\nВсеки човек има право да участва в управлението на своята държава пряко или\nчрез свободно избрани представители.\nВсеки човек има право на достъп, при равни условия, до обществените и\nдържавни служби на своята страна.\nВолята на народа трябва да бъде основата на властта на правителството. Тази\nволя трябва да се изразява чрез периодични и действителни избори, при всеобщо,\nравно и тайно гласуване или чрез равностойна процедура, осигуряваща свобода\nна гласуването.\nЧлен 22\nВсеки човек, като член на обществото, има право на социална сигурност и на\nосъществяване – чрез национални усилия и международно сътрудничество и в\nсъответствие с устройството и ресурсите на съответната държава – на\nикономическите, социалните и културни права, необходими за неговото\nдостойнство и за свободното развитие на неговата личност.",
            "Image": "b5f5e9d40711633d071db0e312a6b67d"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Член 23\nВсеки човек има право на труд, на свободен избор на работа, на справедливи и\nблагоприятни условия на труда, както и на закрила срещу безработица.\nВсеки човек, без каквато и да е дискриминация, има право на равно\nвъзнаграждение за равен труд.\nВсеки човек, който се труди, има право на справедливо и задоволително\nвъзнаграждение, което да осигури на него и неговото семейство съществувание,\nсъответствуващо на човешкото достойнство и допълнено, ако това е необходимо,\nс други средства за соцална защита.\nВсеки човек има право да учредява и да членува в професионални съюзи за\nзащита на своите интереси.\nЧлен 24\nВсеки човек има право на почивка и отдих, включително на разумно ограничаване\nна работното време и на периодичен платен отпуск.\nЧлен 25\nВсеки човек има право на жизнено равнище, включително прехрана, облекло,\nжилище, медицинско обслужване и необходимите социални грижи, което е\nнеобходимо за поддържане на неговото и на семейството му здраве и\nблагосъстояние. Той има право на осигуряване в случай на безработица, болест,\nинвалидност, овдовяване, старост или други случаи на лишаване от средства за\nсъществуване по независещи от него причини.",
            "Image": "248aacbc058f0cd8b07fa8449b44fada"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Майките и децата се ползват с особени грижи и подпомагане. Всички деца,\nродени в брака или извън брака, се ползуват с еднаква социална защита.\nЧлен 26\nВсеки човек има право на образование. Образованието трябва да бъде безплатно,\nпоне що се отнася до началното и основното образование. Началното образование\nтрябва да бъде задължително. Техническото и професионалното образование\nтрябва да бъдат общодостъпни, а висшето образование трябва да бъде еднакво\nдостъпно за всички на основата на техните способности.\nОбразованието трябва да бъде насочено към цялостно развитие на човешката\nличност и засилване на уважението към правата на човека и основните свободи.\nТо трябва да съдейства за разбирателството, тъпримостта и приятелството\nмежду всички народи, расови или религиозни групи, както и за осъществяване\nдейността на Организацията на Обединените нации за поддържане на мира.\nРодителите имат право, с приоритет, да избират вида образование, което да\nполучат техните деца.\nЧлен 27\nВсеки човек има право свободно да участва в културния живот на обществото, да\nсе наслаждава на изкуствата, да участва в научния напредък и да се ползва от\nнеговите достижения.\nВсеки човек има право на закрила на моралните и материалните си интереси,\nкоито са резултат от каквото и да е научно, литературно или художествено\nпроизведение, на което той е автор.",
            "Image": "752c868f6c9eff5bd48eaaabda51ac30"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Член 28\nВсеки човек има право на социален и международен ред, при който правата и\nсвободите, провъзгласени в тази декларация, могат да бъдат напълно\nосъществени.\nЧлен 29\nВсеки човек има задължения към обществото, в което единствено е възможно\nсвободното и цялостно развитие на неговата личност.\nВсеки човек, при упражняването на своите права и свободи, е подчинен само на\nтакива ограничения, установени със закон, изключително с цел да се осигури\nнеобходимото признаване и зачитане правата и свободите на другите и за\nудовлетворяване на справедливите изисквания на морала, обществения ред и\nобщото благоденствие в едно демократично общество.\nТези права и свободи при никакви обстоятелства не могат да бъдат упражнявани\nв противоречие с целите и принципите на Организацията на Обединените нации.\nЧлен 30\nНищо в тази Декларация не може да бъде тълкувано като предоставящо право на\nдадена държава, група или лице да се занимават с каквато и да е дейност или да\nизвършват действия, насочени към унищожаване на правата и свободите,\nпровъзгласени в нея.",
            "Image": "2d23bc466006ef5aecc6a1b1fc1526f4"
        }
    }
}

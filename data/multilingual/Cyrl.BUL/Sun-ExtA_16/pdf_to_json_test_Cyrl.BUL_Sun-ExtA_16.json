{
    "MetaData": {
        "Author": null,
        "Creation_Date": 1581467386,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7714db7302dd6d589297fb8b7ffe1793",
            "Index": 0,
            "Label": "1",
            "Size": [
                595.0,
                842.0
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на\nдостойнството, присъщо на всички членове на\nчовешкия род, на техните равни и неотменими\nправа представлява основа на свободата,\nсправедливостта и мира в света,\nКато взе предвид, че пренебрегването и\nнеуважаването на правата на човека доведоха до\nварварски деяния, които потресоха съвестта на\nчовечеството, и че създаването на един свят, в\nкойто хората ще се радват на свобода на словото\nи убежденията си и ще бъдат свободни от страх и\nлишения бе провъзгласено за най‐съкровения\nстремеж на човека,\nКато взе предвид, че е необходимо правата на\nчовека да бъдат закриляни от закона така, че\nчовек да не бъде принуждаван да прибягва към\nбунт срещу тиранията и потисничеството, като\nпоследен изход,\nКато взе предвид, че е необходимо да се\nнацърчава развитието на приятелски отношения\nмежду народите,\nКато взе предвид, че народите на Обединените\nнации потвърдиха в Устава своята вяра в\nосновните права на човека, в достойнството и\nстойността на човешката личност, в\nравноправието на мъжете и жените, и обявиха\nсвоята решимост да насърчават обществения\nнапредък и по‐добро жизнено равнище при по‐\nголяма свобода,\nКато взе предвид, че държавите‐членки се\nзадължиха да постигнат в сътрудничество с\nОрганизацията на Обединените нации, всеобщо\nуважение и зачитане на правата на човека и\nнеговите основни свободи,\nКато взе предвид, че общото разбиране на тези\nправа и свободи е от най‐голямо значение за\nпълното осъществяване на този обет,\nОБЩОТО СЪБРАНИЕ\nпровъзгласява тази Всеобща декларация за\nправата на човека като обща мярка, към\nпостигането на която трябва да се стремят\nвсички народи и държави, така че всеки човек и\nвсеки орган на обществото, имайки постоянно"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "32d6e4b921963561548710225ba938b7",
            "Index": 1,
            "Label": "2",
            "Size": [
                595.0,
                842.0
            ],
            "Text": "предвид тази Декларация, да се стремят, чрез\nпросвета и образование, да съдействат за\nзачитане на тези права и свободи и чрез\nпоследователни национални и международни\nмерки да осигурят тяхното всеобщо и ефективно\nпризнаване и спазване, както сред народите и\nдържавите‐членки на Организацията, така и сред\nнародите от териториите, намиращи се под тяхна\nюрисдикция.\nЧлен 1\nВсички хора се раждат свободни и равни по\nдостойнство и права. Те са надарени с разум и\nсъвест и следва да се отнасят помежду си в дух\nна братство.\nЧлен 2\nВсеки човек има право на всички права и свободи,\nпровъзгласени в тази Декларация, без никакви\nразличия, основани на раса, цвят на кожата, пол,\nезик, религия, политически или други възгледи,\nнационален или социален произход, материално,\nобществено или друго положение.\nОсвен това, няма да се допускат никакви\nразличия, основани на политическия, прания или\nмеждународния статут на държавата или\nтериторията, към която човек принадлежи, без\nоглед на това, дали тази страна или територия е\nнезависима, под попечителство,\nнесамоуправляваща се или подложена на каквото\nи да е друго ограничение на суверенитета.\nЧлен 3\nВсеки има право на живот, свобода и лична\nсигурност.\nЧлен 4\nНикой не трябва да бъде държан в робство или\nкрепостничество: робството и търговията с роби\nса забранени във всичките им форми.\nЧлен 5\nНикой не трябва да бъде подлаган на изтезания\nили на жестоко, нечовешко или унизително\nтретиране или наказание.\nЧлен 6\nВсеки човек, където и да се намира, има право на\nпризнаване на неговата правосубектност."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f57da397dde1d52d16d0f956f411b859",
            "Index": 2,
            "Label": "3",
            "Size": [
                595.0,
                842.0
            ],
            "Text": "Член 7\nВсички хора са равни пред закона и имат право,\nбез каквато и да е дискриминация, на еднаква\nзакрила от закона. Всички хора имат право на\nеднаква защита срещу каквато и да е\nдискриминация, нарушаваща тази Декларация,\nкакто и срещу всяко подбуждане към\nдискриминация.\nЧлен 8\nВсеки човек има право на ефективно\nвъстановяване на правата си от компетентните\nнационални юрисдикции за действия, нарушаващи\nнегови основни права, признати му от\nконституцията или закона.\nЧлен 9\nНикой не трябва да бъде подлаган на произволен\nарест, задържане или изгнание.\nЧлен 10\nВсеки човек има право, при пълно равенство, на\nсправедливо и публично разглеждане на неговото\nдело, от независим и безпристрастен съд, за\nустановяване на неговите права и задължения,\nкакто и за разглеждане на каквото и да е\nнаказателно обвинение, предявено срещу него.\nЧлен 11\nВсеки човек, който е обвинен в престъпление, има\nправо да бъде считан за невинен до доказване на\nнеговата вина, в съответствие със закона, в\nпубличен процес, по време на който са му били\nосигурени всички необходими гаранции за\nнеговата защита.\nНикой не трябва да бъде осъден за действие или\nбездействие, което в момента на извършването му\nне е съставлявало престъпление по националното\nили международното право. Не може, също така, да\nбъде налагано наказание по‐тежко от онова,\nкоето е било предвидено за съответното\nпрестъпление по времето, когато това\nпрестъпление е било извършено.\nЧлен 12\nНикой не трябва де бъде подлаган на произволна\nнамеса в личния му живот, семейството, жилището\nи кореспонденцията, нито на посегателства\nвърху неговата чест и добро име. Всеки човек има"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a18fc00688c0cc92e8680d184cdf8023",
            "Index": 3,
            "Label": "4",
            "Size": [
                595.0,
                842.0
            ],
            "Text": "право на закрила от закона срещу подобна намеса\nили посегателства.\nЧлен 13\nВсеки човек има право свободно да се придвижва\nи да избира своето местожителство в пределите\nна всяка държава.\nВсеки човек има право да папусне всяка страна,\nвключително и своята, и да се връща в страната\nси.\nЧлен 14\nВсеки човек има право да търси и да получи\nубежище в други страни, когато е преследван.\nТова право не може да бъде ползвано, когато\nдействителното основание за преследване е\nнеполитическо престъпление или деяние, което\nпротиворечи на целите и принципите на\nОрганизацията на Обединените нации.\nЧлен 15\nВсеки човек има право на гражданство.\nНикой не може да бъде произволно лишен от\nсвоето гражданство, нито да му бъде отказано\nправото да смени гражданството си.\nЧлен 16\nМъжете и жените, навършили пълнолетие, без\nкаквито и да са ограничения, основани на раса,\nнационалност или религия, имат право да сключат\nбрак и да образуват семейство. Те се ползуват с\nравни права при сключване на брака, по време на\nбрака и при неговото разтрогване.\nБъракът трябва да се сключва само с\nдоброволното и пълно съглацие на бъдещите\nсъпрузи.\nСемейството е естествена и основна клетка на\nобществото и има право на закрила от обществото\nи от държавата.\nЧлен 17\nВсеки човек има право на собственост,\nиндивидуално или съвместно с други лица.\nНикой не трябва да бъде произволно лишен от\nсвоята собственост."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1d9215e2dd65bc24f9f5a3d4227257ee",
            "Index": 4,
            "Label": "5",
            "Size": [
                595.0,
                842.0
            ],
            "Text": "Член 18\nВсеки човек има право на свобода на мисълта,\nсъвестта и религията; това право включва\nправото да смени религията или убежденията си,\nкакто и свободата да изповядва религията или\nубежденията си, индивидуално или колективно,\nпублично или частно, чрез обучение, обреди,\nбогослужение и ритуали.\nЧлен 19\nВсеки човек има право на свобода на убеждение и\nна изразяването му; тази свобода включва\nправото безпрепятствено да се придържа към\nсвоите убеждения, както и правото да търси, да\nполучава и да разпространява информация и идеи\nчрез всички средства и без оглед на държавните\nграници.\nЧлен 20\nВсеки човек има право на свобода на мирни\nсъбрания и сдружения.\nНикой не трябва да бъде принуждаван да участва\nв дадено сдружение.\nЧлен 21\nВсеки човек има право да участва в управлението\nна своята държава пряко или чрез свободно\nизбрани представители.\nВсеки човек има право на достъп, при равни\nусловия, до обществените и държавни служби на\nсвоята страна.\nВолята на народа трябва да бъде основата на\nвластта на правителството. Тази воля трябва да\nсе изразява чрез периодични и действителни\nизбори, при всеобщо, равно и тайно гласуване или\nчрез равностойна процедура, осигуряваща\nсвобода на гласуването.\nЧлен 22\nВсеки човек, като член на обществото, има право\nна социална сигурност и на осъществяване – чрез\nнационални усилия и международно\nсътрудничество и в съответствие с устройството\nи ресурсите на съответната държава – на\nикономическите, социалните и културни права,\nнеобходими за неговото достойнство и за\nсвободното развитие на неговата личност."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "649a0ea2295810a019269745f9b84a69",
            "Index": 5,
            "Label": "6",
            "Size": [
                595.0,
                842.0
            ],
            "Text": "Член 23\nВсеки човек има право на труд, на свободен избор\nна работа, на справедливи и благоприятни\nусловия на труда, както и на закрила срещу\nбезработица.\nВсеки човек, без каквато и да е дискриминация,\nима право на равно възнаграждение за равен\nтруд.\nВсеки човек, който се труди, има право на\nсправедливо и задоволително възнаграждение,\nкоето да осигури на него и неговото семейство\nсъществувание, съответствуващо на човешкото\nдостойнство и допълнено, ако това е необходимо,\nс други средства за соцална защита.\nВсеки човек има право да учредява и да членува в\nпрофесионални съюзи за защита на своите\nинтереси.\nЧлен 24\nВсеки човек има право на почивка и отдих,\nвключително на разумно ограничаване на\nработното време и на периодичен платен отпуск.\nЧлен 25\nВсеки човек има право на жизнено равнище,\nвключително прехрана, облекло, жилище,\nмедицинско обслужване и необходимите социални\nгрижи, което е необходимо за поддържане на\nнеговото и на семейството му здраве и\nблагосъстояние. Той има право на осигуряване в\nслучай на безработица, болест, инвалидност,\nовдовяване, старост или други случаи на\nлишаване от средства за съществуване по\nнезависещи от него причини.\nМайките и децата се ползват с особени грижи и\nподпомагане. Всички деца, родени в брака или\nизвън брака, се ползуват с еднаква социална\nзащита.\nЧлен 26\nВсеки човек има право на образование.\nОбразованието трябва да бъде безплатно, поне що\nсе отнася до началното и основното образование.\nНачалното образование трябва да бъде\nзадължително. Техническото и професионалното\nобразование трябва да бъдат общодостъпни, а\nвисшето образование трябва да бъде еднакво\nдостъпно за всички на основата на техните"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ae427df0588a3e91b08f9471093363e7",
            "Index": 6,
            "Label": "7",
            "Size": [
                595.0,
                842.0
            ],
            "Text": "способности.\nОбразованието трябва да бъде насочено към\nцялостно развитие на човешката личност и\nзасилване на уважението към правата на човека и\nосновните свободи. То трябва да съдейства за\nразбирателството, тъпримостта и приятелството\nмежду всички народи, расови или религиозни\nгрупи, както и за осъществяване дейността на\nОрганизацията на Обединените нации за\nподдържане на мира.\nРодителите имат право, с приоритет, да избират\nвида образование, което да получат техните\nдеца.\nЧлен 27\nВсеки човек има право свободно да участва в\nкултурния живот на обществото, да се наслаждава\nна изкуствата, да участва в научния напредък и\nда се ползва от неговите достижения.\nВсеки човек има право на закрила на моралните и\nматериалните си интереси, които са резултат от\nкаквото и да е научно, литературно или\nхудожествено произведение, на което той е\nавтор.\nЧлен 28\nВсеки човек има право на социален и\nмеждународен ред, при който правата и\nсвободите, провъзгласени в тази декларация,\nмогат да бъдат напълно осъществени.\nЧлен 29\nВсеки човек има задължения към обществото, в\nкоето единствено е възможно свободното и\nцялостно развитие на неговата личност.\nВсеки човек, при упражняването на своите права\nи свободи, е подчинен само на такива\nограничения, установени със закон,\nизключително с цел да се осигури необходимото\nпризнаване и зачитане правата и свободите на\nдругите и за удовлетворяване на справедливите\nизисквания на морала, обществения ред и общото\nблагоденствие в едно демократично общество.\nТези права и свободи при никакви обстоятелства\nне могат да бъдат упражнявани в противоречие с\nцелите и принципите на Организацията на\nОбединените нации."
        },
        "7": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "10ccfa251451aa29ef3583800da6b4e4",
            "Index": 7,
            "Label": "8",
            "Size": [
                595.0,
                842.0
            ],
            "Text": "Член 30\nНищо в тази Декларация не може да бъде\nтълкувано като предоставящо право на дадена\nдържава, група или лице да се занимават с\nкаквато и да е дейност или да извършват\nдействия, насочени към унищожаване на правата и\nсвободите, провъзгласени в нея."
        }
    }
}

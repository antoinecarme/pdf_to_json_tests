{
    "MetaData": {
        "Author": null,
        "Creation_Date": 1581467368,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "bd5900b6d77bdb815c6e15608506cb54",
            "Index": 0,
            "Label": "1",
            "Size": [
                595.0,
                842.0
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на достойнството, присъщо на\nвсички членове на човешкия род, на техните равни и неотменими\nправа представлява основа на свободата, справедливостта и\nмира в света,\nКато взе предвид, че пренебрегването и неуважаването на\nправата на човека доведоха до варварски деяния, които\nпотресоха съвестта на човечеството, и че създаването на един\nсвят, в който хората ще се радват на свобода на словото и\nубежденията си и ще бъдат свободни от страх и лишения бе\nпровъзгласено за най‐съкровения стремеж на човека,\nКато взе предвид, че е необходимо правата на човека да бъдат\nзакриляни от закона така, че човек да не бъде принуждаван да\nприбягва към бунт срещу тиранията и потисничеството, като\nпоследен изход,\nКато взе предвид, че е необходимо да се нацърчава развитието\nна приятелски отношения между народите,\nКато взе предвид, че народите на Обединените нации потвърдиха\nв Устава своята вяра в основните права на човека, в\nдостойнството и стойността на човешката личност, в\nравноправието на мъжете и жените, и обявиха своята решимост да\nнасърчават обществения напредък и по‐добро жизнено равнище\nпри по‐голяма свобода,\nКато взе предвид, че държавите‐членки се задължиха да\nпостигнат в сътрудничество с Организацията на Обединените\nнации, всеобщо уважение и зачитане на правата на човека и\nнеговите основни свободи,\nКато взе предвид, че общото разбиране на тези права и свободи е\nот най‐голямо значение за пълното осъществяване на този обет,\nОБЩОТО СЪБРАНИЕ\nпровъзгласява тази Всеобща декларация за правата на човека\nкато обща мярка, към постигането на която трябва да се стремят\nвсички народи и държави, така че всеки човек и всеки орган на\nобществото, имайки постоянно предвид тази Декларация, да се\nстремят, чрез просвета и образование, да съдействат за\nзачитане на тези права и свободи и чрез последователни\nнационални и международни мерки да осигурят тяхното всеобщо и\nефективно признаване и спазване, както сред народите и\nдържавите‐членки на Организацията, така и сред народите от\nтериториите, намиращи се под тяхна юрисдикция.\nЧлен 1\nВсички хора се раждат свободни и равни по достойнство и права.\nТе са надарени с разум и съвест и следва да се отнасят помежду\nси в дух на братство.\nЧлен 2\nВсеки човек има право на всички права и свободи, провъзгласени\nв тази Декларация, без никакви различия, основани на раса, цвят\nна кожата, пол, език, религия, политически или други възгледи,\nнационален или социален произход, материално, обществено или\nдруго положение.\nОсвен това, няма да се допускат никакви различия, основани на\nполитическия, прания или международния статут на държавата\nили територията, към която човек принадлежи, без оглед на това,\nдали тази страна или територия е независима, под\nпопечителство, несамоуправляваща се или подложена на каквото\nи да е друго ограничение на суверенитета.\nЧлен 3\nВсеки има право на живот, свобода и лична сигурност.\nЧлен 4\nНикой не трябва да бъде държан в робство или крепостничество:"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "5ad2e4c8fae7efe9442fa91b8b438325",
            "Index": 1,
            "Label": "2",
            "Size": [
                595.0,
                842.0
            ],
            "Text": "робството и търговията с роби са забранени във всичките им\nформи.\nЧлен 5\nНикой не трябва да бъде подлаган на изтезания или на жестоко,\nнечовешко или унизително третиране или наказание.\nЧлен 6\nВсеки човек, където и да се намира, има право на признаване на\nнеговата правосубектност.\nЧлен 7\nВсички хора са равни пред закона и имат право, без каквато и да\nе дискриминация, на еднаква закрила от закона. Всички хора\nимат право на еднаква защита срещу каквато и да е\nдискриминация, нарушаваща тази Декларация, както и срещу\nвсяко подбуждане към дискриминация.\nЧлен 8\nВсеки човек има право на ефективно въстановяване на правата\nси от компетентните национални юрисдикции за действия,\nнарушаващи негови основни права, признати му от конституцията\nили закона.\nЧлен 9\nНикой не трябва да бъде подлаган на произволен арест,\nзадържане или изгнание.\nЧлен 10\nВсеки човек има право, при пълно равенство, на справедливо и\nпублично разглеждане на неговото дело, от независим и\nбезпристрастен съд, за установяване на неговите права и\nзадължения, както и за разглеждане на каквото и да е\nнаказателно обвинение, предявено срещу него.\nЧлен 11\nВсеки човек, който е обвинен в престъпление, има право да бъде\nсчитан за невинен до доказване на неговата вина, в\nсъответствие със закона, в публичен процес, по време на който\nса му били осигурени всички необходими гаранции за неговата\nзащита.\nНикой не трябва да бъде осъден за действие или бездействие,\nкоето в момента на извършването му не е съставлявало\nпрестъпление по националното или международното право. Не\nможе, също така, да бъде налагано наказание по‐тежко от онова,\nкоето е било предвидено за съответното престъпление по\nвремето, когато това престъпление е било извършено.\nЧлен 12\nНикой не трябва де бъде подлаган на произволна намеса в личния\nму живот, семейството, жилището и кореспонденцията, нито на\nпосегателства върху неговата чест и добро име. Всеки човек има\nправо на закрила от закона срещу подобна намеса или\nпосегателства.\nЧлен 13\nВсеки човек има право свободно да се придвижва и да избира\nсвоето местожителство в пределите на всяка държава.\nВсеки човек има право да папусне всяка страна, включително и\nсвоята, и да се връща в страната си.\nЧлен 14\nВсеки човек има право да търси и да получи убежище в други\nстрани, когато е преследван.\nТова право не може да бъде ползвано, когато действителното\nоснование за преследване е неполитическо престъпление или\nдеяние, което противоречи на целите и принципите на\nОрганизацията на Обединените нации."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "2eb17b0281fc723865c586e8a6a2df16",
            "Index": 2,
            "Label": "3",
            "Size": [
                595.0,
                842.0
            ],
            "Text": "Член 15\nВсеки човек има право на гражданство.\nНикой не може да бъде произволно лишен от своето гражданство,\nнито да му бъде отказано правото да смени гражданството си.\nЧлен 16\nМъжете и жените, навършили пълнолетие, без каквито и да са\nограничения, основани на раса, националност или религия, имат\nправо да сключат брак и да образуват семейство. Те се ползуват\nс равни права при сключване на брака, по време на брака и при\nнеговото разтрогване.\nБъракът трябва да се сключва само с доброволното и пълно\nсъглацие на бъдещите съпрузи.\nСемейството е естествена и основна клетка на обществото и има\nправо на закрила от обществото и от държавата.\nЧлен 17\nВсеки човек има право на собственост, индивидуално или\nсъвместно с други лица.\nНикой не трябва да бъде произволно лишен от своята\nсобственост.\nЧлен 18\nВсеки човек има право на свобода на мисълта, съвестта и\nрелигията; това право включва правото да смени религията или\nубежденията си, както и свободата да изповядва религията или\nубежденията си, индивидуално или колективно, публично или\nчастно, чрез обучение, обреди, богослужение и ритуали.\nЧлен 19\nВсеки човек има право на свобода на убеждение и на\nизразяването му; тази свобода включва правото\nбезпрепятствено да се придържа към своите убеждения, както и\nправото да търси, да получава и да разпространява информация и\nидеи чрез всички средства и без оглед на държавните граници.\nЧлен 20\nВсеки човек има право на свобода на мирни събрания и\nсдружения.\nНикой не трябва да бъде принуждаван да участва в дадено\nсдружение.\nЧлен 21\nВсеки човек има право да участва в управлението на своята\nдържава пряко или чрез свободно избрани представители.\nВсеки човек има право на достъп, при равни условия, до\nобществените и държавни служби на своята страна.\nВолята на народа трябва да бъде основата на властта на\nправителството. Тази воля трябва да се изразява чрез\nпериодични и действителни избори, при всеобщо, равно и тайно\nгласуване или чрез равностойна процедура, осигуряваща\nсвобода на гласуването.\nЧлен 22\nВсеки човек, като член на обществото, има право на социална\nсигурност и на осъществяване – чрез национални усилия и\nмеждународно сътрудничество и в съответствие с устройството\nи ресурсите на съответната държава – на икономическите,\nсоциалните и културни права, необходими за неговото\nдостойнство и за свободното развитие на неговата личност.\nЧлен 23\nВсеки човек има право на труд, на свободен избор на работа, на\nсправедливи и благоприятни условия на труда, както и на\nзакрила срещу безработица."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "8af8d72ee92f7919a4eb7e10fc4c85b3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Всеки човек, без каквато и да е дискриминация, има право на\nравно възнаграждение за равен труд.\nВсеки човек, който се труди, има право на справедливо и\nзадоволително възнаграждение, което да осигури на него и\nнеговото семейство съществувание, съответствуващо на\nчовешкото достойнство и допълнено, ако това е необходимо, с\nдруги средства за соцална защита.\nВсеки човек има право да учредява и да членува в професионални\nсъюзи за защита на своите интереси.\nЧлен 24\nВсеки човек има право на почивка и отдих, включително на\nразумно ограничаване на работното време и на периодичен\nплатен отпуск.\nЧлен 25\nВсеки човек има право на жизнено равнище, включително\nпрехрана, облекло, жилище, медицинско обслужване и\nнеобходимите социални грижи, което е необходимо за поддържане\nна неговото и на семейството му здраве и благосъстояние. Той\nима право на осигуряване в случай на безработица, болест,\nинвалидност, овдовяване, старост или други случаи на лишаване\nот средства за съществуване по независещи от него причини.\nМайките и децата се ползват с особени грижи и подпомагане.\nВсички деца, родени в брака или извън брака, се ползуват с\nеднаква социална защита.\nЧлен 26\nВсеки човек има право на образование. Образованието трябва да\nбъде безплатно, поне що се отнася до началното и основното\nобразование. Началното образование трябва да бъде\nзадължително. Техническото и професионалното образование\nтрябва да бъдат общодостъпни, а висшето образование трябва да\nбъде еднакво достъпно за всички на основата на техните\nспособности.\nОбразованието трябва да бъде насочено към цялостно развитие\nна човешката личност и засилване на уважението към правата на\nчовека и основните свободи. То трябва да съдейства за\nразбирателството, тъпримостта и приятелството между всички\nнароди, расови или религиозни групи, както и за осъществяване\nдейността на Организацията на Обединените нации за\nподдържане на мира.\nРодителите имат право, с приоритет, да избират вида\nобразование, което да получат техните деца.\nЧлен 27\nВсеки човек има право свободно да участва в културния живот на\nобществото, да се наслаждава на изкуствата, да участва в\nнаучния напредък и да се ползва от неговите достижения.\nВсеки човек има право на закрила на моралните и материалните\nси интереси, които са резултат от каквото и да е научно,\nлитературно или художествено произведение, на което той е\nавтор.\nЧлен 28\nВсеки човек има право на социален и международен ред, при\nкойто правата и свободите, провъзгласени в тази декларация,\nмогат да бъдат напълно осъществени.\nЧлен 29\nВсеки човек има задължения към обществото, в което единствено\nе възможно свободното и цялостно развитие на неговата\nличност.\nВсеки човек, при упражняването на своите права и свободи, е\nподчинен само на такива ограничения, установени със закон,\nизключително с цел да се осигури необходимото признаване и\nзачитане правата и свободите на другите и за удовлетворяване\nна справедливите изисквания на морала, обществения ред и"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "ef836997aa94747632ff2f51038978d9",
            "Index": 4,
            "Label": "5",
            "Size": [
                595.0,
                842.0
            ],
            "Text": "общото благоденствие в едно демократично общество.\nТези права и свободи при никакви обстоятелства не могат да\nбъдат упражнявани в противоречие с целите и принципите на\nОрганизацията на Обединените нации.\nЧлен 30\nНищо в тази Декларация не може да бъде\nпредоставящо право на дадена държава,\nзанимават с каквато и да е дейност или\nнасочени към унищожаване на правата и\nпровъзгласени в нея.\nтълкувано като\nгрупа или лице да се\nда извършват действия,\nсвободите,"
        }
    }
}

{
    "MetaData": {
        "Author": null,
        "Creation_Date": 1581467282,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "489148bb7b8f1f09b352f05c29e50b57",
            "Index": 0,
            "Label": "1",
            "Size": [
                595.0,
                842.0
            ],
            "Text": "ВСЕОБЩА ДЕКЛАРАЦИЯ ЗА ПРАВАТА НА ЧОВЕКА\nПРЕАМБЮЛ\nКато взе предвид, че признаването на достойнството, присъщо на всички\nчленове на човешкия род, на техните равни и неотменими права\nпредставлява основа на свободата, справедливостта и мира в света,\nКато взе предвид, че пренебрегването и неуважаването на правата на\nчовека доведоха до варварски деяния, които потресоха съвестта на\nчовечеството, и че създаването на един свят, в който хората ще се радват\nна свобода на словото и убежденията си и ще бъдат свободни от страх и\nлишения бе провъзгласено за най‐съкровения стремеж на човека,\nКато взе предвид, че е необходимо правата на човека да бъдат закриляни\nот закона така, че човек да не бъде принуждаван да прибягва към бунт\nсрещу тиранията и потисничеството, като последен изход,\nКато взе предвид, че е необходимо да се нацърчава развитието на\nприятелски отношения между народите,\nКато взе предвид, че народите на Обединените нации потвърдиха в Устава\nсвоята вяра в основните права на човека, в достойнството и стойността на\nчовешката личност, в равноправието на мъжете и жените, и обявиха своята\nрешимост да насърчават обществения напредък и по‐добро жизнено равнище\nпри по‐голяма свобода,\nКато взе предвид, че държавите‐членки се задължиха да постигнат в\nсътрудничество с Организацията на Обединените нации, всеобщо уважение и\nзачитане на правата на човека и неговите основни свободи,\nКато взе предвид, че общото разбиране на тези права и свободи е от най‐\nголямо значение за пълното осъществяване на този обет,\nОБЩОТО СЪБРАНИЕ\nпровъзгласява тази Всеобща декларация за правата на човека като обща\nмярка, към постигането на която трябва да се стремят всички народи и\nдържави, така че всеки човек и всеки орган на обществото, имайки\nпостоянно предвид тази Декларация, да се стремят, чрез просвета и\nобразование, да съдействат за зачитане на тези права и свободи и чрез\nпоследователни национални и международни мерки да осигурят тяхното\nвсеобщо и ефективно признаване и спазване, както сред народите и\nдържавите‐членки на Организацията, така и сред народите от териториите,\nнамиращи се под тяхна юрисдикция.\nЧлен 1\nВсички хора се раждат свободни и равни по достойнство и права. Те са\nнадарени с разум и съвест и следва да се отнасят помежду си в дух на\nбратство.\nЧлен 2\nВсеки човек има право на всички права и свободи, провъзгласени в тази"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e416802088a68980487d1b173f1bf61a",
            "Index": 1,
            "Label": "2",
            "Size": [
                595.0,
                842.0
            ],
            "Text": "Декларация, без никакви различия, основани на раса, цвят на кожата, пол,\nезик, религия, политически или други възгледи, национален или социален\nпроизход, материално, обществено или друго положение.\nОсвен това, няма да се допускат никакви различия, основани на\nполитическия, прания или международния статут на държавата или\nтериторията, към която човек принадлежи, без оглед на това, дали тази\nстрана или територия е независима, под попечителство, несамоуправляваща\nсе или подложена на каквото и да е друго ограничение на суверенитета.\nЧлен 3\nВсеки има право на живот, свобода и лична сигурност.\nЧлен 4\nНикой не трябва да бъде държан в робство или крепостничество: робството\nи търговията с роби са забранени във всичките им форми.\nЧлен 5\nНикой не трябва да бъде подлаган на изтезания или на жестоко, нечовешко\nили унизително третиране или наказание.\nЧлен 6\nВсеки човек, където и да се намира, има право на признаване на неговата\nправосубектност.\nЧлен 7\nВсички хора са равни пред закона и имат право, без каквато и да е\nдискриминация, на еднаква закрила от закона. Всички хора имат право на\nеднаква защита срещу каквато и да е дискриминация, нарушаваща тази\nДекларация, както и срещу всяко подбуждане към дискриминация.\nЧлен 8\nВсеки човек има право на ефективно въстановяване на правата си от\nкомпетентните национални юрисдикции за действия, нарушаващи негови\nосновни права, признати му от конституцията или закона.\nЧлен 9\nНикой не трябва да бъде подлаган на произволен арест, задържане или\nизгнание.\nЧлен 10\nВсеки човек има право, при пълно равенство, на справедливо и публично\nразглеждане на неговото дело, от независим и безпристрастен съд, за\nустановяване на неговите права и задължения, както и за разглеждане на\nкаквото и да е наказателно обвинение, предявено срещу него.\nЧлен 11\nВсеки човек, който е обвинен в престъпление, има право да бъде считан за"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "33778ad48e22c0016778f97326d6b835",
            "Index": 2,
            "Label": "3",
            "Size": [
                595.0,
                842.0
            ],
            "Text": "невинен до доказване на неговата вина, в съответствие със закона, в\nпубличен процес, по време на който са му били осигурени всички\nнеобходими гаранции за неговата защита.\nНикой не трябва да бъде осъден за действие или бездействие, което в\nмомента на извършването му не е съставлявало престъпление по\nнационалното или международното право. Не може, също така, да бъде\nналагано наказание по‐тежко от онова, което е било предвидено за\nсъответното престъпление по времето, когато това престъпление е било\nизвършено.\nЧлен 12\nНикой не трябва де бъде подлаган на произволна намеса в личния му живот,\nсемейството, жилището и кореспонденцията, нито на посегателства върху\nнеговата чест и добро име. Всеки човек има право на закрила от закона\nсрещу подобна намеса или посегателства.\nЧлен 13\nВсеки човек има право свободно да се придвижва и да избира своето\nместожителство в пределите на всяка държава.\nВсеки човек има право да папусне всяка страна, включително и своята, и\nда се връща в страната си.\nЧлен 14\nВсеки човек има право да търси и да получи убежище в други страни,\nкогато е преследван.\nТова право не може да бъде ползвано, когато действителното основание за\nпреследване е неполитическо престъпление или деяние, което противоречи\nна целите и принципите на Организацията на Обединените нации.\nЧлен 15\nВсеки човек има право на гражданство.\nНикой не може да бъде произволно лишен от своето гражданство, нито да му\nбъде отказано правото да смени гражданството си.\nЧлен 16\nМъжете и жените, навършили пълнолетие, без каквито и да са ограничения,\nосновани на раса, националност или религия, имат право да сключат брак и\nда образуват семейство. Те се ползуват с равни права при сключване на\nбрака, по време на брака и при неговото разтрогване.\nБъракът трябва да се сключва само с доброволното и пълно съглацие на\nбъдещите съпрузи.\nСемейството е естествена и основна клетка на обществото и има право на\nзакрила от обществото и от държавата.\nЧлен 17"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "49847e51482a235928b6c453a2c29783",
            "Index": 3,
            "Label": "4",
            "Size": [
                595.0,
                842.0
            ],
            "Text": "Всеки човек има право на собственост, индивидуално или съвместно с други\nлица.\nНикой не трябва да бъде произволно лишен от своята собственост.\nЧлен 18\nВсеки човек има право на свобода на мисълта, съвестта и религията; това\nправо включва правото да смени религията или убежденията си, както и\nсвободата да изповядва религията или убежденията си, индивидуално или\nколективно, публично или частно, чрез обучение, обреди, богослужение и\nритуали.\nЧлен 19\nВсеки човек има право на свобода на убеждение и на изразяването му; тази\nсвобода включва правото безпрепятствено да се придържа към своите\nубеждения, както и правото да търси, да получава и да разпространява\nинформация и идеи чрез всички средства и без оглед на държавните\nграници.\nЧлен 20\nВсеки човек има право на свобода на мирни събрания и сдружения.\nНикой не трябва да бъде принуждаван да участва в дадено сдружение.\nЧлен 21\nВсеки човек има право да участва в управлението на своята държава пряко\nили чрез свободно избрани представители.\nВсеки човек има право на достъп, при равни условия, до обществените и\nдържавни служби на своята страна.\nВолята на народа трябва да бъде основата на властта на правителството.\nТази воля трябва да се изразява чрез периодични и действителни избори,\nпри всеобщо, равно и тайно гласуване или чрез равностойна процедура,\nосигуряваща свобода на гласуването.\nЧлен 22\nВсеки човек, като член на обществото, има право на социална сигурност и\nна осъществяване – чрез национални усилия и международно сътрудничество\nи в съответствие с устройството и ресурсите на съответната държава – на\nикономическите, социалните и културни права, необходими за неговото\nдостойнство и за свободното развитие на неговата личност.\nЧлен 23\nВсеки човек има право на труд, на свободен избор на работа, на\nсправедливи и благоприятни условия на труда, както и на закрила срещу\nбезработица.\nВсеки човек, без каквато и да е дискриминация, има право на равно\nвъзнаграждение за равен труд."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7a476975fb4936df24bd36f06c9fbf45",
            "Index": 4,
            "Label": "5",
            "Size": [
                595.0,
                842.0
            ],
            "Text": "Всеки човек, който се труди, има право на справедливо и задоволително\nвъзнаграждение, което да осигури на него и неговото семейство\nсъществувание, съответствуващо на човешкото достойнство и допълнено, ако\nтова е необходимо, с други средства за соцална защита.\nВсеки човек има право да учредява и да членува в професионални съюзи за\nзащита на своите интереси.\nЧлен 24\nВсеки човек има право на почивка и отдих, включително на разумно\nограничаване на работното време и на периодичен платен отпуск.\nЧлен 25\nВсеки човек има право на жизнено равнище, включително прехрана, облекло,\nжилище, медицинско обслужване и необходимите социални грижи, което е\nнеобходимо за поддържане на неговото и на семейството му здраве и\nблагосъстояние. Той има право на осигуряване в случай на безработица,\nболест, инвалидност, овдовяване, старост или други случаи на лишаване от\nсредства за съществуване по независещи от него причини.\nМайките и децата се ползват с особени грижи и подпомагане. Всички деца,\nродени в брака или извън брака, се ползуват с еднаква социална защита.\nЧлен 26\nВсеки човек има право на образование. Образованието трябва да бъде\nбезплатно, поне що се отнася до началното и основното образование.\nНачалното образование трябва да бъде задължително. Техническото и\nпрофесионалното образование трябва да бъдат общодостъпни, а висшето\nобразование трябва да бъде еднакво достъпно за всички на основата на\nтехните способности.\nОбразованието трябва да бъде насочено към цялостно развитие на човешката\nличност и засилване на уважението към правата на човека и основните\nсвободи. То трябва да съдейства за разбирателството, тъпримостта и\nприятелството между всички народи, расови или религиозни групи, както и\nза осъществяване дейността на Организацията на Обединените нации за\nподдържане на мира.\nРодителите имат право, с приоритет, да избират вида образование, което\nда получат техните деца.\nЧлен 27\nВсеки човек има право свободно да участва в културния живот на\nобществото, да се наслаждава на изкуствата, да участва в научния\nнапредък и да се ползва от неговите достижения.\nВсеки човек има право на закрила на моралните и материалните си\nинтереси, които са резултат от каквото и да е научно, литературно или\nхудожествено произведение, на което той е автор.\nЧлен 28"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "25b8bc0d5e53eaa342a8bc47ae9c6eda",
            "Index": 5,
            "Label": "6",
            "Size": [
                595.0,
                842.0
            ],
            "Text": "Всеки човек има право на социален и международен ред, при който правата\nи свободите, провъзгласени в тази декларация, могат да бъдат напълно\nосъществени.\nЧлен 29\nВсеки човек има задължения към обществото, в което единствено е възможно\nсвободното и цялостно развитие на неговата личност.\nВсеки човек, при упражняването на своите права и свободи, е подчинен\nсамо на такива ограничения, установени със закон, изключително с цел да\nсе осигури необходимото признаване и зачитане правата и свободите на\nдругите и за удовлетворяване на справедливите изисквания на морала,\nобществения ред и общото благоденствие в едно демократично общество.\nТези права и свободи при никакви обстоятелства не могат да бъдат\nупражнявани в противоречие с целите и принципите на Организацията на\nОбединените нации.\nЧлен 30\nНищо в тази Декларация не може да бъде тълкувано като предоставящо право\nна дадена държава, група или лице да се занимават с каквато и да е\nдейност или да извършват действия, насочени към унищожаване на правата и\nсвободите, провъзгласени в нея."
        }
    }
}

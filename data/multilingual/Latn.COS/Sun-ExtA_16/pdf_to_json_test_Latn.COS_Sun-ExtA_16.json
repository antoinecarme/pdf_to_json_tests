{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467696,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "DICHJARAZIONI UNIVIRSALI DI I DIRITTI DI L’OMU\nIntroitu\nCunsidarendu ch’ellu ci voli à ricunnoscia a dignità propria di tutti i membri di a\nfamiglia umana è i so diritti pari ed inalienabili par ch’elli sianu fundati a\nlibertà, a ghjustizia è a paci ind’u mondu,\nCunsidarendu chì, ùn cunniscendu o sprizzendu i diritti di l’omu, si hè ghjuntu à atti\nbarbari chì a cuscenza umana ni hè rivultata, è ch’ella hè stata chjamata a spiranza\npiù alta di l’omu quilla di fà nascia un mondu duva elli saranu libari l’omi di parlà\nè di creda, libarati da u tarrori è da e miseria,\nCunsidarendu ch’ella hè una primura maiò ch’elli sianu prutetti i diritti di l’omu\nda un guvernu di dirittu, da ch’ellu ùn sia custrettu l’omu, ghjuntu à i punti\nstremi, à rivultà si contru à a tirannia è l’upprissioni,\nCunsidarendu ch’ella hè una primura maiò di fà ch’elli si sviloppinu i leii\namichevuli trà i nazioni,\nCunsidarendu ch’elli anu dittu in lu so Statutu i populi di i Nazioni Uniti ch’elli\ncredinu in li diritti fundamintali di l’omu, in la dignità è u valori di a parsona\numana, in la parità di i diritti di l’omi è di i donni, è ch’elli anu dittu d’essa\ndicisi à sviluppà u prugressu suciali è à fà nascia un modu di campà più bonu ind’una\nlibertà più maiò,\nCunsidarendu ch’elli anu prumissu i Stati Membri di fà, cù l’aiutu di\nl’Urganisazioni di i Nazioni Uniti, ch’elli sianu rispittati da veru in lu mondu sanu\ni diritti di l’omu è i libertà fundamintali,\nCunsidarendu chì par rializà isssa prumessa, hè di primura d’avè una idea cumuna\nd’issi diritti è libertà,\nSta Dichjarazioni Univirsali di i Diritti di l’Omu\ncum’è fini cumunu da ricircà da tutti i populi è tutti i nazioni, par ch’elli provinu\ntutti l’individui è tutti l’urganisazioni di a sucità, cù u insignamentu è\nl’educazioni, à sviluppà u rispettu d’issi diritti, è, pigliendu à pocu à pocu i\nmisuri naziunali è internaziunali, à impona ni ignalocu a ricunniscenza è a prattica\nvera, sia ind’è i populi di i Stati membri stesi, sia ind’è quilli di i tarritorii ad\nelli cunfidati.\nArticulu Prima\nNascinu tutti l’omi libari è pari di dignità è di diritti. Pussedinu a raghjoni è a\ncuscenza è li tocca ad agiscia trà elli di modu fraternu.\nArticulu 2\nDi tutti i diritti è i libertà scritti in issa dichjarazioni, si ni pò ghjuvà ugnunu,\nsenza sfarenza varuna di razza, di culori, di sessu, di lingua, di rilighjoni,\nd’upinioni, pulitica o altra ch’ella sia, d’urighjini naziunali o suciali, di\nricchezza, di nascita o di qualunqua altra situazioni.\nMancu si farà nisuna sfarenza partendu da u statutu puliticu, ghjuridicu o",
            "Image": "329c3348f231aa3d9058d9830aa00069"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "internaziunali di u paesi o u tarritoriu duva ella campa a parsona, ch’ellu sia\nindipindenti issu paesi o tarritoriu, o puri cunfidatu ad una antra nazioni, privu\nd’autunumia o cù un puteri limitatu in calchì modu.\nArticulu 3\nHà dirittu ogni persona à a vita, à a libertà è à a sicurezza.\nArticulu 4\nIn la schiavitù o in la sirvitù ùn sarà tinutu nimu; sò pruibiti a schiavitù è u\ncumerciu di i schiavi in qualunqua forma.\nArticulu 5\nUn’ sarà turmintatu nimu, nè sottumissu à castichi o azzioni crudeli, inumani o vili.\nArticulu 6\nA so parsunalità ghjuridica, ugnunu hà dirittu à fà la ricunnoscia ignalocu.\nArticulu 7\nPà a leggi tutti sò pari, è tutti anu dirittu à essa prutetti da ella senza sfarenza\nvaruna. Anu dirittu tutti à una prutizzioni para contru à qualunqua discriminazioni chì\nùn rispittaria issa dichjarazioni è contru à qualunqua chjama à fà una discriminazioni\nsimula.\nArticulu 8\nHà dirittu ogni parsona à chjamà ni di modu effettivu à i tribunali naziunali\ncumpitenti contru à l’atti chì ùn rispittarianu i diritti fundamintali ch’elli li\nricunnoscinu a custituzioni o a leggi.\nArticulu 9\nUn’ pò essa nimu arristatu, incarciaratu o esiliatu di modu tirannicu.\nArticulu 10\nHà dirittu ogni parsona, di modu paru, ch’ella sia intesa a so causa di modu ghjustu è\npublicu da un tribunali indipindenti ed imparziali, chì dicidarà, sia di i so diritti è\noblighi, sia di a rialità di l’accusa pinali fatta contru ad ella.\nArticulu 11\nOgni parsona incausata par un dilittu si cunsidareghja ch’ella hè nucenti fin ch’ella\nùn hè stata purtata a prova ch’ella hè culpevuli, sicondu a leggi è ind’un prucessu\npublicu, duva ella avarà avutu tutti i guaranzii chì ci voli par difenda si.\nUn’ sara cundannatu nimu par azzioni o umissioni chì, quand’elli si sò fatti, ùn\neranu un dilittu sicondu u dirittu naziunali o internaziunali. Un’ si darà mancu un\ncasticu più maiò cà quillu chì era privistu quandu ellu hè statu fattu un dilittu.\nArticulu 12\nUn’ si pudarà intarvena di modu tirannicu in la vita parsunali di nimu, nè in la so",
            "Image": "5836a81989151a355e44065f36f1a363"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "famiglia, nè in casa soia, nè in li so lettari, nè contru à u so unori o a so nomina.\nHà dirittu ogni parsona à essa prutetta da a leggi contru à intarvinzioni o colpi\nsimuli.\nArticulu 13\nPò ogni parsona viaghjà di modu libaru è sceglia duva ella voli campà indrentu à unu\nStatu.\nPò ogni parsona lascià ogni paesi, puru u soiu, è vultà in lu so paesi.\nArticulu 14\nS’ella hè parsiguitata, ogni parsona hà u dirittu di dumandà l’asigliu è di riceva lu\nin l’altri paesi.\nUn’ si pò dumandà issu dirittu s’ella hè ricircata par via di un dilittu di dirittu\ncumunu, o di una azzioni chì andaria contru à i fini è i principii di i Nazioni Uniti.\nArticulu 15\nUgnunu hà dirittu à una naziunalità.\nDi a so naziunalità ùn ni pò essa privu nimu, nè mancu di u dirittu di cambià ni.\nArticulu 16\nA’ parta si da l’età d’avè i figlioli, anu u dirittu l’omu è a donna, senza varuna\nlimitazioni par ciò chì tocca à a razza, a naziunalità o a rilighjoni, di marità si è\ndi custituì una famiglia. Sò pari i so diritti in lu matrimoniu, fin ch’ellu dura è\ns’ellu si scioglii.\nUn’ pò essa dicisu u matrimoniu cà cù l’accunsentu libaru è pienu di i sposi.\nA famiglia hè l’elementu naturali è fundamintali di a sucità è à a sucità è à u Statu\nli tocca à pruteghja la.\nArticulu 17\nHà dirittu à a prupiità ogni parsona, da sola o in cumunità.\nDi a so prupiità ùn ni pò essa privu nimu di modu tirannicu.\nArticulu 18\nHà dirittu ogni parsona à a libertà di pinsamentu, di cuscenza è di rilighjoni; vali à\ndì ch’ella hè libara di cambià a so rilighjoni o i so idei, sola o in cumunità, di\nmodu sia publicu sia privatu, cù u insignamentu, i prattichi, u cultu o i riti.\nArticulu 19\nHà dirittu ogni individuu à a libertà d’upinioni è di sprissioni; vali à dì ch’ellu\nùn devi essa turmintatu pà i so upinioni è ch’ellu pò circà, riceva è sparghja, senza\nprimura di i fruntieri, i infurmazioni è l’idei cù tutti i modi di sprissioni.\nArticulu 20",
            "Image": "1257903a8ca1c7658400abd97117d9bd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ogni parsona hà dirittu à a libertà di riunioni è d’associu pacificu.\nUn associu nimu pò essa custrettu à divintà ni membru.\nArticulu 21\nHà dirittu ogni parsona à participà à a dirizzioni di l’affari publichi di u so paesi,\nsia da par ella, sia cù i so riprisintanti scelti di modu libaru.\nHà dirittu ogni parsona à ghjugna, in cundizioni pari cù l’altri à i funzioni publichi\ndi u so paesi.\nDa a vulintà di u populu nasci l’auturità di i puteri publichi; issa vulintà ci voli\nch’ella si sprimi in alizzioni unesti chì si devinu fà à tempi pricisi, chì tutti ci\ndevinu vutà di modu paru, cù u votu sicretu o di qualunqua altru modu simuli chì\nassicuressi a libertà di u votu.\nArticulu 22\nHà dirittu à a sicurità suciali ogni parsona, cum’è membru di a sucità; hè ghjusta\nch’ella possi rializà i so diritti ecunomichi, suciali è culturali nicissarii à a so\ndignità è à u sviloppu libaru di a so parsunalità, cù u sforzu naziunali è a\ncuuparazioni internaziunali, sicondu l’urganisazioni è i mezi d’ogni paesi.\nArticulu 23\nHà dirittu ogni parsona à u so travagliu, à sceglia lu di modu libaru, à fà lu in\ncundizioni ghjusti è curretti, è à essa prutetta contru à a disuccupazioni.\nAnu dirittu tutti, senza sfarenza varuna, à listessa paca par listessu travagliu.\nA’ chì travaglia li ci voli un pacamentu ghjustu è currettu da ch’ellu possi campà cù\na so famiglia cum’ellu si devi pà a dignità cumuna, cù l’aiutu, s’ellu l’accorri,\nd’ogni mezu di prutizzioni suciali.\nHà dirittu ogni parsona à custituì cù l’altri i sindicati, à scriva si ind’i\nsindicati par difenda i so intaressi.\nArticulu 24\nHà dirittu ogni parsona à u riposu è à u tempu libaru, vali à dì ch’ellu ùn devi essa\ntroppu u so tempu di travagliu, è ch’ella devi avè i vacanzi à tempi fissi.\nArticulu 25\nHà dirittu ogni parsona à un livellu di vita chì bastessi par prucurà ad ellu stessu è\nà a so famiglia a saluta è u benistà, pà u più pà u mangnà, a vistitura, l’alloghju, i\ncuri midicali è i sirvizii suciali nicissarii; hà dirittu à a sicurità s’ella ùn hà\ntravagliu, s’ella hè malata, inferma, veduva o anziana o in l’altri casi ch’ella pò\nperda i so mezi di campà par raghjoni ch’ella ùn ci hè par nulla.\nA’i mammi è à i zitelli li ci voli un aiutu è una assistenza particulari. I zitelli,\nnati in lu matrimoniu o for di matrimoniu, ricevinu listessa prutizzioni suciali.\nArticulu 26\nOgni parsona hà dirittu à l’educazioni. Devi essa di gratisi l’educazioni, almenu par",
            "Image": "9c779e7284fe81c45c8eb7ef33cdf237"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ciò chì tocca à un insignamentu elementari è fundamintali. U insignamentu elementari hè\nublicatu. U insignamentu tecnicu è prufissiunali ci voli à giniralizà lu; à l’alti\nstudii ci devinu pudè ghjugna tutti à paru, sicondu u meritu.\nU fini di l’educazioni devi essa ch’ella si spanni a parsunalità umana da veru è\nch’ellu piglii forza u rispettu di i diritti di l’omu è di i libertà fundamintali.\nDevi fà ch’elli si capischinu, ch’elli s’accettinu è ch’elli sianu amichi tutti i\nnazioni è tutti i gruppi raziali o rilighjosi, ch’elli si sviloppinu l’attività di i\nNazioni Uniti par mantena a paci.\nA’i parenti tocca prima à sceglia a forma d’educazioni da dà à i figlioli.\nArticulu 27\nOgni parsona hà dirittu à participà di modu libaru à a vita culturali di a cumunità, à\ngoda si l’arti è à participà à u prugressu scentificu è à l’avantaghji ch’ellu\nporta.\nUgnunu hà u dirittu ch’elli sianu prutetti i intaressi murali è matiriali chì nascinu\nda ogni pruduzzioni scentifica, literaria o artistica ch’ellu ni hè ellu l’autori.\nArticulu 28\nOgni parsona hà dirittu ch’ellu regni, in la sucità è trà i Stati, un ordini chì dessi\ntuttu u so pesu à i diritti è libertà ch’ella sprimi issa dichjarazioni.\nArticulu 29\nHà i duveri l’individuu ver di a so cumunità chì in ella sola si pò fà u sviloppu\nlibaru è pienu di a so parsunalità.\nEsercitendu i so diritti è gudendu i so libertà, ùn hè sottumissu ugnunu cà à i\nlimitazioni da a leggi stabiliti, solu da assicurà ch’elli sianu ricunnisciuti è\nrispittati i diritti è i libertà di l’altri, è di dà sudesfu à i dumandi ghjusti di a\nmurali, di l’ordini publicu è di u binistà di tutti ind’una sucità dimucratica.\nIssi diritti è issi libertà in nisun casu si pudaranu utilizà contru à i fini è i\nprincipii di i Nazioni Uniti.\nArticulu 30\nNisuna dispusizioni d’issa dichjarazioni pò essa capita cum’è s’ella dessi ad unu\nStatu, ad un gruppu o ad u individuu un dirittu qualunqua d’avè una attività o\nd’agiscia cù u scopu di fà spariscia i diritti è i libertà chì ci si trovanu scritti.",
            "Image": "fb192e740c3acb9f8ae932e07502eeb1"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467626,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "DICHJARAZIONI UNIVIRSALI DI I DIRITTI DI L\u2019OMU\nIntroitu\nCunsidarendu ch\u2019ellu ci voli \u00e0 ricunnoscia a dignit\u00e0 propria di tutti i membri di a famiglia umana \u00e8 i so diritti pari ed inalienabili par ch\u2019elli sianu fundati a libert\u00e0, a\nghjustizia \u00e8 a paci ind\u2019u mondu,\nCunsidarendu ch\u00ec, \u00f9n cunniscendu o sprizzendu i diritti di l\u2019omu, si h\u00e8 ghjuntu \u00e0 atti barbari ch\u00ec a cuscenza umana ni h\u00e8 rivultata, \u00e8 ch\u2019ella h\u00e8 stata chjamata a\nspiranza pi\u00f9 alta di l\u2019omu quilla di f\u00e0 nascia un mondu duva elli saranu libari l\u2019omi di parl\u00e0 \u00e8 di creda, libarati da u tarrori \u00e8 da e miseria,\nCunsidarendu ch\u2019ella h\u00e8 una primura mai\u00f2 ch\u2019elli sianu prutetti i diritti di l\u2019omu da un guvernu di dirittu, da ch\u2019ellu \u00f9n sia custrettu l\u2019omu, ghjuntu \u00e0 i punti stremi,\n\u00e0 rivult\u00e0 si contru \u00e0 a tirannia \u00e8 l\u2019upprissioni,\nCunsidarendu ch\u2019ella h\u00e8 una primura mai\u00f2 di f\u00e0 ch\u2019elli si sviloppinu i leii amichevuli tr\u00e0 i nazioni,\nCunsidarendu ch\u2019elli anu dittu in lu so Statutu i populi di i Nazioni Uniti ch\u2019elli credinu in li diritti fundamintali di l\u2019omu, in la dignit\u00e0 \u00e8 u valori di a parsona umana,\nin la parit\u00e0 di i diritti di l\u2019omi \u00e8 di i donni, \u00e8 ch\u2019elli anu dittu d\u2019essa dicisi \u00e0 svilupp\u00e0 u prugressu suciali \u00e8 \u00e0 f\u00e0 nascia un modu di camp\u00e0 pi\u00f9 bonu ind\u2019una libert\u00e0 pi\u00f9\nmai\u00f2,\nCunsidarendu ch\u2019elli anu prumissu i Stati Membri di f\u00e0, c\u00f9 l\u2019aiutu di l\u2019Urganisazioni di i Nazioni Uniti, ch\u2019elli sianu rispittati da veru in lu mondu sanu i diritti di\nl\u2019omu \u00e8 i libert\u00e0 fundamintali,\nCunsidarendu ch\u00ec par rializ\u00e0 isssa prumessa, h\u00e8 di primura d\u2019av\u00e8 una idea cumuna d\u2019issi diritti \u00e8 libert\u00e0,\nSta Dichjarazioni Univirsali di i Diritti di l\u2019Omu\ncum\u2019\u00e8 fini cumunu da ricirc\u00e0 da tutti i populi \u00e8 tutti i nazioni, par ch\u2019elli provinu tutti l\u2019individui \u00e8 tutti l\u2019urganisazioni di a sucit\u00e0, c\u00f9 u insignamentu \u00e8 l\u2019educazioni,\n\u00e0 svilupp\u00e0 u rispettu d\u2019issi diritti, \u00e8, pigliendu \u00e0 pocu \u00e0 pocu i misuri naziunali \u00e8 internaziunali, \u00e0 impona ni ignalocu a ricunniscenza \u00e8 a prattica vera, sia ind\u2019\u00e8 i\npopuli di i Stati membri stesi, sia ind\u2019\u00e8 quilli di i tarritorii ad elli cunfidati.\nArticulu Prima\nNascinu tutti l\u2019omi libari \u00e8 pari di dignit\u00e0 \u00e8 di diritti. Pussedinu a raghjoni \u00e8 a cuscenza \u00e8 li tocca ad agiscia tr\u00e0 elli di modu fraternu.\nArticulu 2\nDi tutti i diritti \u00e8 i libert\u00e0 scritti in issa dichjarazioni, si ni p\u00f2 ghjuv\u00e0 ugnunu, senza sfarenza varuna di razza, di culori, di sessu, di lingua, di rilighjoni, d\u2019upinioni,\npulitica o altra ch\u2019ella sia, d\u2019urighjini naziunali o suciali, di ricchezza, di nascita o di qualunqua altra situazioni.\nMancu si far\u00e0 nisuna sfarenza partendu da u statutu puliticu, ghjuridicu o internaziunali di u paesi o u tarritoriu duva ella campa a parsona, ch\u2019ellu sia indipindenti\nissu paesi o tarritoriu, o puri cunfidatu ad una antra nazioni, privu d\u2019autunumia o c\u00f9 un puteri limitatu in calch\u00ec modu.\nArticulu 3\nH\u00e0 dirittu ogni persona \u00e0 a vita, \u00e0 a libert\u00e0 \u00e8 \u00e0 a sicurezza.\nArticulu 4\nIn la schiavit\u00f9 o in la sirvit\u00f9 \u00f9n sar\u00e0 tinutu nimu; s\u00f2 pruibiti a schiavit\u00f9 \u00e8 u cumerciu di i schiavi in qualunqua forma.\nArticulu 5\nUn\u2019 sar\u00e0 turmintatu nimu, n\u00e8 sottumissu \u00e0 castichi o azzioni crudeli, inumani o vili.\nArticulu 6\nA so parsunalit\u00e0 ghjuridica, ugnunu h\u00e0 dirittu \u00e0 f\u00e0 la ricunnoscia ignalocu.\nArticulu 7\nP\u00e0 a leggi tutti s\u00f2 pari, \u00e8 tutti anu dirittu \u00e0 essa prutetti da ella senza sfarenza varuna. Anu dirittu tutti \u00e0 una prutizzioni para contru \u00e0 qualunqua discriminazioni\nch\u00ec \u00f9n rispittaria issa dichjarazioni \u00e8 contru \u00e0 qualunqua chjama \u00e0 f\u00e0 una discriminazioni simula.\nArticulu 8\nH\u00e0 dirittu ogni parsona \u00e0 chjam\u00e0 ni di modu effettivu \u00e0 i tribunali naziunali cumpitenti contru \u00e0 l\u2019atti ch\u00ec \u00f9n rispittarianu i diritti fundamintali ch\u2019elli li ricunnoscinu\na custituzioni o a leggi.\nArticulu 9\nUn\u2019 p\u00f2 essa nimu arristatu, incarciaratu o esiliatu di modu tirannicu.\nArticulu 10\nH\u00e0 dirittu ogni parsona, di modu paru, ch\u2019ella sia intesa a so causa di modu ghjustu \u00e8 publicu da un tribunali indipindenti ed imparziali, ch\u00ec dicidar\u00e0, sia di i so\ndiritti \u00e8 oblighi, sia di a rialit\u00e0 di l\u2019accusa pinali fatta contru ad ella.\nArticulu 11\nOgni parsona incausata par un dilittu si cunsidareghja ch\u2019ella h\u00e8 nucenti fin ch\u2019ella \u00f9n h\u00e8 stata purtata a prova ch\u2019ella h\u00e8 culpevuli, sicondu a leggi \u00e8 ind\u2019un\nprucessu publicu, duva ella avar\u00e0 avutu tutti i guaranzii ch\u00ec ci voli par difenda si.\nUn\u2019 sara cundannatu nimu par azzioni o umissioni ch\u00ec, quand\u2019elli si s\u00f2 fatti, \u00f9n eranu un dilittu sicondu u dirittu naziunali o internaziunali. Un\u2019 si dar\u00e0 mancu un\ncasticu pi\u00f9 mai\u00f2 c\u00e0 quillu ch\u00ec era privistu quandu ellu h\u00e8 statu fattu un dilittu.\nArticulu 12\nUn\u2019 si pudar\u00e0 intarvena di modu tirannicu in la vita parsunali di nimu, n\u00e8 in la so famiglia, n\u00e8 in casa soia, n\u00e8 in li so lettari, n\u00e8 contru \u00e0 u so unori o a so nomina.\nH\u00e0 dirittu ogni parsona \u00e0 essa prutetta da a leggi contru \u00e0 intarvinzioni o colpi simuli.\nArticulu 13\nP\u00f2 ogni parsona viaghj\u00e0 di modu libaru \u00e8 sceglia duva ella voli camp\u00e0 indrentu \u00e0 unu Statu.\nP\u00f2 ogni parsona lasci\u00e0 ogni paesi, puru u soiu, \u00e8 vult\u00e0 in lu so paesi.\nArticulu 14\nS\u2019ella h\u00e8 parsiguitata, ogni parsona h\u00e0 u dirittu di dumand\u00e0 l\u2019asigliu \u00e8 di riceva lu in l\u2019altri paesi.\nUn\u2019 si p\u00f2 dumand\u00e0 issu dirittu s\u2019ella h\u00e8 ricircata par via di un dilittu di dirittu cumunu, o di una azzioni ch\u00ec andaria contru \u00e0 i fini \u00e8 i principii di i Nazioni Uniti.\nArticulu 15\nUgnunu h\u00e0 dirittu \u00e0 una naziunalit\u00e0.\nDi a so naziunalit\u00e0 \u00f9n ni p\u00f2 essa privu nimu, n\u00e8 mancu di u dirittu di cambi\u00e0 ni.",
            "Image": "d011aab634489cab625e60ee84efd9ed"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Articulu 16\nA\u2019 parta si da l\u2019et\u00e0 d\u2019av\u00e8 i figlioli, anu u dirittu l\u2019omu \u00e8 a donna, senza varuna limitazioni par ci\u00f2 ch\u00ec tocca \u00e0 a razza, a naziunalit\u00e0 o a rilighjoni, di marit\u00e0 si \u00e8 di\ncustitu\u00ec una famiglia. S\u00f2 pari i so diritti in lu matrimoniu, fin ch\u2019ellu dura \u00e8 s\u2019ellu si scioglii.\nUn\u2019 p\u00f2 essa dicisu u matrimoniu c\u00e0 c\u00f9 l\u2019accunsentu libaru \u00e8 pienu di i sposi.\nA famiglia h\u00e8 l\u2019elementu naturali \u00e8 fundamintali di a sucit\u00e0 \u00e8 \u00e0 a sucit\u00e0 \u00e8 \u00e0 u Statu li tocca \u00e0 pruteghja la.\nArticulu 17\nH\u00e0 dirittu \u00e0 a prupiit\u00e0 ogni parsona, da sola o in cumunit\u00e0.\nDi a so prupiit\u00e0 \u00f9n ni p\u00f2 essa privu nimu di modu tirannicu.\nArticulu 18\nH\u00e0 dirittu ogni parsona \u00e0 a libert\u00e0 di pinsamentu, di cuscenza \u00e8 di rilighjoni; vali \u00e0 d\u00ec ch\u2019ella h\u00e8 libara di cambi\u00e0 a so rilighjoni o i so idei, sola o in cumunit\u00e0, di\nmodu sia publicu sia privatu, c\u00f9 u insignamentu, i prattichi, u cultu o i riti.\nArticulu 19\nH\u00e0 dirittu ogni individuu \u00e0 a libert\u00e0 d\u2019upinioni \u00e8 di sprissioni; vali \u00e0 d\u00ec ch\u2019ellu \u00f9n devi essa turmintatu p\u00e0 i so upinioni \u00e8 ch\u2019ellu p\u00f2 circ\u00e0, riceva \u00e8 sparghja, senza\nprimura di i fruntieri, i infurmazioni \u00e8 l\u2019idei c\u00f9 tutti i modi di sprissioni.\nArticulu 20\nOgni parsona h\u00e0 dirittu \u00e0 a libert\u00e0 di riunioni \u00e8 d\u2019associu pacificu.\nUn associu nimu p\u00f2 essa custrettu \u00e0 divint\u00e0 ni membru.\nArticulu 21\nH\u00e0 dirittu ogni parsona \u00e0 particip\u00e0 \u00e0 a dirizzioni di l\u2019affari publichi di u so paesi, sia da par ella, sia c\u00f9 i so riprisintanti scelti di modu libaru.\nH\u00e0 dirittu ogni parsona \u00e0 ghjugna, in cundizioni pari c\u00f9 l\u2019altri \u00e0 i funzioni publichi di u so paesi.\nDa a vulint\u00e0 di u populu nasci l\u2019auturit\u00e0 di i puteri publichi; issa vulint\u00e0 ci voli ch\u2019ella si sprimi in alizzioni unesti ch\u00ec si devinu f\u00e0 \u00e0 tempi pricisi, ch\u00ec tutti ci devinu\nvut\u00e0 di modu paru, c\u00f9 u votu sicretu o di qualunqua altru modu simuli ch\u00ec assicuressi a libert\u00e0 di u votu.\nArticulu 22\nH\u00e0 dirittu \u00e0 a sicurit\u00e0 suciali ogni parsona, cum\u2019\u00e8 membru di a sucit\u00e0; h\u00e8 ghjusta ch\u2019ella possi rializ\u00e0 i so diritti ecunomichi, suciali \u00e8 culturali nicissarii \u00e0 a so\ndignit\u00e0 \u00e8 \u00e0 u sviloppu libaru di a so parsunalit\u00e0, c\u00f9 u sforzu naziunali \u00e8 a cuuparazioni internaziunali, sicondu l\u2019urganisazioni \u00e8 i mezi d\u2019ogni paesi.\nArticulu 23\nH\u00e0 dirittu ogni parsona \u00e0 u so travagliu, \u00e0 sceglia lu di modu libaru, \u00e0 f\u00e0 lu in cundizioni ghjusti \u00e8 curretti, \u00e8 \u00e0 essa prutetta contru \u00e0 a disuccupazioni.\nAnu dirittu tutti, senza sfarenza varuna, \u00e0 listessa paca par listessu travagliu.\nA\u2019 ch\u00ec travaglia li ci voli un pacamentu ghjustu \u00e8 currettu da ch\u2019ellu possi camp\u00e0 c\u00f9 a so famiglia cum\u2019ellu si devi p\u00e0 a dignit\u00e0 cumuna, c\u00f9 l\u2019aiutu, s\u2019ellu l\u2019accorri,\nd\u2019ogni mezu di prutizzioni suciali.\nH\u00e0 dirittu ogni parsona \u00e0 custitu\u00ec c\u00f9 l\u2019altri i sindicati, \u00e0 scriva si ind\u2019i sindicati par difenda i so intaressi.\nArticulu 24\nH\u00e0 dirittu ogni parsona \u00e0 u riposu \u00e8 \u00e0 u tempu libaru, vali \u00e0 d\u00ec ch\u2019ellu \u00f9n devi essa troppu u so tempu di travagliu, \u00e8 ch\u2019ella devi av\u00e8 i vacanzi \u00e0 tempi fissi.\nArticulu 25\nH\u00e0 dirittu ogni parsona \u00e0 un livellu di vita ch\u00ec bastessi par prucur\u00e0 ad ellu stessu \u00e8 \u00e0 a so famiglia a saluta \u00e8 u benist\u00e0, p\u00e0 u pi\u00f9 p\u00e0 u mangn\u00e0, a vistitura, l\u2019alloghju,\ni curi midicali \u00e8 i sirvizii suciali nicissarii; h\u00e0 dirittu \u00e0 a sicurit\u00e0 s\u2019ella \u00f9n h\u00e0 travagliu, s\u2019ella h\u00e8 malata, inferma, veduva o anziana o in l\u2019altri casi ch\u2019ella p\u00f2 perda i\nso mezi di camp\u00e0 par raghjoni ch\u2019ella \u00f9n ci h\u00e8 par nulla.\nA\u2019i mammi \u00e8 \u00e0 i zitelli li ci voli un aiutu \u00e8 una assistenza particulari. I zitelli, nati in lu matrimoniu o for di matrimoniu, ricevinu listessa prutizzioni suciali.\nArticulu 26\nOgni parsona h\u00e0 dirittu \u00e0 l\u2019educazioni. Devi essa di gratisi l\u2019educazioni, almenu par ci\u00f2 ch\u00ec tocca \u00e0 un insignamentu elementari \u00e8 fundamintali. U insignamentu\nelementari h\u00e8 ublicatu. U insignamentu tecnicu \u00e8 prufissiunali ci voli \u00e0 giniraliz\u00e0 lu; \u00e0 l\u2019alti studii ci devinu pud\u00e8 ghjugna tutti \u00e0 paru, sicondu u meritu.\nU fini di l\u2019educazioni devi essa ch\u2019ella si spanni a parsunalit\u00e0 umana da veru \u00e8 ch\u2019ellu piglii forza u rispettu di i diritti di l\u2019omu \u00e8 di i libert\u00e0 fundamintali. Devi f\u00e0\nch\u2019elli si capischinu, ch\u2019elli s\u2019accettinu \u00e8 ch\u2019elli sianu amichi tutti i nazioni \u00e8 tutti i gruppi raziali o rilighjosi, ch\u2019elli si sviloppinu l\u2019attivit\u00e0 di i Nazioni Uniti par\nmantena a paci.\nA\u2019i parenti tocca prima \u00e0 sceglia a forma d\u2019educazioni da d\u00e0 \u00e0 i figlioli.\nArticulu 27\nOgni parsona h\u00e0 dirittu \u00e0 particip\u00e0 di modu libaru \u00e0 a vita culturali di a cumunit\u00e0, \u00e0 goda si l\u2019arti \u00e8 \u00e0 particip\u00e0 \u00e0 u prugressu scentificu \u00e8 \u00e0 l\u2019avantaghji ch\u2019ellu\nporta.\nUgnunu h\u00e0 u dirittu ch\u2019elli sianu prutetti i intaressi murali \u00e8 matiriali ch\u00ec nascinu da ogni pruduzzioni scentifica, literaria o artistica ch\u2019ellu ni h\u00e8 ellu l\u2019autori.\nArticulu 28\nOgni parsona h\u00e0 dirittu ch\u2019ellu regni, in la sucit\u00e0 \u00e8 tr\u00e0 i Stati, un ordini ch\u00ec dessi tuttu u so pesu \u00e0 i diritti \u00e8 libert\u00e0 ch\u2019ella sprimi issa dichjarazioni.\nArticulu 29\nH\u00e0 i duveri l\u2019individuu ver di a so cumunit\u00e0 ch\u00ec in ella sola si p\u00f2 f\u00e0 u sviloppu libaru \u00e8 pienu di a so parsunalit\u00e0.\nEsercitendu i so diritti \u00e8 gudendu i so libert\u00e0, \u00f9n h\u00e8 sottumissu ugnunu c\u00e0 \u00e0 i limitazioni da a leggi stabiliti, solu da assicur\u00e0 ch\u2019elli sianu ricunnisciuti \u00e8 rispittati i\ndiritti \u00e8 i libert\u00e0 di l\u2019altri, \u00e8 di d\u00e0 sudesfu \u00e0 i dumandi ghjusti di a murali, di l\u2019ordini publicu \u00e8 di u binist\u00e0 di tutti ind\u2019una sucit\u00e0 dimucratica.\nIssi diritti \u00e8 issi libert\u00e0 in nisun casu si pudaranu utiliz\u00e0 contru \u00e0 i fini \u00e8 i principii di i Nazioni Uniti.\nArticulu 30\nNisuna dispusizioni d\u2019issa dichjarazioni p\u00f2 essa capita cum\u2019\u00e8 s\u2019ella dessi ad unu Statu, ad un gruppu o ad u individuu un dirittu qualunqua d\u2019av\u00e8 una attivit\u00e0 o\nd\u2019agiscia c\u00f9 u scopu di f\u00e0 spariscia i diritti \u00e8 i libert\u00e0 ch\u00ec ci si trovanu scritti.",
            "Image": "c1bbebec41155af5996e021e9e922034"
        }
    }
}

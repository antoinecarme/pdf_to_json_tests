{
    "MetaData": {
        "Author": null,
        "Creation_Date": 1581467587,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fd0aab9fbb8977fede306cdee94c650e",
            "Index": 0,
            "Label": "1",
            "Size": [
                595.0,
                842.0
            ],
            "Text": "DICHJARAZIONI UNIVIRSALI DI I DIRITTI DI L’OMU\nIntroitu\nCunsidarendu ch’ellu ci voli à ricunnoscia a dignità propria di tutti i membri di a famiglia\numana è i so diritti pari ed inalienabili par ch’elli sianu fundati a libertà, a ghjustizia è a\npaci ind’u mondu,\nCunsidarendu chì, ùn cunniscendu o sprizzendu i diritti di l’omu, si hè ghjuntu à atti barbari\nchì a cuscenza umana ni hè rivultata, è ch’ella hè stata chjamata a spiranza più alta di l’omu\nquilla di fà nascia un mondu duva elli saranu libari l’omi di parlà è di creda, libarati da u\ntarrori è da e miseria,\nCunsidarendu ch’ella hè una primura maiò ch’elli sianu prutetti i diritti di l’omu da un\nguvernu di dirittu, da ch’ellu ùn sia custrettu l’omu, ghjuntu à i punti stremi, à rivultà si\ncontru à a tirannia è l’upprissioni,\nCunsidarendu ch’ella hè una primura maiò di fà ch’elli si sviloppinu i leii amichevuli trà i\nnazioni,\nCunsidarendu ch’elli anu dittu in lu so Statutu i populi di i Nazioni Uniti ch’elli credinu in\nli diritti fundamintali di l’omu, in la dignità è u valori di a parsona umana, in la parità di\ni diritti di l’omi è di i donni, è ch’elli anu dittu d’essa dicisi à sviluppà u prugressu\nsuciali è à fà nascia un modu di campà più bonu ind’una libertà più maiò,\nCunsidarendu ch’elli anu prumissu i Stati Membri di fà, cù l’aiutu di l’Urganisazioni di i\nNazioni Uniti, ch’elli sianu rispittati da veru in lu mondu sanu i diritti di l’omu è i libertà\nfundamintali,\nCunsidarendu chì par rializà isssa prumessa, hè di primura d’avè una idea cumuna d’issi diritti\nè libertà,\nSta Dichjarazioni Univirsali di i Diritti di l’Omu\ncum’è fini cumunu da ricircà da tutti i populi è tutti i nazioni, par ch’elli provinu tutti\nl’individui è tutti l’urganisazioni di a sucità, cù u insignamentu è l’educazioni, à sviluppà u\nrispettu d’issi diritti, è, pigliendu à pocu à pocu i misuri naziunali è internaziunali, à\nimpona ni ignalocu a ricunniscenza è a prattica vera, sia ind’è i populi di i Stati membri\nstesi, sia ind’è quilli di i tarritorii ad elli cunfidati.\nArticulu Prima\nNascinu tutti l’omi libari è pari di dignità è di diritti. Pussedinu a raghjoni è a cuscenza è\nli tocca ad agiscia trà elli di modu fraternu.\nArticulu 2\nDi tutti i diritti è i libertà scritti in issa dichjarazioni, si ni pò ghjuvà ugnunu, senza\nsfarenza varuna di razza, di culori, di sessu, di lingua, di rilighjoni, d’upinioni, pulitica o\naltra ch’ella sia, d’urighjini naziunali o suciali, di ricchezza, di nascita o di qualunqua\naltra situazioni.\nMancu si farà nisuna sfarenza partendu da u statutu puliticu, ghjuridicu o internaziunali di u\npaesi o u tarritoriu duva ella campa a parsona, ch’ellu sia indipindenti issu paesi o\ntarritoriu, o puri cunfidatu ad una antra nazioni, privu d’autunumia o cù un puteri limitatu in\ncalchì modu.\nArticulu 3\nHà dirittu ogni persona à a vita, à a libertà è à a sicurezza.\nArticulu 4\nIn la schiavitù o in la sirvitù ùn sarà tinutu nimu; sò pruibiti a schiavitù è u cumerciu di i\nschiavi in qualunqua forma.\nArticulu 5\nUn’ sarà turmintatu nimu, nè sottumissu à castichi o azzioni crudeli, inumani o vili.\nArticulu 6\nA so parsunalità ghjuridica, ugnunu hà dirittu à fà la ricunnoscia ignalocu."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ed6162f3c6248fe03b581fa7e3875844",
            "Index": 1,
            "Label": "2",
            "Size": [
                595.0,
                842.0
            ],
            "Text": "Articulu 7\nPà a leggi tutti sò pari, è tutti anu dirittu à essa prutetti da ella senza sfarenza varuna.\nAnu dirittu tutti à una prutizzioni para contru à qualunqua discriminazioni chì ùn rispittaria\nissa dichjarazioni è contru à qualunqua chjama à fà una discriminazioni simula.\nArticulu 8\nHà dirittu ogni parsona à chjamà ni di modu effettivu à i tribunali naziunali cumpitenti contru\nà l’atti chì ùn rispittarianu i diritti fundamintali ch’elli li ricunnoscinu a custituzioni o a\nleggi.\nArticulu 9\nUn’ pò essa nimu arristatu, incarciaratu o esiliatu di modu tirannicu.\nArticulu 10\nHà dirittu ogni parsona, di modu paru, ch’ella sia intesa a so causa di modu ghjustu è publicu\nda un tribunali indipindenti ed imparziali, chì dicidarà, sia di i so diritti è oblighi, sia di\na rialità di l’accusa pinali fatta contru ad ella.\nArticulu 11\nOgni parsona incausata par un dilittu si cunsidareghja ch’ella hè nucenti fin ch’ella ùn hè\nstata purtata a prova ch’ella hè culpevuli, sicondu a leggi è ind’un prucessu publicu, duva\nella avarà avutu tutti i guaranzii chì ci voli par difenda si.\nUn’ sara cundannatu nimu par azzioni o umissioni chì, quand’elli si sò fatti, ùn eranu un\ndilittu sicondu u dirittu naziunali o internaziunali. Un’ si darà mancu un casticu più maiò cà\nquillu chì era privistu quandu ellu hè statu fattu un dilittu.\nArticulu 12\nUn’ si pudarà intarvena di modu tirannicu in la vita parsunali di nimu, nè in la so famiglia,\nnè in casa soia, nè in li so lettari, nè contru à u so unori o a so nomina. Hà dirittu ogni\nparsona à essa prutetta da a leggi contru à intarvinzioni o colpi simuli.\nArticulu 13\nPò ogni parsona viaghjà di modu libaru è sceglia duva ella voli campà indrentu à unu Statu.\nPò ogni parsona lascià ogni paesi, puru u soiu, è vultà in lu so paesi.\nArticulu 14\nS’ella hè parsiguitata, ogni parsona hà u dirittu di dumandà l’asigliu è di riceva lu in\nl’altri paesi.\nUn’ si pò dumandà issu dirittu s’ella hè ricircata par via di un dilittu di dirittu cumunu, o\ndi una azzioni chì andaria contru à i fini è i principii di i Nazioni Uniti.\nArticulu 15\nUgnunu hà dirittu à una naziunalità.\nDi a so naziunalità ùn ni pò essa privu nimu, nè mancu di u dirittu di cambià ni.\nArticulu 16\nA’ parta si da l’età d’avè i figlioli, anu u dirittu l’omu è a donna, senza varuna limitazioni\npar ciò chì tocca à a razza, a naziunalità o a rilighjoni, di marità si è di custituì una\nfamiglia. Sò pari i so diritti in lu matrimoniu, fin ch’ellu dura è s’ellu si scioglii.\nUn’ pò essa dicisu u matrimoniu cà cù l’accunsentu libaru è pienu di i sposi.\nA famiglia hè l’elementu naturali è fundamintali di a sucità è à a sucità è à u Statu li tocca\nà pruteghja la.\nArticulu 17\nHà dirittu à a prupiità ogni parsona, da sola o in cumunità.\nDi a so prupiità ùn ni pò essa privu nimu di modu tirannicu.\nArticulu 18"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "19115890dd091a825c8eb0d306e7fcef",
            "Index": 2,
            "Label": "3",
            "Size": [
                595.0,
                842.0
            ],
            "Text": "Hà dirittu ogni parsona à a libertà di pinsamentu, di cuscenza è di rilighjoni; vali à dì\nch’ella hè libara di cambià a so rilighjoni o i so idei, sola o in cumunità, di modu sia\npublicu sia privatu, cù u insignamentu, i prattichi, u cultu o i riti.\nArticulu 19\nHà dirittu ogni individuu à a libertà d’upinioni è di sprissioni; vali à dì ch’ellu ùn devi\nessa turmintatu pà i so upinioni è ch’ellu pò circà, riceva è sparghja, senza primura di i\nfruntieri, i infurmazioni è l’idei cù tutti i modi di sprissioni.\nArticulu 20\nOgni parsona hà dirittu à a libertà di riunioni è d’associu pacificu.\nUn associu nimu pò essa custrettu à divintà ni membru.\nArticulu 21\nHà dirittu ogni parsona à participà à a dirizzioni di l’affari publichi di u so paesi, sia da\npar ella, sia cù i so riprisintanti scelti di modu libaru.\nHà dirittu ogni parsona à ghjugna, in cundizioni pari cù l’altri à i funzioni publichi di u so\npaesi.\nDa a vulintà di u populu nasci l’auturità di i puteri publichi; issa vulintà ci voli ch’ella si\nsprimi in alizzioni unesti chì si devinu fà à tempi pricisi, chì tutti ci devinu vutà di modu\nparu, cù u votu sicretu o di qualunqua altru modu simuli chì assicuressi a libertà di u votu.\nArticulu 22\nHà dirittu à a sicurità suciali ogni parsona, cum’è membru di a sucità; hè ghjusta ch’ella\npossi rializà i so diritti ecunomichi, suciali è culturali nicissarii à a so dignità è à u\nsviloppu libaru di a so parsunalità, cù u sforzu naziunali è a cuuparazioni internaziunali,\nsicondu l’urganisazioni è i mezi d’ogni paesi.\nArticulu 23\nHà dirittu ogni parsona à u so travagliu, à sceglia lu di modu libaru, à fà lu in cundizioni\nghjusti è curretti, è à essa prutetta contru à a disuccupazioni.\nAnu dirittu tutti, senza sfarenza varuna, à listessa paca par listessu travagliu.\nA’ chì travaglia li ci voli un pacamentu ghjustu è currettu da ch’ellu possi campà cù a so\nfamiglia cum’ellu si devi pà a dignità cumuna, cù l’aiutu, s’ellu l’accorri, d’ogni mezu di\nprutizzioni suciali.\nHà dirittu ogni parsona à custituì cù l’altri i sindicati, à scriva si ind’i sindicati par\ndifenda i so intaressi.\nArticulu 24\nHà dirittu ogni parsona à u riposu è à u tempu libaru, vali à dì ch’ellu ùn devi essa troppu u\nso tempu di travagliu, è ch’ella devi avè i vacanzi à tempi fissi.\nArticulu 25\nHà dirittu ogni parsona à un livellu di vita chì bastessi par prucurà ad ellu stessu è à a so\nfamiglia a saluta è u benistà, pà u più pà u mangnà, a vistitura, l’alloghju, i curi midicali è\ni sirvizii suciali nicissarii; hà dirittu à a sicurità s’ella ùn hà travagliu, s’ella hè\nmalata, inferma, veduva o anziana o in l’altri casi ch’ella pò perda i so mezi di campà par\nraghjoni ch’ella ùn ci hè par nulla.\nA’i mammi è à i zitelli li ci voli un aiutu è una assistenza particulari. I zitelli, nati in lu\nmatrimoniu o for di matrimoniu, ricevinu listessa prutizzioni suciali.\nArticulu 26\nOgni parsona hà dirittu à l’educazioni. Devi essa di gratisi l’educazioni, almenu par ciò chì\ntocca à un insignamentu elementari è fundamintali. U insignamentu elementari hè ublicatu. U\ninsignamentu tecnicu è prufissiunali ci voli à giniralizà lu; à l’alti studii ci devinu pudè\nghjugna tutti à paru, sicondu u meritu.\nU fini di l’educazioni devi essa ch’ella si spanni a parsunalità umana da veru è ch’ellu piglii\nforza u rispettu di i diritti di l’omu è di i libertà fundamintali. Devi fà ch’elli si\ncapischinu, ch’elli s’accettinu è ch’elli sianu amichi tutti i nazioni è tutti i gruppi raziali"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "3aa757db16de953497eb16182fbce9aa",
            "Index": 3,
            "Label": "4",
            "Size": [
                595.0,
                842.0
            ],
            "Text": "o rilighjosi, ch’elli si sviloppinu l’attività di i Nazioni Uniti par mantena a paci.\nA’i parenti tocca prima à sceglia a forma d’educazioni da dà à i figlioli.\nArticulu 27\nOgni parsona hà dirittu à participà di modu libaru à a vita culturali di a cumunità, à goda si\nl’arti è à participà à u prugressu scentificu è à l’avantaghji ch’ellu porta.\nUgnunu hà u dirittu ch’elli sianu prutetti i intaressi murali è matiriali chì nascinu da ogni\npruduzzioni scentifica, literaria o artistica ch’ellu ni hè ellu l’autori.\nArticulu 28\nOgni parsona hà dirittu ch’ellu regni, in la sucità è trà i Stati, un ordini chì dessi tuttu u\nso pesu à i diritti è libertà ch’ella sprimi issa dichjarazioni.\nArticulu 29\nHà i duveri l’individuu ver di a so cumunità chì in ella sola si pò fà u sviloppu libaru è\npienu di a so parsunalità.\nEsercitendu i so diritti è gudendu i so libertà, ùn hè sottumissu ugnunu cà à i limitazioni da\na leggi stabiliti, solu da assicurà ch’elli sianu ricunnisciuti è rispittati i diritti è i\nlibertà di l’altri, è di dà sudesfu à i dumandi ghjusti di a murali, di l’ordini publicu è di u\nbinistà di tutti ind’una sucità dimucratica.\nIssi diritti è issi libertà in nisun casu si pudaranu utilizà contru à i fini è i principii di\ni Nazioni Uniti.\nArticulu 30\nNisuna dispusizioni d’issa dichjarazioni pò essa capita cum’è s’ella dessi ad unu Statu, ad un\ngruppu o ad u individuu un dirittu qualunqua d’avè una attività o d’agiscia cù u scopu di fà\nspariscia i diritti è i libertà chì ci si trovanu scritti."
        }
    }
}

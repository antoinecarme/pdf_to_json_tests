{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467603,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "DICHJARAZIONI UNIVIRSALI DI I DIRITTI DI L’OMU\nIntroitu\nCunsidarendu ch’ellu ci voli à ricunnoscia a dignità propria di tutti i\nmembri di a famiglia umana è i so diritti pari ed inalienabili par\nch’elli sianu fundati a libertà, a ghjustizia è a paci ind’u mondu,\nCunsidarendu chì, ùn cunniscendu o sprizzendu i diritti di l’omu, si hè\nghjuntu à atti barbari chì a cuscenza umana ni hè rivultata, è ch’ella\nhè stata chjamata a spiranza più alta di l’omu quilla di fà nascia un\nmondu duva elli saranu libari l’omi di parlà è di creda, libarati da u\ntarrori è da e miseria,\nCunsidarendu ch’ella hè una primura maiò ch’elli sianu prutetti i\ndiritti di l’omu da un guvernu di dirittu, da ch’ellu ùn sia custrettu\nl’omu, ghjuntu à i punti stremi, à rivultà si contru à a tirannia è\nl’upprissioni,\nCunsidarendu ch’ella hè una primura maiò di fà ch’elli si sviloppinu i\nleii amichevuli trà i nazioni,\nCunsidarendu ch’elli anu dittu in lu so Statutu i populi di i Nazioni\nUniti ch’elli credinu in li diritti fundamintali di l’omu, in la dignità\nè u valori di a parsona umana, in la parità di i diritti di l’omi è di i\ndonni, è ch’elli anu dittu d’essa dicisi à sviluppà u prugressu suciali\nè à fà nascia un modu di campà più bonu ind’una libertà più maiò,\nCunsidarendu ch’elli anu prumissu i Stati Membri di fà, cù l’aiutu di\nl’Urganisazioni di i Nazioni Uniti, ch’elli sianu rispittati da veru in\nlu mondu sanu i diritti di l’omu è i libertà fundamintali,\nCunsidarendu chì par rializà isssa prumessa, hè di primura d’avè una\nidea cumuna d’issi diritti è libertà,\nSta Dichjarazioni Univirsali di i Diritti di l’Omu\ncum’è fini cumunu da ricircà da tutti i populi è tutti i nazioni, par\nch’elli provinu tutti l’individui è tutti l’urganisazioni di a sucità,\ncù u insignamentu è l’educazioni, à sviluppà u rispettu d’issi diritti,\nè, pigliendu à pocu à pocu i misuri naziunali è internaziunali, à impona\nni ignalocu a ricunniscenza è a prattica vera, sia ind’è i populi di i\nStati membri stesi, sia ind’è quilli di i tarritorii ad elli cunfidati.\nArticulu Prima\nNascinu tutti l’omi libari è pari di dignità è di diritti. Pussedinu a\nraghjoni è a cuscenza è li tocca ad agiscia trà elli di modu fraternu.\nArticulu 2\nDi tutti i diritti è i libertà scritti in issa dichjarazioni, si ni pò\nghjuvà ugnunu, senza sfarenza varuna di razza, di culori, di sessu, di\nlingua, di rilighjoni, d’upinioni, pulitica o altra ch’ella sia,\nd’urighjini naziunali o suciali, di ricchezza, di nascita o di qualunqua",
            "Image": "f77a9a359a13757256ba8495a063ff0a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "altra situazioni.\nMancu si farà nisuna sfarenza partendu da u statutu puliticu, ghjuridicu\no internaziunali di u paesi o u tarritoriu duva ella campa a parsona,\nch’ellu sia indipindenti issu paesi o tarritoriu, o puri cunfidatu ad\nuna antra nazioni, privu d’autunumia o cù un puteri limitatu in calchì\nmodu.\nArticulu 3\nHà dirittu ogni persona à a vita, à a libertà è à a sicurezza.\nArticulu 4\nIn la schiavitù o in la sirvitù ùn sarà tinutu nimu; sò pruibiti a\nschiavitù è u cumerciu di i schiavi in qualunqua forma.\nArticulu 5\nUn’ sarà turmintatu nimu, nè sottumissu à castichi o azzioni crudeli,\ninumani o vili.\nArticulu 6\nA so parsunalità ghjuridica, ugnunu hà dirittu à fà la ricunnoscia\nignalocu.\nArticulu 7\nPà a leggi tutti sò pari, è tutti anu dirittu à essa prutetti da ella\nsenza sfarenza varuna. Anu dirittu tutti à una prutizzioni para contru à\nqualunqua discriminazioni chì ùn rispittaria issa dichjarazioni è contru\nà qualunqua chjama à fà una discriminazioni simula.\nArticulu 8\nHà dirittu ogni parsona à chjamà ni di modu effettivu à i tribunali\nnaziunali cumpitenti contru à l’atti chì ùn rispittarianu i diritti\nfundamintali ch’elli li ricunnoscinu a custituzioni o a leggi.\nArticulu 9\nUn’ pò essa nimu arristatu, incarciaratu o esiliatu di modu tirannicu.\nArticulu 10\nHà dirittu ogni parsona, di modu paru, ch’ella sia intesa a so causa di\nmodu ghjustu è publicu da un tribunali indipindenti ed imparziali, chì\ndicidarà, sia di i so diritti è oblighi, sia di a rialità di l’accusa\npinali fatta contru ad ella.\nArticulu 11\nOgni parsona incausata par un dilittu si cunsidareghja ch’ella hè\nnucenti fin ch’ella ùn hè stata purtata a prova ch’ella hè culpevuli,\nsicondu a leggi è ind’un prucessu publicu, duva ella avarà avutu tutti i\nguaranzii chì ci voli par difenda si.",
            "Image": "a545f318598847b413a8e2252f8a312a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Un’ sara cundannatu nimu par azzioni o umissioni chì, quand’elli si sò\nfatti, ùn eranu un dilittu sicondu u dirittu naziunali o internaziunali.\nUn’ si darà mancu un casticu più maiò cà quillu chì era privistu quandu\nellu hè statu fattu un dilittu.\nArticulu 12\nUn’ si pudarà intarvena di modu tirannicu in la vita parsunali di nimu,\nnè in la so famiglia, nè in casa soia, nè in li so lettari, nè contru à\nu so unori o a so nomina. Hà dirittu ogni parsona à essa prutetta da a\nleggi contru à intarvinzioni o colpi simuli.\nArticulu 13\nPò ogni parsona viaghjà di modu libaru è sceglia duva ella voli campà\nindrentu à unu Statu.\nPò ogni parsona lascià ogni paesi, puru u soiu, è vultà in lu so paesi.\nArticulu 14\nS’ella hè parsiguitata, ogni parsona hà u dirittu di dumandà l’asigliu è\ndi riceva lu in l’altri paesi.\nUn’ si pò dumandà issu dirittu s’ella hè ricircata par via di un dilittu\ndi dirittu cumunu, o di una azzioni chì andaria contru à i fini è i\nprincipii di i Nazioni Uniti.\nArticulu 15\nUgnunu hà dirittu à una naziunalità.\nDi a so naziunalità ùn ni pò essa privu nimu, nè mancu di u dirittu di\ncambià ni.\nArticulu 16\nA’ parta si da l’età d’avè i figlioli, anu\nsenza varuna limitazioni par ciò chì tocca\nrilighjoni, di marità si è di custituì una\ndiritti in lu matrimoniu, fin ch’ellu dura\nu dirittu l’omu è a donna,\nà a razza, a naziunalità o a\nfamiglia. Sò pari i so\nè s’ellu si scioglii.\nUn’ pò essa dicisu u matrimoniu cà cù l’accunsentu libaru è pienu di i\nsposi.\nA famiglia hè l’elementu naturali è fundamintali di a sucità è à a\nsucità è à u Statu li tocca à pruteghja la.\nArticulu 17\nHà dirittu à a prupiità ogni parsona, da sola o in cumunità.\nDi a so prupiità ùn ni pò essa privu nimu di modu tirannicu.\nArticulu 18\nHà dirittu ogni parsona à a libertà di pinsamentu, di cuscenza è di",
            "Image": "354424d16ba69377af64f90474ecb6e3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "rilighjoni; vali à dì ch’ella hè libara di cambià a so rilighjoni o i so\nidei, sola o in cumunità, di modu sia publicu sia privatu, cù u\ninsignamentu, i prattichi, u cultu o i riti.\nArticulu 19\nHà dirittu ogni individuu à a libertà d’upinioni è di sprissioni; vali à\ndì ch’ellu ùn devi essa turmintatu pà i so upinioni è ch’ellu pò circà,\nriceva è sparghja, senza primura di i fruntieri, i infurmazioni è l’idei\ncù tutti i modi di sprissioni.\nArticulu 20\nOgni parsona hà dirittu à a libertà di riunioni è d’associu pacificu.\nUn associu nimu pò essa custrettu à divintà ni membru.\nArticulu 21\nHà dirittu ogni parsona à participà à a dirizzioni di l’affari publichi\ndi u so paesi, sia da par ella, sia cù i so riprisintanti scelti di modu\nlibaru.\nHà dirittu ogni parsona à ghjugna, in cundizioni pari cù l’altri à i\nfunzioni publichi di u so paesi.\nDa a vulintà di u populu nasci l’auturità di i puteri publichi; issa\nvulintà ci voli ch’ella si sprimi in alizzioni unesti chì si devinu fà à\ntempi pricisi, chì tutti ci devinu vutà di modu paru, cù u votu sicretu\no di qualunqua altru modu simuli chì assicuressi a libertà di u votu.\nArticulu 22\nHà dirittu à a sicurità suciali ogni parsona, cum’è membru di a sucità;\nhè ghjusta ch’ella possi rializà i so diritti ecunomichi, suciali è\nculturali nicissarii à a so dignità è à u sviloppu libaru di a so\nparsunalità, cù u sforzu naziunali è a cuuparazioni internaziunali,\nsicondu l’urganisazioni è i mezi d’ogni paesi.\nArticulu 23\nHà dirittu ogni parsona à u so travagliu, à sceglia lu di modu libaru, à\nfà lu in cundizioni ghjusti è curretti, è à essa prutetta contru à a\ndisuccupazioni.\nAnu dirittu tutti, senza sfarenza varuna, à listessa paca par listessu\ntravagliu.\nA’ chì travaglia li ci voli un pacamentu ghjustu è currettu da ch’ellu\npossi campà cù a so famiglia cum’ellu si devi pà a dignità cumuna, cù\nl’aiutu, s’ellu l’accorri, d’ogni mezu di prutizzioni suciali.\nHà dirittu ogni parsona à custituì cù l’altri i sindicati, à scriva si\nind’i sindicati par difenda i so intaressi.\nArticulu 24",
            "Image": "573c1c4ab9988759fce1461117f56714"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Hà dirittu ogni parsona à u riposu è à u tempu libaru, vali à dì ch’ellu\nùn devi essa troppu u so tempu di travagliu, è ch’ella devi avè i\nvacanzi à tempi fissi.\nArticulu 25\nHà dirittu ogni parsona à un livellu di vita chì bastessi par prucurà ad\nellu stessu è à a so famiglia a saluta è u benistà, pà u più pà u\nmangnà, a vistitura, l’alloghju, i curi midicali è i sirvizii suciali\nnicissarii; hà dirittu à a sicurità s’ella ùn hà travagliu, s’ella hè\nmalata, inferma, veduva o anziana o in l’altri casi ch’ella pò perda i\nso mezi di campà par raghjoni ch’ella ùn ci hè par nulla.\nA’i mammi è à i zitelli li ci voli un aiutu è una assistenza\nparticulari. I zitelli, nati in lu matrimoniu o for di matrimoniu,\nricevinu listessa prutizzioni suciali.\nArticulu 26\nOgni parsona hà dirittu à l’educazioni. Devi essa di gratisi\nl’educazioni, almenu par ciò chì tocca à un insignamentu elementari è\nfundamintali. U insignamentu elementari hè ublicatu. U insignamentu\ntecnicu è prufissiunali ci voli à giniralizà lu; à l’alti studii ci\ndevinu pudè ghjugna tutti à paru, sicondu u meritu.\nU fini di l’educazioni devi essa ch’ella si spanni a parsunalità umana\nda veru è ch’ellu piglii forza u rispettu di i diritti di l’omu è di i\nlibertà fundamintali. Devi fà ch’elli si capischinu, ch’elli s’accettinu\nè ch’elli sianu amichi tutti i nazioni è tutti i gruppi raziali o\nrilighjosi, ch’elli si sviloppinu l’attività di i Nazioni Uniti par\nmantena a paci.\nA’i parenti tocca prima à sceglia a forma d’educazioni da dà à i\nfiglioli.\nArticulu 27\nOgni parsona hà dirittu à participà di modu libaru à a vita culturali di\na cumunità, à goda si l’arti è à participà à u prugressu scentificu è à\nl’avantaghji ch’ellu porta.\nUgnunu hà u dirittu ch’elli sianu prutetti i intaressi murali è\nmatiriali chì nascinu da ogni pruduzzioni scentifica, literaria o\nartistica ch’ellu ni hè ellu l’autori.\nArticulu 28\nOgni parsona hà dirittu ch’ellu regni, in la sucità è trà i Stati, un\nordini chì dessi tuttu u so pesu à i diritti è libertà ch’ella sprimi\nissa dichjarazioni.\nArticulu 29\nHà i duveri l’individuu ver di a so cumunità chì in ella sola si pò fà u\nsviloppu libaru è pienu di a so parsunalità.",
            "Image": "abadd42b5fafdeed08639fc24ef3cc27"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Esercitendu i so diritti è gudendu i so libertà, ùn hè sottumissu\ncà à i limitazioni da a leggi stabiliti, solu da assicurà ch’elli\nricunnisciuti è rispittati i diritti è i libertà di l’altri, è di\nsudesfu à i dumandi ghjusti di a murali, di l’ordini publicu è di\nbinistà di tutti ind’una sucità dimucratica.\nugnunu\nsianu\ndà\nu\nIssi diritti è issi libertà in nisun casu si pudaranu utilizà contru à i\nfini è i principii di i Nazioni Uniti.\nArticulu 30\nNisuna dispusizioni d’issa dichjarazioni pò essa capita cum’è s’ella\ndessi ad unu Statu, ad un gruppu o ad u individuu un dirittu qualunqua\nd’avè una attività o d’agiscia cù u scopu di fà spariscia i diritti è i\nlibertà chì ci si trovanu scritti.",
            "Image": "bd3d9222f45d722aa8c30645fcabae8c"
        }
    }
}

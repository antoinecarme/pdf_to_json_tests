{
    "MetaData": {
        "Author": null,
        "Creation_Date": 1581468654,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "407c6f41b7b8bff0d4e48b8322d63835",
            "Index": 0,
            "Label": "1",
            "Size": [
                595.0,
                842.0
            ],
            "Text": "AENTSU NINIURIN CHICHAME MASHINIU AMIKTIN\nYánkuam 10, 1948 uwítin, Naciones Unidas-num núkap aents tuákar, kákaram\nchichaman amíktinian etsérkaru aíniawai. Jú chichaman yajá nunkanam aújas\nnekawar, etsérkar, aujmattsar iniankákiarat tusar najánawaru aíniawai. Tura\naentsank. uchi unuimiainiana ausha, aentsu chichame étserkamuana aún achikiar\naujsar, unuimiarar nekawar nii pujamuri umintikiarat tusar. Tura aentsank yajá\nnunka tepakmanumash mash jú papin nekawar, etsérkar, paán ajásma atí tusar.\nTuma asamtai nukap aents tuakar, jú chichaman yajá nunka. etserkamu atí tusar\nejéraru aíniawai.\nJUÁRMA\nAents yajauch chichaman waintsuk ankán pénker pujustin aíniawai. Yajá nunkanam .\naentsu chichame etsérkamu mashi paárlt ajástin aíniawai. Shuar chíkich aentsjaish\nnuamtak métekkrak iísma atin aíniawai.\nAentsu chichame pénker etsérkachma, nekáchma asamtai, shuar wishikkramu,\nasútiamu, eméskamu, awáttramu, yajaúch amákma aíniawai. Tuma asamtai yamaikia\nukúnma aí aents nuámtak nunkanam pénker asutiachma, waíttcha pujúsat tamaiti.\nAents yajauch nétse aínis enentaimin, aentsu chichame mashiniu amiktin, kákaram\npapinium aárma arantukma tama awai.\nYajá nunka tepakmanumash ii shuarijiaish pénker nekaniar, arántunaikiar pujustin\ntamaiti.\nNaciones Unidas-num aents anaikiamu ainia aú iruntrar, aents métekrak armí tusar\npapínium aárar útsukaruiti. Aentsan aishman, nuajaish métek emkiar, takakmakiar,\nweenak, ankan penker pujusarat pujusarti tiaruiti.\nYaja nunkania ainiana au, Naciones Unidas-num irunar chichaman juki wenana aú,\nyaintai tiaru ainiawai. Shuara chichame mashi nekáwar amikiarat tiaruiti.\nAentsu chichame mashiniu amiktin, papinium paánt kákaram aárma asamtai, mash\nnekawar amikiartitiaruiti.\nMASH AENTS TUÁKAR AÚJMATISAMU\nJúna étsereawai\nAentsu Niniurin Chichame Mashiniu Amiktin\nAentsu chichame mashiniu amíktin etsérkamu asamtai, Naciones Unidas-num aents\nirutkamunmania, mátsatkamunmania tuákar, jú chicham pénkér amikiarat\ntusaraujmatsar etsérkaru aíniawai. Ashi aents takakmainiana ausha ju chicnaman\nnekáwar unuiniaki, etsérkiar weénawai. Kákaram chicham aárman, ju nunkanam tura\nyajá nunkanmash arantukar amikiarat timiaiti.\nTÁMA CHIKÍCHIK\nAents yajá nunkanam akínia asamtaish, metekrak ainiaji. Tumasha ni chichamenka\ntuke amiktin aíniawai. Ni iniakmamuri, ní chichamejaituke aniakmamsar chichakartin\naíniawai. Tuma asamtai aents mash nekawar, penker metekrak, nuamtak wará warat\nshiir pujusarmi tusar aárma awai."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "518d2ad46b3189a0e3dfd3c47d64aa2a",
            "Index": 1,
            "Label": "2",
            "Size": [
                595.0,
                842.0
            ],
            "Text": "TÁMA JÍMIAR\nMash nunkanmania aents matsatka aínia aú,jú papi kákaram aarma, nii amikiartin\ntama etsérkamuiti. Tura nua, aishmankash, nii chíkich yuúsrin takakiatsha; yajá\nnunkanmania áchitkiaitiat, chikich aentsjaish apatkar iyamka metekrat ainiaji. Aents\nchíkich aentsjai páchitkiaitiat, niisha kuitia takakchaitiat, turuskesh takakuitiat, yajá\nnunkanam akiniaitkiusha chikich aetnsjaish métekrak aíniawai. Tuma asamtai aents\nnisha iirka akush juú nunkanam pujátikia, penker pujúsar, kákaram papí aárma ána\naún tukeumiktiniaitji.\nNunisan aents mash nunkanam niisha pujuinia ausha, ni uúntrin umirin asar,\nmaánitsuk, ankán penker pujusarat tusar jú papí aarman umikiartinaiti.\nTÁMA MENAÍNT\nAents niisha yajania akusha tuke jú papinkia amiktin aíniawai. Tura pénker ankan\npujustin, kajernaitsuk, awatnaitsuk pujusartin aíniawai.\nTÁMA AÍNTIUK\nAents tí iniátai, waítkiatia, tií takákmaritiktai, aents surútai, aíniana aúka najashtin\ntama kákaram papi aárma awai. Tura aents niísha pénker puja anánkar, yajá\nnunkanam jukír surúkchatnuiti. Tura shuará muúke tsupikiar surukchatnuiti.\nTÁMA EWEJ\nAents aínia au nánkamsar awattrashtiniaiti. Tura waítkiasar apújsashtiniaiti. Tura\nchíkich shuar tunamaru aínia ausha wishikrar, usúkiar, misú ukuinkiar natsánmai\nekamsachminiaiti.\nTÁMA UJÚK\nAents chíkich ainia au, waitmenmai amajainia wainkiurkia uunt ainia au wárik\nujákartiniaitji. Kákaram chichamjai asutiawarat tusar, tura nuyá ayampruktin awai.\nTÁMA TSÉNKENT\nKákaram chicha m juamunmaka, aents mash métek akiniawaru asamtai\nyaimkiartiniaiti. Aentsu awátin, waitmenmai amajainiakuinkia uúnt anaikiamu élinia\naú, jú chichaman uminiachkui asútiamu aártiniaiti. Aents chíkich aentsun, kajéreak\nshainch iís ajakuinkia; wijiainkia metékchaitme takuish; aentstikia chíkich aentsjaish\nmétek asar ayamrumaktiniaitji.\nTÁMA YARÚSH\nMash aents amia aú, kákaram chicham .iwiartainiam, waúmak yaimiainiachkuinkia,\naents kajértsuk, kakáram chichaman umikiarat tusar yainkiartiniaitji.\nTÁMA USÚMTAI\nAents nánkamas weka wainkiursha, aántar achikiar sepunam enkeachminiaiti. Tura\nnánkamsar nií nunkénia, nií mátsatkamurinia yajá nunkanam jukishtiniaiti.\nTÁMA NÁWE\nChíkich aents akuisha, kákaramchichamjainkia metékkrakainiawai. Tuma asamtai\naents nankamsarkia sepunam enkeachminiaiti. Tura nankamsarkia ni"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "754a225cf29d43bcc2ea52520a5c524c",
            "Index": 2,
            "Label": "3",
            "Size": [
                595.0,
                842.0
            ],
            "Text": "matsatkamurinia, irutkamurinia enkémar yajá nunkanam jukichminiaiti.\nTÁMA NÁWE CHIKÍCHIK\nAents chíkich aentsun antar kasámka wainkidchiat, waúrkir kasarrikayi tichatnuitji.\nKasámka wainkia asarkia, aents uúnt anaikiamu ekétu ujaktiniaitji. Chíkich aents\numitmakun, nií aentsri iniamrasha aminiaiti. Núna pénker nekamí tusar áya úntak\nunták iruntrar iwiaratin aíniawai. Tura nii shuari ii chichamejai chicharak\nayamrakuinkia anturkatin aíniawai.\nEkuatura uuntri kákaram papi aárma iisar umikiartin aíniawai. Aents tunaku, nu\npapijiai sepunam urútma nantua pujustata, kuitniasha urútmana akikmaktinait tusar\nnu chicham pénker nekatin aín.iawai. Ekuatura uuntri kákaram papi aárma, aents\numitsuk nankamas nukap tsawant .sepunam enkeachminiaiti, aentsank nánkamsar\nnúkap kuit akikmakta tusarkia aents anankashtiniaiti.\nTÁMA NÁWE JÍMIAR\nAents aántar, chikich shuaran jeén nankamas waniachminiaiti. Tura aentsan ántar níi\njeén enkéma nií imiatkinrin takaschatnuiti, tura entrar waintiuar awatchatnuiti. Tura\ntsanumashtiniaiti. Aentsank waít chichamnasha etsérkenikia wekaishtinaiti. Nuna\ntura Ekuatura untri wainkiunka kákaram chichanijai jú aentsun asútiatnuiti.\nTÁMA NÁWE MENAÍNT\nShuar nánkamas ni nunkenchu wekasashtiniaiti. Tura aents tui pujustiniait nunasha\nninki wakeruk jui pujustatjai titiniaiti.\nAents ni nunkenia jinki, yaja nunkanam pachitsuk weminiaiti. Tura nú aents, ni nunke\nwaketkitiaj takunka, uyumatsuk waketkitnuiti.\nTÁMA NÁWE AÍNTlUK\nAents aínia au nankamas chíkich aents kajerkamka, ni nunkenia jinki chikich\nnunkanam pachitsuk weminiaiti. Jú aentska yajá nunkanam pujústaj takunka ni\nwakeramu tsawantin, uwitin pujusminiaiti.\nAents niísha yajá nunkanam wétasa puja, turuskesh weá, itiurchat chi.cham\njurúkchamniaiti. Chicham Naciones Unidas-num ejéramu aá asamtai.\nTÁMANÁWE EWÉJ\nAents ni nunké akinia asa, tuke nú nunkanam achitkia atiniaiti. Tumaasamtai\nEkuatura untri tuké yainma atiniaiti.\nAents ni nunke akinia, chikich nunkanam wetaj tau itiurchat amasachminiaiti,\ntumaitkuish chikich nunkanam pujustaj tusa wakera suritkiashtiniaiti.\nTÁMA NÁWE UJÚK\nAeshman natsa, nua natsa ainia aú, pachitsuk ni aents wakeramurijai nuatnaik\nturuskesh, nuatak pujusminiaiti. Inkish tura tarimiat aents akusha, chikich aents\nARÚTMAM- (Dios) enentaimtin akusha, yajania. nunka pachikia akusha, pachitsuk\nnuatak, nuatnaik ni shuarijiainajánairar pujusminiaiti. Tura aentsank ajapnaiyataj\ntakusha pachitsuk ajapnayaimnia aíniawai.\nAeshman, nuajai mae wakerunai ajasar nuatnaikiarmin aíniawai. Nua, aeshman imian"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6a7f6cd0a01254823560023cbcc52977",
            "Index": 3,
            "Label": "4",
            "Size": [
                595.0,
                842.0
            ],
            "Text": "nuátak, nuatnaik pujuschamnia enentaimkiunka turachminiaiti, áyatkish tsanink\npujúsminiaiti.\nAents nuatnaik nuwen, uchirin takakuka, irutkamunam, matsatkamunam paan ajasar\npujusartiniaiti, tuma asamtain Ekuatura untrinkia chicham yajauch akuish pachitsuk\nayamrutináwai.\nTÁMA NÁWE TSÉNKENT\nAents ni jeen sumáku asa, ni nérentin atiniaiti. Jeán, aján takakuinkia niniuk atiniaiti,\ntumaitkush matsatkamunmash, initkamunmash chikich aentsjai irunar\ntakákmasaruitkuinkia niniu aíniawai.\nAentsu jeéncha, twra ajarincha, warín áchat mash niniu asarmatai, aántrar núnka\natánkir aents jurúkchatnuiti tama aárma áwai.\nTÁMA NÁWE YARUSH\nAents pachitsuk ni wakeramun, ánkan enentaimin aátiniati, tura niísha ARÚTMARIN\nenentaimtin árhliniaiti. Tura pachitsuk ni ARÚTMARIN, ni enentai yapajia, ankan\npénker pachitsuk pujusmin aíniawai. Nuna turuiniakuinkia úmas turúskesh paánt\najásar warinkish ARÚTMAN wararsamnia aíniawai.\nTÁMA NÁWE USÚMTAI\nAents ni enentaimmian, ishamtsuk chikich aetns ainia aún ujaktin ainiawai. Tura\naentsank chikich aents ainia au, metekrakka enentaimin ainiatsui, tumaitiak itiurchat\naents chichaku asarmatai, itiurchat amasashtiniaiti. Chicham pénker nekar tuinkish\netsérkamu atiniaiti ishamtsuk.\nTÁMA NÁWE JÍMIAR\nAents maánitsuk pénker pujuinia shiir awajsar yainkiar iruntrar nuamtak pénker\npujustiniaiti.\nTurasha aents irunar nuámtak tsanink pujustajtsa nakitia, antrar utsukchatnuiti.\nTÁMA NÁWE JÍMIAR CHIKÍCHIK\nMash aents Ekuatura untri chichame etserkui, umirkatnuitji. Ekuatura untri, aents\nanaík takákmasta tusa apújsamujai pénker iruntrar takakmastiniaitji.\nAents Ekuaturnum pachitkia asa tuinkish pachiniaik takakmastiniaiti.\nAents ni aentsrijiai, anaik ekentsamu, Ekuatura untri arantuktiniaiti. li aentsri\nanaikiar ekemtsami tusarkia, papinium ajaptainiam anaikiar, ekentsamu atiniaiti.\nTÁMA NÁWEJÍMIAR JÍMIAR\nAents mash ankán uyúmatsuk pénker enentaimsar pujusarat tusar, Ekuatura untri ii\naentsri yaintiniaíti. Chikich nunkanmaya uunt anaikiamu akusha, Ekuatura uuntri\npachitsuk yainkiartin aíniawai.\nTÁMA NÁWE JÍMIAR MENAÍNT\nAents ni takátan wakérak emkéma takakmasminiaiti. Chíkich aents takákmana\naentsank niisha métek iísma atiniaiti. Uchi takákma puja ajápamu akuish tuke"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d97a325135d3b0fb077f6d0c4de783bf",
            "Index": 4,
            "Label": "5",
            "Size": [
                595.0,
                842.0
            ],
            "Text": "ayámrukma atiniaiti.\nAents nuwa, tura aishman akusha chikich aentSjai métek íisma atiniaiti. Aents\nnakitrar muijkiamu achatnuiti.\nAents ni aijiai métek takákma puja, kuit métek 'akikma atiniaiti. Waras kuitiah achik\nni nuwen, ni aishrin, ni uchirin pushi sumarak, apatkun sumarat ayurat tusar. Ni\naentsrijai pénker irunar, wárás wariniaksha sumak yuawarat tusar. Nuna Ekuatura\nuuntri ayamruktiniaiti.\nNi matsatkamurin, ni irutkamurin aents iruntrar, ni nunkén tesawar achikman\nayamrumakar pénker pujúsarat tusar, chicham jurúkmia áwai.\nTÁMA NÁWE JÍMIAR AÍNTlUK\nAentsun tuke takákmas ayamratin tama áwai. Tura tsawant ankán akuish tuke\nayamratin aíniawai. Ni wakéramun takákmasar, ayamratin aíniawai, tura ankántan\njusar tuinkish wear ayamratin aíniawai.\nTÁMA NÁWE JÍMIAR EWÉJ\nAents tsukamtsuk, entsatairincha tuke taku, ni jeé pujutairi ankan pénker\npujusartiniaiti. Sunkúrmaku akusha tsuamatainiam weár tsuakan sumakar tsuamartin\naíniawai. Yurumtainiash tuke takáku aártiniaiti. Aentsan aents takatnum ajápamu\nakuish Ekuatura untrinkia tuke ayamruktin atiniaiti. Aents tunamar jaákuish,\nsunkúrmak pujakuish, wajema pujakuish, untach ajas pujakuish, tura warinkish ni\npujamurin eménkakmataish túke ayamrumakma atiniaiti.\nNuwa ajamtin, tura uchi kuir ainiana ausha, pénker yainma atiniaiti. Uchi takusar\najapamu akuish, Ekuatura untrin ayámrukma atiniaiti tama aárma áwai.\nTÁMA NÁWE JÍMIAR UJÚK\nUchi kuér ainia aú tuke unuimiatainiam unuimiartin ainiawai. Uchi unuimiartinkia\nkuitchaiti, Ekuatur yaimiu asamtai. Uchikia mash tuke unuimiartin aíniawai,\nEkuatura untri útsua asamtai. Aentsan natsasha nuú nankámas unuimiarmin\naíniawai. Ninki kakáram ajasar unuimiarartin aíniawai.\nAents unuimian emtikia, nuú arán nankámaki unuimiaki weán yayáwai. Tura jú\naentska tumaki weak warinkish nekaki, pénker chikich aentsjaish irunar\namikrnanaiki wetin aíniawai.\nApawach, nukuach ainia aúka, ni uchirin nií wakeramu unuimiarat tusar utsuktin\nainiawai.\nTÁMA NÁWE JÍMIAR TSÉNKENT\nAents ni pu]ustinrin, ni nekatairin, iis pénker pujustaj tau tuinkish pachinaik irunar\npénker pujusmij taun útsukma atiniaiti. Tura aents mash iruntrar emkatin enentai\nachikiar, ará arant unuimiarar, emkatin enentai achikiar pujustin aíniawai.\nAents imiatkinia najánan, chikich aents níi najána aitkiash jukichminiaiti, nuna\nEkuatura uuntri tuke ayamrukma atiniaiti.\nTÁMA NÁWE JÍMIAR YARUSH\nKákaram papi jui aarmaka, mash ju nunkanam pujati tuke umiktiniaitji. Wari"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "baec6e6e2c8d12816140b89730eb3b1a",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ekuaturnum tura yajánunkanam aents tuákar jú papin pénker aáraru asamtai.\nTÁMA NÁWE JÍMIAR USÚMTAI\nAents mash iruntrar ankan pénker enentaimsarpujusarmi tusar, uunt anairamu\nmatskamuham pujuinia yainma atiniaiti.\nAents ainia au ankan pénker pujusarmi tusar wakeriniaka, chikich aents ainia aujai\nkajernaitsuk, manitsuk pujusartin aíniawai. Tuma asamtai mash iruntrar métek\npujuiniak, Ekuatura uuntri kákaram papi arman umikiartin ainiawai.\nAents mash ankán pénker pujúsarmij tusar wakeruiniaka, ju kákaram papi arma tuke\numikiartin ainiawai.\nTÁMA MENAINTIU NÁWE\nJu kákaram papi arman nekáwaru asar aents túke umikiartin aíniawai. Aents\njunanekawar, ankán pénker pujusarat tusar, uunt chikichkimsar surimkiartiniaiti.\nTura chikich aents ainiana ausha nunaká surimkiachartin ainiawai. Jú kakaram\nchicham apipium aarman mash aentstikia umikiartin ají."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468654,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "AENTSU NINIURIN CHICHAME MASHINIU AMIKTIN\nY\u00e1nkuam 10, 1948 uw\u00edtin, Naciones Unidas-num n\u00fakap aents tu\u00e1kar, k\u00e1karam\nchichaman am\u00edktinian ets\u00e9rkaru a\u00edniawai. J\u00fa chichaman yaj\u00e1 nunkanam a\u00fajas\nnekawar, ets\u00e9rkar, aujmattsar iniank\u00e1kiarat tusar naj\u00e1nawaru a\u00edniawai. Tura\naentsank. uchi unuimiainiana ausha, aentsu chichame \u00e9tserkamuana a\u00fan achikiar\naujsar, unuimiarar nekawar nii pujamuri umintikiarat tusar. Tura aentsank yaj\u00e1\nnunka tepakmanumash mash j\u00fa papin nekawar, ets\u00e9rkar, pa\u00e1n aj\u00e1sma at\u00ed tusar.\nTuma asamtai nukap aents tuakar, j\u00fa chichaman yaj\u00e1 nunka. etserkamu at\u00ed tusar\nej\u00e9raru a\u00edniawai.\nJU\u00c1RMA\nAents yajauch chichaman waintsuk ank\u00e1n p\u00e9nker pujustin a\u00edniawai. Yaj\u00e1 nunkanam .\naentsu chichame ets\u00e9rkamu mashi pa\u00e1rlt aj\u00e1stin a\u00edniawai. Shuar ch\u00edkich aentsjaish\nnuamtak m\u00e9tekkrak i\u00edsma atin a\u00edniawai.\nAentsu chichame p\u00e9nker ets\u00e9rkachma, nek\u00e1chma asamtai, shuar wishikkramu,\nas\u00fatiamu, em\u00e9skamu, aw\u00e1ttramu, yaja\u00fach am\u00e1kma a\u00edniawai. Tuma asamtai yamaikia\nuk\u00fanma a\u00ed aents nu\u00e1mtak nunkanam p\u00e9nker asutiachma, wa\u00edttcha puj\u00fasat tamaiti.\nAents yajauch n\u00e9tse a\u00ednis enentaimin, aentsu chichame mashiniu amiktin, k\u00e1karam\npapinium a\u00e1rma arantukma tama awai.\nYaj\u00e1 nunka tepakmanumash ii shuarijiaish p\u00e9nker nekaniar, ar\u00e1ntunaikiar pujustin\ntamaiti.\nNaciones Unidas-num aents anaikiamu ainia a\u00fa iruntrar, aents m\u00e9tekrak arm\u00ed tusar\npap\u00ednium a\u00e1rar \u00fatsukaruiti. Aentsan aishman, nuajaish m\u00e9tek emkiar, takakmakiar,\nweenak, ankan penker pujusarat pujusarti tiaruiti.\nYaja nunkania ainiana au, Naciones Unidas-num irunar chichaman juki wenana a\u00fa,\nyaintai tiaru ainiawai. Shuara chichame mashi nek\u00e1war amikiarat tiaruiti.\nAentsu chichame mashiniu amiktin, papinium pa\u00e1nt k\u00e1karam a\u00e1rma asamtai, mash\nnekawar amikiartitiaruiti.\nMASH AENTS TU\u00c1KAR A\u00daJMATISAMU\nJ\u00fana \u00e9tsereawai\nAentsu Niniurin Chichame Mashiniu Amiktin\nAentsu chichame mashiniu am\u00edktin ets\u00e9rkamu asamtai, Naciones Unidas-num aents\nirutkamunmania, m\u00e1tsatkamunmania tu\u00e1kar, j\u00fa chicham p\u00e9nk\u00e9r amikiarat\ntusaraujmatsar ets\u00e9rkaru a\u00edniawai. Ashi aents takakmainiana ausha ju chicnaman\nnek\u00e1war unuiniaki, ets\u00e9rkiar we\u00e9nawai. K\u00e1karam chicham a\u00e1rman, ju nunkanam tura\nyaj\u00e1 nunkanmash arantukar amikiarat timiaiti.\nT\u00c1MA CHIK\u00cdCHIK\nAents yaj\u00e1 nunkanam ak\u00ednia asamtaish, metekrak ainiaji. Tumasha ni chichamenka\ntuke amiktin a\u00edniawai. Ni iniakmamuri, n\u00ed chichamejaituke aniakmamsar chichakartin\na\u00edniawai. Tuma asamtai aents mash nekawar, penker metekrak, nuamtak war\u00e1 warat\nshiir pujusarmi tusar a\u00e1rma awai.",
            "Image": "407c6f41b7b8bff0d4e48b8322d63835"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "T\u00c1MA J\u00cdMIAR\nMash nunkanmania aents matsatka a\u00ednia a\u00fa,j\u00fa papi k\u00e1karam aarma, nii amikiartin\ntama ets\u00e9rkamuiti. Tura nua, aishmankash, nii ch\u00edkich yu\u00fasrin takakiatsha; yaj\u00e1\nnunkanmania \u00e1chitkiaitiat, chikich aentsjaish apatkar iyamka metekrat ainiaji. Aents\nch\u00edkich aentsjai p\u00e1chitkiaitiat, niisha kuitia takakchaitiat, turuskesh takakuitiat, yaj\u00e1\nnunkanam akiniaitkiusha chikich aetnsjaish m\u00e9tekrak a\u00edniawai. Tuma asamtai aents\nnisha iirka akush ju\u00fa nunkanam puj\u00e1tikia, penker puj\u00fasar, k\u00e1karam pap\u00ed a\u00e1rma \u00e1na\na\u00fan tukeumiktiniaitji.\nNunisan aents mash nunkanam niisha pujuinia ausha, ni u\u00fantrin umirin asar,\nma\u00e1nitsuk, ank\u00e1n penker pujusarat tusar j\u00fa pap\u00ed aarman umikiartinaiti.\nT\u00c1MA MENA\u00cdNT\nAents niisha yajania akusha tuke j\u00fa papinkia amiktin a\u00edniawai. Tura p\u00e9nker ankan\npujustin, kajernaitsuk, awatnaitsuk pujusartin a\u00edniawai.\nT\u00c1MA A\u00cdNTIUK\nAents t\u00ed ini\u00e1tai, wa\u00edtkiatia, ti\u00ed tak\u00e1kmaritiktai, aents sur\u00fatai, a\u00edniana a\u00faka najashtin\ntama k\u00e1karam papi a\u00e1rma awai. Tura aents ni\u00edsha p\u00e9nker puja an\u00e1nkar, yaj\u00e1\nnunkanam juk\u00edr sur\u00fakchatnuiti. Tura shuar\u00e1 mu\u00fake tsupikiar surukchatnuiti.\nT\u00c1MA EWEJ\nAents a\u00ednia au n\u00e1nkamsar awattrashtiniaiti. Tura wa\u00edtkiasar ap\u00fajsashtiniaiti. Tura\nch\u00edkich shuar tunamaru a\u00ednia ausha wishikrar, us\u00fakiar, mis\u00fa ukuinkiar nats\u00e1nmai\nekamsachminiaiti.\nT\u00c1MA UJ\u00daK\nAents ch\u00edkich ainia au, waitmenmai amajainia wainkiurkia uunt ainia au w\u00e1rik\nuj\u00e1kartiniaitji. K\u00e1karam chichamjai asutiawarat tusar, tura nuy\u00e1 ayampruktin awai.\nT\u00c1MA TS\u00c9NKENT\nK\u00e1karam chicha m juamunmaka, aents mash m\u00e9tek akiniawaru asamtai\nyaimkiartiniaiti. Aentsu aw\u00e1tin, waitmenmai amajainiakuinkia u\u00fant anaikiamu \u00e9linia\na\u00fa, j\u00fa chichaman uminiachkui as\u00fatiamu a\u00e1rtiniaiti. Aents ch\u00edkich aentsun, kaj\u00e9reak\nshainch i\u00eds ajakuinkia; wijiainkia met\u00e9kchaitme takuish; aentstikia ch\u00edkich aentsjaish\nm\u00e9tek asar ayamrumaktiniaitji.\nT\u00c1MA YAR\u00daSH\nMash aents amia a\u00fa, k\u00e1karam chicham .iwiartainiam, wa\u00famak yaimiainiachkuinkia,\naents kaj\u00e9rtsuk, kak\u00e1ram chichaman umikiarat tusar yainkiartiniaitji.\nT\u00c1MA US\u00daMTAI\nAents n\u00e1nkamas weka wainkiursha, a\u00e1ntar achikiar sepunam enkeachminiaiti. Tura\nn\u00e1nkamsar ni\u00ed nunk\u00e9nia, ni\u00ed m\u00e1tsatkamurinia yaj\u00e1 nunkanam jukishtiniaiti.\nT\u00c1MA N\u00c1WE\nCh\u00edkich aents akuisha, k\u00e1karamchichamjainkia met\u00e9kkrakainiawai. Tuma asamtai\naents nankamsarkia sepunam enkeachminiaiti. Tura nankamsarkia ni",
            "Image": "518d2ad46b3189a0e3dfd3c47d64aa2a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "matsatkamurinia, irutkamurinia enk\u00e9mar yaj\u00e1 nunkanam jukichminiaiti.\nT\u00c1MA N\u00c1WE CHIK\u00cdCHIK\nAents ch\u00edkich aentsun antar kas\u00e1mka wainkidchiat, wa\u00farkir kasarrikayi tichatnuitji.\nKas\u00e1mka wainkia asarkia, aents u\u00fant anaikiamu ek\u00e9tu ujaktiniaitji. Ch\u00edkich aents\numitmakun, ni\u00ed aentsri iniamrasha aminiaiti. N\u00fana p\u00e9nker nekam\u00ed tusar \u00e1ya \u00fantak\nunt\u00e1k iruntrar iwiaratin a\u00edniawai. Tura nii shuari ii chichamejai chicharak\nayamrakuinkia anturkatin a\u00edniawai.\nEkuatura uuntri k\u00e1karam papi a\u00e1rma iisar umikiartin a\u00edniawai. Aents tunaku, nu\npapijiai sepunam ur\u00fatma nantua pujustata, kuitniasha ur\u00fatmana akikmaktinait tusar\nnu chicham p\u00e9nker nekatin a\u00edn.iawai. Ekuatura uuntri k\u00e1karam papi a\u00e1rma, aents\numitsuk nankamas nukap tsawant .sepunam enkeachminiaiti, aentsank n\u00e1nkamsar\nn\u00fakap kuit akikmakta tusarkia aents anankashtiniaiti.\nT\u00c1MA N\u00c1WE J\u00cdMIAR\nAents a\u00e1ntar, chikich shuaran je\u00e9n nankamas waniachminiaiti. Tura aentsan \u00e1ntar n\u00edi\nje\u00e9n enk\u00e9ma ni\u00ed imiatkinrin takaschatnuiti, tura entrar waintiuar awatchatnuiti. Tura\ntsanumashtiniaiti. Aentsank wa\u00edt chichamnasha ets\u00e9rkenikia wekaishtinaiti. Nuna\ntura Ekuatura untri wainkiunka k\u00e1karam chichanijai j\u00fa aentsun as\u00fatiatnuiti.\nT\u00c1MA N\u00c1WE MENA\u00cdNT\nShuar n\u00e1nkamas ni nunkenchu wekasashtiniaiti. Tura aents tui pujustiniait nunasha\nninki wakeruk jui pujustatjai titiniaiti.\nAents ni nunkenia jinki, yaja nunkanam pachitsuk weminiaiti. Tura n\u00fa aents, ni nunke\nwaketkitiaj takunka, uyumatsuk waketkitnuiti.\nT\u00c1MA N\u00c1WE A\u00cdNTlUK\nAents a\u00ednia au nankamas ch\u00edkich aents kajerkamka, ni nunkenia jinki chikich\nnunkanam pachitsuk weminiaiti. J\u00fa aentska yaj\u00e1 nunkanam puj\u00fastaj takunka ni\nwakeramu tsawantin, uwitin pujusminiaiti.\nAents ni\u00edsha yaj\u00e1 nunkanam w\u00e9tasa puja, turuskesh we\u00e1, itiurchat chi.cham\njur\u00fakchamniaiti. Chicham Naciones Unidas-num ej\u00e9ramu a\u00e1 asamtai.\nT\u00c1MAN\u00c1WE EW\u00c9J\nAents ni nunk\u00e9 akinia asa, tuke n\u00fa nunkanam achitkia atiniaiti. Tumaasamtai\nEkuatura untri tuk\u00e9 yainma atiniaiti.\nAents ni nunke akinia, chikich nunkanam wetaj tau itiurchat amasachminiaiti,\ntumaitkuish chikich nunkanam pujustaj tusa wakera suritkiashtiniaiti.\nT\u00c1MA N\u00c1WE UJ\u00daK\nAeshman natsa, nua natsa ainia a\u00fa, pachitsuk ni aents wakeramurijai nuatnaik\nturuskesh, nuatak pujusminiaiti. Inkish tura tarimiat aents akusha, chikich aents\nAR\u00daTMAM- (Dios) enentaimtin akusha, yajania. nunka pachikia akusha, pachitsuk\nnuatak, nuatnaik ni shuarijiainaj\u00e1nairar pujusminiaiti. Tura aentsank ajapnaiyataj\ntakusha pachitsuk ajapnayaimnia a\u00edniawai.\nAeshman, nuajai mae wakerunai ajasar nuatnaikiarmin a\u00edniawai. Nua, aeshman imian",
            "Image": "754a225cf29d43bcc2ea52520a5c524c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "nu\u00e1tak, nuatnaik pujuschamnia enentaimkiunka turachminiaiti, \u00e1yatkish tsanink\npuj\u00fasminiaiti.\nAents nuatnaik nuwen, uchirin takakuka, irutkamunam, matsatkamunam paan ajasar\npujusartiniaiti, tuma asamtain Ekuatura untrinkia chicham yajauch akuish pachitsuk\nayamrutin\u00e1wai.\nT\u00c1MA N\u00c1WE TS\u00c9NKENT\nAents ni jeen sum\u00e1ku asa, ni n\u00e9rentin atiniaiti. Je\u00e1n, aj\u00e1n takakuinkia niniuk atiniaiti,\ntumaitkush matsatkamunmash, initkamunmash chikich aentsjai irunar\ntak\u00e1kmasaruitkuinkia niniu a\u00edniawai.\nAentsu je\u00e9ncha, twra ajarincha, war\u00edn \u00e1chat mash niniu asarmatai, a\u00e1ntrar n\u00fanka\nat\u00e1nkir aents jur\u00fakchatnuiti tama a\u00e1rma \u00e1wai.\nT\u00c1MA N\u00c1WE YARUSH\nAents pachitsuk ni wakeramun, \u00e1nkan enentaimin a\u00e1tiniati, tura ni\u00edsha AR\u00daTMARIN\nenentaimtin \u00e1rhliniaiti. Tura pachitsuk ni AR\u00daTMARIN, ni enentai yapajia, ankan\np\u00e9nker pachitsuk pujusmin a\u00edniawai. Nuna turuiniakuinkia \u00famas tur\u00faskesh pa\u00e1nt\naj\u00e1sar warinkish AR\u00daTMAN wararsamnia a\u00edniawai.\nT\u00c1MA N\u00c1WE US\u00daMTAI\nAents ni enentaimmian, ishamtsuk chikich aetns ainia a\u00fan ujaktin ainiawai. Tura\naentsank chikich aents ainia au, metekrakka enentaimin ainiatsui, tumaitiak itiurchat\naents chichaku asarmatai, itiurchat amasashtiniaiti. Chicham p\u00e9nker nekar tuinkish\nets\u00e9rkamu atiniaiti ishamtsuk.\nT\u00c1MA N\u00c1WE J\u00cdMIAR\nAents ma\u00e1nitsuk p\u00e9nker pujuinia shiir awajsar yainkiar iruntrar nuamtak p\u00e9nker\npujustiniaiti.\nTurasha aents irunar nu\u00e1mtak tsanink pujustajtsa nakitia, antrar utsukchatnuiti.\nT\u00c1MA N\u00c1WE J\u00cdMIAR CHIK\u00cdCHIK\nMash aents Ekuatura untri chichame etserkui, umirkatnuitji. Ekuatura untri, aents\nana\u00edk tak\u00e1kmasta tusa ap\u00fajsamujai p\u00e9nker iruntrar takakmastiniaitji.\nAents Ekuaturnum pachitkia asa tuinkish pachiniaik takakmastiniaiti.\nAents ni aentsrijiai, anaik ekentsamu, Ekuatura untri arantuktiniaiti. li aentsri\nanaikiar ekemtsami tusarkia, papinium ajaptainiam anaikiar, ekentsamu atiniaiti.\nT\u00c1MA N\u00c1WEJ\u00cdMIAR J\u00cdMIAR\nAents mash ank\u00e1n uy\u00famatsuk p\u00e9nker enentaimsar pujusarat tusar, Ekuatura untri ii\naentsri yaintinia\u00edti. Chikich nunkanmaya uunt anaikiamu akusha, Ekuatura uuntri\npachitsuk yainkiartin a\u00edniawai.\nT\u00c1MA N\u00c1WE J\u00cdMIAR MENA\u00cdNT\nAents ni tak\u00e1tan wak\u00e9rak emk\u00e9ma takakmasminiaiti. Ch\u00edkich aents tak\u00e1kmana\naentsank niisha m\u00e9tek i\u00edsma atiniaiti. Uchi tak\u00e1kma puja aj\u00e1pamu akuish tuke",
            "Image": "6a7f6cd0a01254823560023cbcc52977"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ay\u00e1mrukma atiniaiti.\nAents nuwa, tura aishman akusha chikich aentSjai m\u00e9tek \u00edisma atiniaiti. Aents\nnakitrar muijkiamu achatnuiti.\nAents ni aijiai m\u00e9tek tak\u00e1kma puja, kuit m\u00e9tek 'akikma atiniaiti. Waras kuitiah achik\nni nuwen, ni aishrin, ni uchirin pushi sumarak, apatkun sumarat ayurat tusar. Ni\naentsrijai p\u00e9nker irunar, w\u00e1r\u00e1s wariniaksha sumak yuawarat tusar. Nuna Ekuatura\nuuntri ayamruktiniaiti.\nNi matsatkamurin, ni irutkamurin aents iruntrar, ni nunk\u00e9n tesawar achikman\nayamrumakar p\u00e9nker puj\u00fasarat tusar, chicham jur\u00fakmia \u00e1wai.\nT\u00c1MA N\u00c1WE J\u00cdMIAR A\u00cdNTlUK\nAentsun tuke tak\u00e1kmas ayamratin tama \u00e1wai. Tura tsawant ank\u00e1n akuish tuke\nayamratin a\u00edniawai. Ni wak\u00e9ramun tak\u00e1kmasar, ayamratin a\u00edniawai, tura ank\u00e1ntan\njusar tuinkish wear ayamratin a\u00edniawai.\nT\u00c1MA N\u00c1WE J\u00cdMIAR EW\u00c9J\nAents tsukamtsuk, entsatairincha tuke taku, ni je\u00e9 pujutairi ankan p\u00e9nker\npujusartiniaiti. Sunk\u00farmaku akusha tsuamatainiam we\u00e1r tsuakan sumakar tsuamartin\na\u00edniawai. Yurumtainiash tuke tak\u00e1ku a\u00e1rtiniaiti. Aentsan aents takatnum aj\u00e1pamu\nakuish Ekuatura untrinkia tuke ayamruktin atiniaiti. Aents tunamar ja\u00e1kuish,\nsunk\u00farmak pujakuish, wajema pujakuish, untach ajas pujakuish, tura warinkish ni\npujamurin em\u00e9nkakmataish t\u00fake ayamrumakma atiniaiti.\nNuwa ajamtin, tura uchi kuir ainiana ausha, p\u00e9nker yainma atiniaiti. Uchi takusar\najapamu akuish, Ekuatura untrin ay\u00e1mrukma atiniaiti tama a\u00e1rma \u00e1wai.\nT\u00c1MA N\u00c1WE J\u00cdMIAR UJ\u00daK\nUchi ku\u00e9r ainia a\u00fa tuke unuimiatainiam unuimiartin ainiawai. Uchi unuimiartinkia\nkuitchaiti, Ekuatur yaimiu asamtai. Uchikia mash tuke unuimiartin a\u00edniawai,\nEkuatura untri \u00fatsua asamtai. Aentsan natsasha nu\u00fa nank\u00e1mas unuimiarmin\na\u00edniawai. Ninki kak\u00e1ram ajasar unuimiarartin a\u00edniawai.\nAents unuimian emtikia, nu\u00fa ar\u00e1n nank\u00e1maki unuimiaki we\u00e1n yay\u00e1wai. Tura j\u00fa\naentska tumaki weak warinkish nekaki, p\u00e9nker chikich aentsjaish irunar\namikrnanaiki wetin a\u00edniawai.\nApawach, nukuach ainia a\u00faka, ni uchirin ni\u00ed wakeramu unuimiarat tusar utsuktin\nainiawai.\nT\u00c1MA N\u00c1WE J\u00cdMIAR TS\u00c9NKENT\nAents ni pu]ustinrin, ni nekatairin, iis p\u00e9nker pujustaj tau tuinkish pachinaik irunar\np\u00e9nker pujusmij taun \u00fatsukma atiniaiti. Tura aents mash iruntrar emkatin enentai\nachikiar, ar\u00e1 arant unuimiarar, emkatin enentai achikiar pujustin a\u00edniawai.\nAents imiatkinia naj\u00e1nan, chikich aents n\u00edi naj\u00e1na aitkiash jukichminiaiti, nuna\nEkuatura uuntri tuke ayamrukma atiniaiti.\nT\u00c1MA N\u00c1WE J\u00cdMIAR YARUSH\nK\u00e1karam papi jui aarmaka, mash ju nunkanam pujati tuke umiktiniaitji. Wari",
            "Image": "d97a325135d3b0fb077f6d0c4de783bf"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ekuaturnum tura yaj\u00e1nunkanam aents tu\u00e1kar j\u00fa papin p\u00e9nker a\u00e1raru asamtai.\nT\u00c1MA N\u00c1WE J\u00cdMIAR US\u00daMTAI\nAents mash iruntrar ankan p\u00e9nker enentaimsarpujusarmi tusar, uunt anairamu\nmatskamuham pujuinia yainma atiniaiti.\nAents ainia au ankan p\u00e9nker pujusarmi tusar wakeriniaka, chikich aents ainia aujai\nkajernaitsuk, manitsuk pujusartin a\u00edniawai. Tuma asamtai mash iruntrar m\u00e9tek\npujuiniak, Ekuatura uuntri k\u00e1karam papi arman umikiartin ainiawai.\nAents mash ank\u00e1n p\u00e9nker puj\u00fasarmij tusar wakeruiniaka, ju k\u00e1karam papi arma tuke\numikiartin ainiawai.\nT\u00c1MA MENAINTIU N\u00c1WE\nJu k\u00e1karam papi arman nek\u00e1waru asar aents t\u00fake umikiartin a\u00edniawai. Aents\njunanekawar, ank\u00e1n p\u00e9nker pujusarat tusar, uunt chikichkimsar surimkiartiniaiti.\nTura chikich aents ainiana ausha nunak\u00e1 surimkiachartin ainiawai. J\u00fa kakaram\nchicham apipium aarman mash aentstikia umikiartin aj\u00ed.",
            "Image": "baec6e6e2c8d12816140b89730eb3b1a"
        }
    }
}

{
    "MetaData": {
        "Author": null,
        "Creation_Date": 1581468585,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "e06c51e0a27183721dad0f11ac2df21b",
            "Index": 0,
            "Label": "1",
            "Size": [
                595.0,
                842.0
            ],
            "Text": "AENTSU NINIURIN CHICHAME MASHINIU AMIKTIN\nYánkuam 10, 1948 uwítin, Naciones Unidas-num núkap aents tuákar, kákaram chichaman amíktinian\netsérkaru aíniawai. Jú chichaman yajá nunkanam aújas nekawar, etsérkar, aujmattsar\niniankákiarat tusar najánawaru aíniawai. Tura aentsank. uchi unuimiainiana ausha, aentsu\nchichame étserkamuana aún achikiar aujsar, unuimiarar nekawar nii pujamuri umintikiarat tusar.\nTura aentsank yajá nunka tepakmanumash mash jú papin nekawar, etsérkar, paán ajásma atí tusar.\nTuma asamtai nukap aents tuakar, jú chichaman yajá nunka. etserkamu atí tusar ejéraru aíniawai.\nJUÁRMA\nAents yajauch chichaman waintsuk ankán pénker pujustin aíniawai. Yajá nunkanam . aentsu\nchichame etsérkamu mashi paárlt ajástin aíniawai. Shuar chíkich aentsjaish nuamtak métekkrak\niísma atin aíniawai.\nAentsu chichame pénker etsérkachma, nekáchma asamtai, shuar wishikkramu, asútiamu, eméskamu,\nawáttramu, yajaúch amákma aíniawai. Tuma asamtai yamaikia ukúnma aí aents nuámtak nunkanam\npénker asutiachma, waíttcha pujúsat tamaiti.\nAents yajauch nétse aínis enentaimin, aentsu chichame mashiniu amiktin, kákaram papinium aárma\narantukma tama awai.\nYajá nunka tepakmanumash ii shuarijiaish pénker nekaniar, arántunaikiar pujustin tamaiti.\nNaciones Unidas-num aents anaikiamu ainia aú iruntrar, aents métekrak armí tusar papínium aárar\nútsukaruiti. Aentsan aishman, nuajaish métek emkiar, takakmakiar, weenak, ankan penker\npujusarat pujusarti tiaruiti.\nYaja nunkania ainiana au, Naciones Unidas-num irunar chichaman juki wenana aú, yaintai tiaru\nainiawai. Shuara chichame mashi nekáwar amikiarat tiaruiti.\nAentsu chichame mashiniu amiktin, papinium paánt kákaram aárma asamtai, mash nekawar\namikiartitiaruiti.\nMASH AENTS TUÁKAR AÚJMATISAMU\nJúna étsereawai\nAentsu Niniurin Chichame Mashiniu Amiktin\nAentsu chichame mashiniu amíktin etsérkamu asamtai, Naciones Unidas-num aents irutkamunmania,\nmátsatkamunmania tuákar, jú chicham pénkér amikiarat tusaraujmatsar etsérkaru aíniawai. Ashi\naents takakmainiana ausha ju chicnaman nekáwar unuiniaki, etsérkiar weénawai. Kákaram chicham\naárman, ju nunkanam tura yajá nunkanmash arantukar amikiarat timiaiti.\nTÁMA CHIKÍCHIK\nAents yajá nunkanam akínia asamtaish, metekrak ainiaji. Tumasha ni chichamenka tuke amiktin\naíniawai. Ni iniakmamuri, ní chichamejaituke aniakmamsar chichakartin aíniawai. Tuma asamtai\naents mash nekawar, penker metekrak, nuamtak wará warat shiir pujusarmi tusar aárma awai.\nTÁMA JÍMIAR\nMash nunkanmania aents matsatka aínia aú,jú papi kákaram aarma, nii amikiartin tama\netsérkamuiti. Tura nua, aishmankash, nii chíkich yuúsrin takakiatsha; yajá nunkanmania\náchitkiaitiat, chikich aentsjaish apatkar iyamka metekrat ainiaji. Aents chíkich aentsjai\npáchitkiaitiat, niisha kuitia takakchaitiat, turuskesh takakuitiat, yajá nunkanam\nakiniaitkiusha chikich aetnsjaish métekrak aíniawai. Tuma asamtai aents nisha iirka akush juú\nnunkanam pujátikia, penker pujúsar, kákaram papí aárma ána aún tukeumiktiniaitji.\nNunisan aents mash nunkanam niisha pujuinia ausha, ni uúntrin umirin asar, maánitsuk, ankán\npenker pujusarat tusar jú papí aarman umikiartinaiti.\nTÁMA MENAÍNT\nAents niisha yajania akusha tuke jú papinkia amiktin aíniawai. Tura pénker ankan pujustin,\nkajernaitsuk, awatnaitsuk pujusartin aíniawai.\nTÁMA AÍNTIUK\nAents tí iniátai, waítkiatia, tií takákmaritiktai, aents surútai, aíniana aúka najashtin tama\nkákaram papi aárma awai. Tura aents niísha pénker puja anánkar, yajá nunkanam jukír\nsurúkchatnuiti. Tura shuará muúke tsupikiar surukchatnuiti."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f0c1ef4b7aa8e7ce8785377afda13bc5",
            "Index": 1,
            "Label": "2",
            "Size": [
                595.0,
                842.0
            ],
            "Text": "TÁMA EWEJ\nAents aínia au nánkamsar awattrashtiniaiti. Tura waítkiasar apújsashtiniaiti. Tura chíkich\nshuar tunamaru aínia ausha wishikrar, usúkiar, misú ukuinkiar natsánmai ekamsachminiaiti.\nTÁMA UJÚK\nAents chíkich ainia au, waitmenmai amajainia wainkiurkia uunt ainia au wárik ujákartiniaitji.\nKákaram chichamjai asutiawarat tusar, tura nuyá ayampruktin awai.\nTÁMA TSÉNKENT\nKákaram chicha m juamunmaka, aents mash métek akiniawaru asamtai yaimkiartiniaiti. Aentsu\nawátin, waitmenmai amajainiakuinkia uúnt anaikiamu élinia aú, jú chichaman uminiachkui asútiamu\naártiniaiti. Aents chíkich aentsun, kajéreak shainch iís ajakuinkia; wijiainkia metékchaitme\ntakuish; aentstikia chíkich aentsjaish métek asar ayamrumaktiniaitji.\nTÁMA YARÚSH\nMash aents amia aú, kákaram chicham .iwiartainiam, waúmak yaimiainiachkuinkia, aents kajértsuk,\nkakáram chichaman umikiarat tusar yainkiartiniaitji.\nTÁMA USÚMTAI\nAents nánkamas weka wainkiursha, aántar achikiar sepunam enkeachminiaiti. Tura nánkamsar nií\nnunkénia, nií mátsatkamurinia yajá nunkanam jukishtiniaiti.\nTÁMA NÁWE\nChíkich aents akuisha, kákaramchichamjainkia metékkrakainiawai. Tuma asamtai aents nankamsarkia\nsepunam enkeachminiaiti. Tura nankamsarkia ni matsatkamurinia, irutkamurinia enkémar yajá\nnunkanam jukichminiaiti.\nTÁMA NÁWE CHIKÍCHIK\nAents chíkich aentsun antar kasámka wainkidchiat, waúrkir kasarrikayi tichatnuitji. Kasámka\nwainkia asarkia, aents uúnt anaikiamu ekétu ujaktiniaitji. Chíkich aents umitmakun, nií aentsri\niniamrasha aminiaiti. Núna pénker nekamí tusar áya úntak unták iruntrar iwiaratin aíniawai.\nTura nii shuari ii chichamejai chicharak ayamrakuinkia anturkatin aíniawai.\nEkuatura uuntri kákaram papi aárma iisar umikiartin aíniawai. Aents tunaku, nu papijiai sepunam\nurútma nantua pujustata, kuitniasha urútmana akikmaktinait tusar nu chicham pénker nekatin\naín.iawai. Ekuatura uuntri kákaram papi aárma, aents umitsuk nankamas nukap tsawant .sepunam\nenkeachminiaiti, aentsank nánkamsar núkap kuit akikmakta tusarkia aents anankashtiniaiti.\nTÁMA NÁWE JÍMIAR\nAents aántar, chikich shuaran jeén nankamas waniachminiaiti. Tura aentsan ántar níi jeén enkéma\nnií imiatkinrin takaschatnuiti, tura entrar waintiuar awatchatnuiti. Tura tsanumashtiniaiti.\nAentsank waít chichamnasha etsérkenikia wekaishtinaiti. Nuna tura Ekuatura untri wainkiunka\nkákaram chichanijai jú aentsun asútiatnuiti.\nTÁMA NÁWE MENAÍNT\nShuar nánkamas ni nunkenchu wekasashtiniaiti. Tura aents tui pujustiniait nunasha ninki wakeruk\njui pujustatjai titiniaiti.\nAents ni nunkenia jinki, yaja nunkanam pachitsuk weminiaiti. Tura nú aents, ni nunke\nwaketkitiaj takunka, uyumatsuk waketkitnuiti.\nTÁMA NÁWE AÍNTlUK\nAents aínia au nankamas chíkich aents kajerkamka, ni nunkenia jinki chikich nunkanam pachitsuk\nweminiaiti. Jú aentska yajá nunkanam pujústaj takunka ni wakeramu tsawantin, uwitin\npujusminiaiti.\nAents niísha yajá nunkanam wétasa puja, turuskesh weá, itiurchat chi.cham jurúkchamniaiti.\nChicham Naciones Unidas-num ejéramu aá asamtai.\nTÁMANÁWE EWÉJ\nAents ni nunké akinia asa, tuke nú nunkanam achitkia atiniaiti. Tumaasamtai Ekuatura untri tuké\nyainma atiniaiti.\nAents ni nunke akinia, chikich nunkanam wetaj tau itiurchat amasachminiaiti, tumaitkuish"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "168322673973094588ca7db95a4c77ec",
            "Index": 2,
            "Label": "3",
            "Size": [
                595.0,
                842.0
            ],
            "Text": "chikich nunkanam pujustaj tusa wakera suritkiashtiniaiti.\nTÁMA NÁWE UJÚK\nAeshman natsa, nua natsa ainia aú, pachitsuk ni aents wakeramurijai nuatnaik turuskesh, nuatak\npujusminiaiti. Inkish tura tarimiat aents akusha, chikich aents ARÚTMAM- (Dios) enentaimtin\nakusha, yajania. nunka pachikia akusha, pachitsuk nuatak, nuatnaik ni shuarijiainajánairar\npujusminiaiti. Tura aentsank ajapnaiyataj takusha pachitsuk ajapnayaimnia aíniawai.\nAeshman, nuajai mae wakerunai ajasar nuatnaikiarmin aíniawai. Nua, aeshman imian nuátak,\nnuatnaik pujuschamnia enentaimkiunka turachminiaiti, áyatkish tsanink pujúsminiaiti.\nAents nuatnaik nuwen, uchirin takakuka, irutkamunam, matsatkamunam paan ajasar pujusartiniaiti,\ntuma asamtain Ekuatura untrinkia chicham yajauch akuish pachitsuk ayamrutináwai.\nTÁMA NÁWE TSÉNKENT\nAents ni jeen sumáku asa, ni nérentin atiniaiti. Jeán, aján takakuinkia niniuk atiniaiti,\ntumaitkush matsatkamunmash, initkamunmash chikich aentsjai irunar takákmasaruitkuinkia niniu\naíniawai.\nAentsu jeéncha, twra ajarincha, warín áchat mash niniu asarmatai, aántrar núnka atánkir aents\njurúkchatnuiti tama aárma áwai.\nTÁMA NÁWE YARUSH\nAents pachitsuk ni wakeramun, ánkan enentaimin aátiniati, tura niísha ARÚTMARIN enentaimtin\nárhliniaiti. Tura pachitsuk ni ARÚTMARIN, ni enentai yapajia, ankan pénker pachitsuk pujusmin\naíniawai. Nuna turuiniakuinkia úmas turúskesh paánt ajásar warinkish ARÚTMAN wararsamnia\naíniawai.\nTÁMA NÁWE USÚMTAI\nAents ni enentaimmian, ishamtsuk chikich aetns ainia aún ujaktin ainiawai. Tura aentsank\nchikich aents ainia au, metekrakka enentaimin ainiatsui, tumaitiak itiurchat aents chichaku\nasarmatai, itiurchat amasashtiniaiti. Chicham pénker nekar tuinkish etsérkamu atiniaiti\nishamtsuk.\nTÁMA NÁWE JÍMIAR\nAents maánitsuk pénker pujuinia shiir awajsar yainkiar iruntrar nuamtak pénker pujustiniaiti.\nTurasha aents irunar nuámtak tsanink pujustajtsa nakitia, antrar utsukchatnuiti.\nTÁMA NÁWE JÍMIAR CHIKÍCHIK\nMash aents Ekuatura untri chichame etserkui, umirkatnuitji. Ekuatura untri, aents anaík\ntakákmasta tusa apújsamujai pénker iruntrar takakmastiniaitji.\nAents Ekuaturnum pachitkia asa tuinkish pachiniaik takakmastiniaiti.\nAents ni aentsrijiai, anaik ekentsamu, Ekuatura untri arantuktiniaiti. li aentsri anaikiar\nekemtsami tusarkia, papinium ajaptainiam anaikiar, ekentsamu atiniaiti.\nTÁMA NÁWEJÍMIAR JÍMIAR\nAents mash ankán uyúmatsuk pénker enentaimsar pujusarat tusar, Ekuatura untri ii aentsri\nyaintiniaíti. Chikich nunkanmaya uunt anaikiamu akusha, Ekuatura uuntri pachitsuk yainkiartin\naíniawai.\nTÁMA NÁWE JÍMIAR MENAÍNT\nAents ni takátan wakérak emkéma takakmasminiaiti. Chíkich aents takákmana aentsank niisha métek\niísma atiniaiti. Uchi takákma puja ajápamu akuish tuke ayámrukma atiniaiti.\nAents nuwa, tura aishman akusha chikich aentSjai métek íisma atiniaiti. Aents nakitrar\nmuijkiamu achatnuiti.\nAents ni aijiai métek takákma puja, kuit métek 'akikma atiniaiti. Waras kuitiah achik ni nuwen,\nni aishrin, ni uchirin pushi sumarak, apatkun sumarat ayurat tusar. Ni aentsrijai pénker\nirunar, wárás wariniaksha sumak yuawarat tusar. Nuna Ekuatura uuntri ayamruktiniaiti.\nNi matsatkamurin, ni irutkamurin aents iruntrar, ni nunkén tesawar achikman ayamrumakar pénker\npujúsarat tusar, chicham jurúkmia áwai."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ca40d4a90faa773327bb11c2bc4916d8",
            "Index": 3,
            "Label": "4",
            "Size": [
                595.0,
                842.0
            ],
            "Text": "TÁMA NÁWE JÍMIAR AÍNTlUK\nAentsun tuke takákmas ayamratin tama áwai. Tura tsawant ankán akuish tuke ayamratin aíniawai.\nNi wakéramun takákmasar, ayamratin aíniawai, tura ankántan jusar tuinkish wear ayamratin\naíniawai.\nTÁMA NÁWE JÍMIAR EWÉJ\nAents tsukamtsuk, entsatairincha tuke taku, ni jeé pujutairi ankan pénker pujusartiniaiti.\nSunkúrmaku akusha tsuamatainiam weár tsuakan sumakar tsuamartin aíniawai. Yurumtainiash tuke\ntakáku aártiniaiti. Aentsan aents takatnum ajápamu akuish Ekuatura untrinkia tuke ayamruktin\natiniaiti. Aents tunamar jaákuish, sunkúrmak pujakuish, wajema pujakuish, untach ajas\npujakuish, tura warinkish ni pujamurin eménkakmataish túke ayamrumakma atiniaiti.\nNuwa ajamtin, tura uchi kuir ainiana ausha, pénker yainma atiniaiti. Uchi takusar ajapamu\nakuish, Ekuatura untrin ayámrukma atiniaiti tama aárma áwai.\nTÁMA NÁWE JÍMIAR UJÚK\nUchi kuér ainia aú tuke unuimiatainiam unuimiartin ainiawai. Uchi unuimiartinkia kuitchaiti,\nEkuatur yaimiu asamtai. Uchikia mash tuke unuimiartin aíniawai, Ekuatura untri útsua asamtai.\nAentsan natsasha nuú nankámas unuimiarmin aíniawai. Ninki kakáram ajasar unuimiarartin\naíniawai.\nAents unuimian emtikia, nuú arán nankámaki unuimiaki weán yayáwai. Tura jú aentska tumaki weak\nwarinkish nekaki, pénker chikich aentsjaish irunar amikrnanaiki wetin aíniawai.\nApawach, nukuach ainia aúka, ni uchirin nií wakeramu unuimiarat tusar utsuktin ainiawai.\nTÁMA NÁWE JÍMIAR TSÉNKENT\nAents ni pu]ustinrin, ni nekatairin, iis pénker pujustaj tau tuinkish pachinaik irunar pénker\npujusmij taun útsukma atiniaiti. Tura aents mash iruntrar emkatin enentai achikiar, ará arant\nunuimiarar, emkatin enentai achikiar pujustin aíniawai.\nAents imiatkinia najánan, chikich aents níi najána aitkiash jukichminiaiti, nuna Ekuatura\nuuntri tuke ayamrukma atiniaiti.\nTÁMA NÁWE JÍMIAR YARUSH\nKákaram papi jui aarmaka, mash ju nunkanam pujati tuke umiktiniaitji. Wari Ekuaturnum tura\nyajánunkanam aents tuákar jú papin pénker aáraru asamtai.\nTÁMA NÁWE JÍMIAR USÚMTAI\nAents mash iruntrar ankan pénker enentaimsarpujusarmi tusar, uunt anairamu matskamuham pujuinia\nyainma atiniaiti.\nAents ainia au ankan pénker pujusarmi tusar wakeriniaka, chikich aents ainia aujai\nkajernaitsuk, manitsuk pujusartin aíniawai. Tuma asamtai mash iruntrar métek pujuiniak,\nEkuatura uuntri kákaram papi arman umikiartin ainiawai.\nAents mash ankán pénker pujúsarmij tusar wakeruiniaka, ju kákaram papi arma tuke umikiartin\nainiawai.\nTÁMA MENAINTIU NÁWE\nJu kákaram papi arman nekáwaru asar aents túke umikiartin aíniawai. Aents junanekawar, ankán\npénker pujusarat tusar, uunt chikichkimsar surimkiartiniaiti. Tura chikich aents ainiana ausha\nnunaká surimkiachartin ainiawai. Jú kakaram chicham apipium aarman mash aentstikia umikiartin\nají."
        }
    }
}

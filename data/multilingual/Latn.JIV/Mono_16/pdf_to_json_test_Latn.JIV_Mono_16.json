{
    "MetaData": {
        "Author": null,
        "Creation_Date": 1581468602,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "55a3c4e3a9c0c2f5d866f186ae15da91",
            "Index": 0,
            "Label": "1",
            "Size": [
                595.0,
                842.0
            ],
            "Text": "AENTSU NINIURIN CHICHAME MASHINIU AMIKTIN\nYánkuam 10, 1948 uwítin, Naciones Unidas-num núkap aents tuákar, kákaram\nchichaman amíktinian etsérkaru aíniawai. Jú chichaman yajá nunkanam\naújas nekawar, etsérkar, aujmattsar iniankákiarat tusar najánawaru\naíniawai. Tura aentsank. uchi unuimiainiana ausha, aentsu chichame\nétserkamuana aún achikiar aujsar, unuimiarar nekawar nii pujamuri\numintikiarat tusar. Tura aentsank yajá nunka tepakmanumash mash jú papin\nnekawar, etsérkar, paán ajásma atí tusar. Tuma asamtai nukap aents\ntuakar, jú chichaman yajá nunka. etserkamu atí tusar ejéraru aíniawai.\nJUÁRMA\nAents yajauch chichaman waintsuk ankán pénker pujustin aíniawai. Yajá\nnunkanam . aentsu chichame etsérkamu mashi paárlt ajástin aíniawai.\nShuar chíkich aentsjaish nuamtak métekkrak iísma atin aíniawai.\nAentsu chichame pénker etsérkachma, nekáchma asamtai, shuar wishikkramu,\nasútiamu, eméskamu, awáttramu, yajaúch amákma aíniawai. Tuma asamtai\nyamaikia ukúnma aí aents nuámtak nunkanam pénker asutiachma, waíttcha\npujúsat tamaiti.\nAents yajauch nétse aínis enentaimin, aentsu chichame mashiniu amiktin,\nkákaram papinium aárma arantukma tama awai.\nYajá nunka tepakmanumash ii shuarijiaish pénker nekaniar, arántunaikiar\npujustin tamaiti.\nNaciones Unidas-num aents anaikiamu ainia aú iruntrar, aents métekrak\narmí tusar papínium aárar útsukaruiti. Aentsan aishman, nuajaish métek\nemkiar, takakmakiar, weenak, ankan penker pujusarat pujusarti tiaruiti.\nYaja nunkania ainiana au, Naciones Unidas-num irunar chichaman juki\nwenana aú, yaintai tiaru ainiawai. Shuara chichame mashi nekáwar\namikiarat tiaruiti.\nAentsu chichame mashiniu amiktin, papinium paánt kákaram aárma asamtai,\nmash nekawar amikiartitiaruiti.\nMASH AENTS TUÁKAR AÚJMATISAMU\nJúna étsereawai\nAentsu Niniurin Chichame Mashiniu Amiktin\nAentsu chichame mashiniu amíktin etsérkamu asamtai, Naciones Unidas-num\naents irutkamunmania, mátsatkamunmania tuákar, jú chicham pénkér\namikiarat tusaraujmatsar etsérkaru aíniawai. Ashi aents takakmainiana\nausha ju chicnaman nekáwar unuiniaki, etsérkiar weénawai. Kákaram\nchicham aárman, ju nunkanam tura yajá nunkanmash arantukar amikiarat\ntimiaiti.\nTÁMA CHIKÍCHIK\nAents yajá nunkanam akínia asamtaish, metekrak ainiaji. Tumasha ni"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ae0145b8b263199a0a9ca6d3a3504d08",
            "Index": 1,
            "Label": "2",
            "Size": [
                595.0,
                842.0
            ],
            "Text": "chichamenka tuke amiktin aíniawai. Ni iniakmamuri, ní chichamejaituke\naniakmamsar chichakartin aíniawai. Tuma asamtai aents mash nekawar,\npenker metekrak, nuamtak wará warat shiir pujusarmi tusar aárma awai.\nTÁMA JÍMIAR\nMash nunkanmania aents matsatka aínia aú,jú papi kákaram aarma, nii\namikiartin tama etsérkamuiti. Tura nua, aishmankash, nii chíkich yuúsrin\ntakakiatsha; yajá nunkanmania áchitkiaitiat, chikich aentsjaish apatkar\niyamka metekrat ainiaji. Aents chíkich aentsjai páchitkiaitiat, niisha\nkuitia takakchaitiat, turuskesh takakuitiat, yajá nunkanam\nakiniaitkiusha chikich aetnsjaish métekrak aíniawai. Tuma asamtai aents\nnisha iirka akush juú nunkanam pujátikia, penker pujúsar, kákaram papí\naárma ána aún tukeumiktiniaitji.\nNunisan aents mash nunkanam niisha pujuinia ausha, ni uúntrin umirin\nasar, maánitsuk, ankán penker pujusarat tusar jú papí aarman\numikiartinaiti.\nTÁMA MENAÍNT\nAents niisha yajania akusha tuke jú papinkia amiktin aíniawai. Tura\npénker ankan pujustin, kajernaitsuk, awatnaitsuk pujusartin aíniawai.\nTÁMA AÍNTIUK\nAents tí iniátai, waítkiatia, tií takákmaritiktai, aents surútai,\naíniana aúka najashtin tama kákaram papi aárma awai. Tura aents niísha\npénker puja anánkar, yajá nunkanam jukír surúkchatnuiti. Tura shuará\nmuúke tsupikiar surukchatnuiti.\nTÁMA EWEJ\nAents aínia au nánkamsar awattrashtiniaiti. Tura waítkiasar\napújsashtiniaiti. Tura chíkich shuar tunamaru aínia ausha wishikrar,\nusúkiar, misú ukuinkiar natsánmai ekamsachminiaiti.\nTÁMA UJÚK\nAents chíkich ainia au, waitmenmai amajainia wainkiurkia uunt ainia au\nwárik ujákartiniaitji. Kákaram chichamjai asutiawarat tusar, tura nuyá\nayampruktin awai.\nTÁMA TSÉNKENT\nKákaram chicha m juamunmaka, aents mash métek akiniawaru asamtai\nyaimkiartiniaiti. Aentsu awátin, waitmenmai amajainiakuinkia uúnt\nanaikiamu élinia aú, jú chichaman uminiachkui asútiamu aártiniaiti.\nAents chíkich aentsun, kajéreak shainch iís ajakuinkia; wijiainkia\nmetékchaitme takuish; aentstikia chíkich aentsjaish métek asar\nayamrumaktiniaitji.\nTÁMA YARÚSH\nMash aents amia aú, kákaram chicham .iwiartainiam, waúmak\nyaimiainiachkuinkia, aents kajértsuk, kakáram chichaman umikiarat tusar"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "796174f14d587db9117d98f671b1a32d",
            "Index": 2,
            "Label": "3",
            "Size": [
                595.0,
                842.0
            ],
            "Text": "yainkiartiniaitji.\nTÁMA USÚMTAI\nAents nánkamas weka wainkiursha, aántar achikiar sepunam\nenkeachminiaiti. Tura nánkamsar nií nunkénia, nií mátsatkamurinia yajá\nnunkanam jukishtiniaiti.\nTÁMA NÁWE\nChíkich aents akuisha, kákaramchichamjainkia metékkrakainiawai. Tuma\nasamtai aents nankamsarkia sepunam enkeachminiaiti. Tura nankamsarkia ni\nmatsatkamurinia, irutkamurinia enkémar yajá nunkanam jukichminiaiti.\nTÁMA NÁWE CHIKÍCHIK\nAents chíkich aentsun antar kasámka wainkidchiat, waúrkir kasarrikayi\ntichatnuitji. Kasámka wainkia asarkia, aents uúnt anaikiamu ekétu\nujaktiniaitji. Chíkich aents umitmakun, nií aentsri iniamrasha\naminiaiti. Núna pénker nekamí tusar áya úntak unták iruntrar iwiaratin\naíniawai. Tura nii shuari ii chichamejai chicharak ayamrakuinkia\nanturkatin aíniawai.\nEkuatura uuntri kákaram papi aárma iisar umikiartin aíniawai. Aents\ntunaku, nu papijiai sepunam urútma nantua pujustata, kuitniasha urútmana\nakikmaktinait tusar nu chicham pénker nekatin aín.iawai. Ekuatura uuntri\nkákaram papi aárma, aents umitsuk nankamas nukap tsawant .sepunam\nenkeachminiaiti, aentsank nánkamsar núkap kuit akikmakta tusarkia aents\nanankashtiniaiti.\nTÁMA NÁWE JÍMIAR\nAents aántar, chikich shuaran jeén nankamas waniachminiaiti. Tura\naentsan ántar níi jeén enkéma nií imiatkinrin takaschatnuiti, tura\nentrar waintiuar awatchatnuiti. Tura tsanumashtiniaiti. Aentsank waít\nchichamnasha etsérkenikia wekaishtinaiti. Nuna tura Ekuatura untri\nwainkiunka kákaram chichanijai jú aentsun asútiatnuiti.\nTÁMA NÁWE MENAÍNT\nShuar nánkamas ni nunkenchu wekasashtiniaiti. Tura aents tui\npujustiniait nunasha ninki wakeruk jui pujustatjai titiniaiti.\nAents ni nunkenia jinki, yaja nunkanam pachitsuk weminiaiti. Tura nú\naents, ni nunke waketkitiaj takunka, uyumatsuk waketkitnuiti.\nTÁMA NÁWE AÍNTlUK\nAents aínia au nankamas chíkich aents kajerkamka, ni nunkenia jinki\nchikich nunkanam pachitsuk weminiaiti. Jú aentska yajá nunkanam pujústaj\ntakunka ni wakeramu tsawantin, uwitin pujusminiaiti.\nAents niísha yajá nunkanam wétasa puja, turuskesh weá, itiurchat\nchi.cham jurúkchamniaiti. Chicham Naciones Unidas-num ejéramu aá\nasamtai."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a00b7d51c0b9e4fec5050c5227a56b5a",
            "Index": 3,
            "Label": "4",
            "Size": [
                595.0,
                842.0
            ],
            "Text": "TÁMANÁWE EWÉJ\nAents ni nunké akinia asa, tuke nú nunkanam achitkia atiniaiti.\nTumaasamtai Ekuatura untri tuké yainma atiniaiti.\nAents ni nunke akinia, chikich nunkanam wetaj tau itiurchat\namasachminiaiti, tumaitkuish chikich nunkanam pujustaj tusa wakera\nsuritkiashtiniaiti.\nTÁMA NÁWE UJÚK\nAeshman natsa, nua natsa ainia aú, pachitsuk ni aents wakeramurijai\nnuatnaik turuskesh, nuatak pujusminiaiti. Inkish tura tarimiat aents\nakusha, chikich aents ARÚTMAM- (Dios) enentaimtin akusha, yajania. nunka\npachikia akusha, pachitsuk nuatak, nuatnaik ni shuarijiainajánairar\npujusminiaiti. Tura aentsank ajapnaiyataj takusha pachitsuk\najapnayaimnia aíniawai.\nAeshman, nuajai mae wakerunai ajasar nuatnaikiarmin aíniawai. Nua,\naeshman imian nuátak, nuatnaik pujuschamnia enentaimkiunka\nturachminiaiti, áyatkish tsanink pujúsminiaiti.\nAents nuatnaik nuwen, uchirin takakuka, irutkamunam, matsatkamunam paan\najasar pujusartiniaiti, tuma asamtain Ekuatura untrinkia chicham yajauch\nakuish pachitsuk ayamrutináwai.\nTÁMA NÁWE TSÉNKENT\nAents ni jeen sumáku asa, ni nérentin atiniaiti. Jeán, aján takakuinkia\nniniuk atiniaiti, tumaitkush matsatkamunmash, initkamunmash chikich\naentsjai irunar takákmasaruitkuinkia niniu aíniawai.\nAentsu jeéncha, twra ajarincha, warín áchat mash niniu asarmatai,\naántrar núnka atánkir aents jurúkchatnuiti tama aárma áwai.\nTÁMA NÁWE YARUSH\nAents pachitsuk ni wakeramun, ánkan enentaimin aátiniati, tura niísha\nARÚTMARIN enentaimtin árhliniaiti. Tura pachitsuk ni ARÚTMARIN, ni\nenentai yapajia, ankan pénker pachitsuk pujusmin aíniawai. Nuna\nturuiniakuinkia úmas turúskesh paánt ajásar warinkish ARÚTMAN\nwararsamnia aíniawai.\nTÁMA NÁWE USÚMTAI\nAents ni enentaimmian, ishamtsuk chikich aetns ainia aún ujaktin\nainiawai. Tura aentsank chikich aents ainia au, metekrakka enentaimin\nainiatsui, tumaitiak itiurchat aents chichaku asarmatai, itiurchat\namasashtiniaiti. Chicham pénker nekar tuinkish etsérkamu atiniaiti\nishamtsuk.\nTÁMA NÁWE JÍMIAR\nAents maánitsuk pénker pujuinia shiir awajsar yainkiar iruntrar nuamtak\npénker pujustiniaiti."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9c2e875e3b452f654380f9c98cb6d19d",
            "Index": 4,
            "Label": "5",
            "Size": [
                595.0,
                842.0
            ],
            "Text": "Turasha aents irunar nuámtak tsanink pujustajtsa nakitia, antrar\nutsukchatnuiti.\nTÁMA NÁWE JÍMIAR CHIKÍCHIK\nMash aents Ekuatura untri chichame etserkui, umirkatnuitji. Ekuatura\nuntri, aents anaík takákmasta tusa apújsamujai pénker iruntrar\ntakakmastiniaitji.\nAents Ekuaturnum pachitkia asa tuinkish pachiniaik takakmastiniaiti.\nAents ni aentsrijiai, anaik ekentsamu, Ekuatura untri arantuktiniaiti.\nli aentsri anaikiar ekemtsami tusarkia, papinium ajaptainiam anaikiar,\nekentsamu atiniaiti.\nTÁMA NÁWEJÍMIAR JÍMIAR\nAents mash ankán uyúmatsuk pénker enentaimsar pujusarat tusar, Ekuatura\nuntri ii aentsri yaintiniaíti. Chikich nunkanmaya uunt anaikiamu akusha,\nEkuatura uuntri pachitsuk yainkiartin aíniawai.\nTÁMA NÁWE JÍMIAR MENAÍNT\nAents ni takátan wakérak emkéma takakmasminiaiti. Chíkich aents\ntakákmana aentsank niisha métek iísma atiniaiti. Uchi takákma puja\najápamu akuish tuke ayámrukma atiniaiti.\nAents nuwa, tura aishman akusha chikich aentSjai métek íisma atiniaiti.\nAents nakitrar muijkiamu achatnuiti.\nAents ni aijiai métek takákma puja,\nkuitiah achik ni nuwen, ni aishrin,\nsumarat ayurat tusar. Ni aentsrijai\nsumak yuawarat tusar. Nuna Ekuatura\nkuit métek 'akikma atiniaiti. Waras\nni uchirin pushi sumarak, apatkun\npénker irunar, wárás wariniaksha\nuuntri ayamruktiniaiti.\nNi matsatkamurin, ni irutkamurin aents iruntrar, ni nunkén tesawar\nachikman ayamrumakar pénker pujúsarat tusar, chicham jurúkmia áwai.\nTÁMA NÁWE JÍMIAR AÍNTlUK\nAentsun tuke takákmas ayamratin tama áwai. Tura tsawant ankán akuish\ntuke ayamratin aíniawai. Ni wakéramun takákmasar, ayamratin aíniawai,\ntura ankántan jusar tuinkish wear ayamratin aíniawai.\nTÁMA NÁWE JÍMIAR EWÉJ\nAents tsukamtsuk, entsatairincha tuke taku, ni jeé pujutairi ankan\npénker pujusartiniaiti. Sunkúrmaku akusha tsuamatainiam weár tsuakan\nsumakar tsuamartin aíniawai. Yurumtainiash tuke takáku aártiniaiti.\nAentsan aents takatnum ajápamu akuish Ekuatura untrinkia tuke ayamruktin\natiniaiti. Aents tunamar jaákuish, sunkúrmak pujakuish, wajema\npujakuish, untach ajas pujakuish, tura warinkish ni pujamurin\neménkakmataish túke ayamrumakma atiniaiti.\nNuwa ajamtin, tura uchi kuir ainiana ausha, pénker yainma atiniaiti.\nUchi takusar ajapamu akuish, Ekuatura untrin ayámrukma atiniaiti tama"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "529862e51f4006c4da009021f161afbf",
            "Index": 5,
            "Label": "6",
            "Size": [
                595.0,
                842.0
            ],
            "Text": "aárma áwai.\nTÁMA NÁWE JÍMIAR UJÚK\nUchi kuér ainia aú tuke unuimiatainiam unuimiartin ainiawai. Uchi\nunuimiartinkia kuitchaiti, Ekuatur yaimiu asamtai. Uchikia mash tuke\nunuimiartin aíniawai, Ekuatura untri útsua asamtai. Aentsan natsasha nuú\nnankámas unuimiarmin aíniawai. Ninki kakáram ajasar unuimiarartin\naíniawai.\nAents unuimian emtikia, nuú arán nankámaki unuimiaki weán yayáwai. Tura\njú aentska tumaki weak warinkish nekaki, pénker chikich aentsjaish\nirunar amikrnanaiki wetin aíniawai.\nApawach, nukuach ainia aúka, ni uchirin nií wakeramu unuimiarat tusar\nutsuktin ainiawai.\nTÁMA NÁWE JÍMIAR TSÉNKENT\nAents ni pu]ustinrin, ni nekatairin, iis pénker pujustaj tau tuinkish\npachinaik irunar pénker pujusmij taun útsukma atiniaiti. Tura aents mash\niruntrar emkatin enentai achikiar, ará arant unuimiarar, emkatin enentai\nachikiar pujustin aíniawai.\nAents imiatkinia najánan, chikich aents níi najána aitkiash\njukichminiaiti, nuna Ekuatura uuntri tuke ayamrukma atiniaiti.\nTÁMA NÁWE JÍMIAR YARUSH\nKákaram papi jui aarmaka, mash ju nunkanam pujati tuke umiktiniaitji.\nWari Ekuaturnum tura yajánunkanam aents tuákar jú papin pénker aáraru\nasamtai.\nTÁMA NÁWE JÍMIAR USÚMTAI\nAents mash iruntrar ankan pénker enentaimsarpujusarmi tusar, uunt\nanairamu matskamuham pujuinia yainma atiniaiti.\nAents ainia au ankan pénker pujusarmi tusar wakeriniaka, chikich aents\nainia aujai kajernaitsuk, manitsuk pujusartin aíniawai. Tuma asamtai\nmash iruntrar métek pujuiniak, Ekuatura uuntri kákaram papi arman\numikiartin ainiawai.\nAents mash ankán pénker pujúsarmij tusar wakeruiniaka, ju kákaram papi\narma tuke umikiartin ainiawai.\nTÁMA MENAINTIU NÁWE\nJu kákaram papi arman nekáwaru asar aents túke umikiartin aíniawai.\nAents junanekawar, ankán pénker pujusarat tusar, uunt chikichkimsar\nsurimkiartiniaiti. Tura chikich aents ainiana ausha nunaká\nsurimkiachartin ainiawai. Jú kakaram chicham apipium aarman mash\naentstikia umikiartin ají."
        }
    }
}

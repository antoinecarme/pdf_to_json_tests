{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466617,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Assalammualaikum meunan ulon kheun wate bie saleum meurumpok gata wa alaikum salam balaih gata kheun geutanyoe taseunyom rumeh\nlagoina lon puphon lajue meukeusud ulon keunoe ulon tron meurumpok gata lon peutrok haba suai paleng phon Peunyataan Umum Hak\u2010Hak\nAsasi Manusia. Tiep ureung lahee dengon hak\u2010hak drou kareuna geutanyo bangsa manusia hak\u2010hak muteulak nyang saban keu barangso jih,\nlon ngon gata droe sama mulia Peusyarikatan Bangsa\u2010Bangsa (PBB) kana \u201ckomitmen\u201d meunan keuh dikheun lee awak lua dijunjong diseu\u2010on\ndilindong dipeutheun peunyuloh ureung haroik merdeka. Pane \u201ckomitmen\u201d bak awai phon, puteh licen lon neulop sion\u2010on Piagam\nPeusyarikatan Bangsa\u2010Bangsa di sinan dikheun keuyakinan geutanyoe bandum keu nyan hai adun Hak Asasi Manusia. Cempala kuneng jipoue\nue baroh cicem ceudaih jroh ceungklak lagoina uroue ka beungoh janji ka putoih mat bak kukoih Hak Asasi Manusia.\nPEUNYATAAN UMUM TEUNTANG HAK ASASI MANUSIA\nMukadimah\nTa bileung\u2010bileung ranub lam puan han tok deulapan di dalam raga ta timang\u2010timang Peunyataan Umum nyan na tujoh bilangan paleng utama;\nTeuseubot bak phon \u201cmartabat alamiah\u201d hak nyang pantaih makheulok manusia hak\u2010hak nyang saban dan muteulak sah teumpat teumeuduk\n\u201ckemerdekaan, keadilan, perdamaian dunia\u201d;\nSuai kedua nyang ditimang\u2010timang dipandang hana yum oreung abeihna leu that buet awak nyan lagee binatang beungeh meuradang hatee\nmanusia;\nRasa teumakot tiep uroue sabee udep ngon matee hana leu bida hoe hoe nyang tajak hana bebah lee sang donya nyoe ka akhee tamong neuraka\nmeubacut na yum di nyawong ureung peupeu meulinteung dilaboih saja nyang keuh seubab nyan hai teungku piyeung seurata ureung haroik\nmerdeka;\nSuai neumboi lhee cuba timang lom atoe ngon hukom hak asasi manusia nyang keuh cara peuteunang kaom liwat Peusyarikatan Bangsa\u2010\nBangsa keupeut diseubut peukong hubongan ngon dan rakan di leu neugara nyang keulimong, kheun Piagam nyan peuyakin bandum keu hak\nasasi manusia nyang keulimong, haroih tapeutrang hak\u2010hak geutanyoe bek teuk meucawoe meuraba\u2010raba;\nSuai martabat hareukat umat nyoe hak seunaroe bandum manusia inong ngon agam duek bak saree jeut mangat tapikee keumajuan beusama\nudep leubeh get keu seurata ulee supaya bek meupakee seusama syedara;\nSuai keunam bandum seupakat dong bak rapat deungon PBB bandum bangsa suara ka bulat junjong that\u2010that hak asasi nyang keutujoh, bak\nmuphom beuthat leubeh meukarat bebah merdeka nyang paleng peunteng bah peuteupat cara peuseulamat janji nyang kana jinoe meulangkah\nke\nPeunyataan Umum Majeulih Umum\nPeusyarikatan Bangsa\u2010Bangsa",
            "Image": "606a9bc9851fb9636df3287fe777da32"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "suai nyang ka kayem ta kheun\u2010kheun hak asasi bandum umat manusia Peunyataan Umum nyan keu ukoran umum keu tiep\u2010tiep bangsa seugala\nneugara nyoe tamuphom Peunyataan nyan dum jeut tasuson sion\u2010on bandum reuncana nyang diseubut\u2010seubut nibak phon\u2010phon tabie keu kaom\najaran ngon didekan nyata deungon nyan geutanyoe maken tamuphom hak\u2010hak kaom keu bebah merdeka lom nibak nyan peureulee leubeh\ntapeumaju leubeh tapeumeuseuhue dari nyang ka ka leubeh dimuphom le kaom, leubeh diakue takheun ibarat lampue dalam geulita.\nPasai 1\nBandum manusia lahee bebah merdeka deungon hak ngon martabat nyang sama. Ngon akai taseumikee, ngon atee tameurasa bandum\ngeutanyoe lagee syedara.\nPasai 2\nTiep ureung na hak saban bandum bebah lam grak, bebah lam bicara meunan keuh dikheun lam Peunyataan Umum Peureulee that\u2010that tapham\nwahee syedara Peunyataan PBB nyan hana keucualie rupa ngon hie, puteh ngon itam inong ngon agam, brok ngon tarie dipandang sahie uroe\nngon malam.\nBasa, agama, sukee ngon bangsa hana dipeubida, meunan cit sikap politek pangkat, hak milek, gasien ngon kaya dipandang seurupa, wahai\npocut adek keududukan politek, hukom nangroe ureung sidroe\u2010droe (merdeka, jajahan, atawa seuteungoh jajahan) hame ditilek dan disidek,\nhanjeut dihiroe duek bak sajan, dong pieh bak saban.\nPasai 3\nUreung droe\u2010droe bak jameun jinoe hanjeut boh atoe keu ureung lingka kareuna na hak udeep droe di dalam donya hame tapeukarue wahee\nsyeedara.\nPasai 4\nHana sidroe ureung bak jameun jinoe jeut boh atoe keu ureung lingka (tapeubudak, taprah, tajajah, tapeurugoe) buet nyan dilarang jinoe ngon\nteuma.\nPasai 5\nTan sidroe ureung patot tasiksa jeut tadeura peuturot palak atawa tahukom ban\u2010ban na hawa atawa tahina ban\u2010ban na galak.\nPasai 6\nTiep\u2010tiep ureung cit na hak droe na hak meungakue di likeu hukom tapeulaku ureung nyan sebagoe pribadi dro hanjeut beurangsoe tapubuet\nkon\u2010kon.\nPasai 7",
            "Image": "83b2ea6115fe59b4d5d145fb11eb1903"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Tiep ureung saban bak mata hukom salah ngon beuna ta kalon teuma tiep ureung na hak lindongan hukom tan na bida deungon laen manusia.\nPatot hai rakan tanyoe tapuphom hanjeut hai ampon tapeubida\u2010bida jelaih nyan meuneuntang Peunyataan Umum Teuntang Hak\u2010Hak Asasi\nManusia.\nPasai 8\nTiep ureung na hak teurimong nyan le ureung carong dikheun \u201cpemulihan efektif\u201d dari nyang diseubut \u201cpengadilan nasional yang kompeten\u201d\nyakni keu seugala tindakan nyang meulangga \u201chak\u2010hak fundamental\u201d nyang dijok ke gob nyan le undang\u2010undang dasa atawa hukom.\nPasai 9\nHana sidroe ureung hai cutwa inseun jeut ban seuwenang\u2010wenang didrop ngon ditheun atawa diboh dipeuaseng di uteun di rimba atawa dengan\nlaen cara nyang tak semeuna\u2010meuna.\nPasai 10\nBandum ureung, hai teungku raja ateuh peuradilan na saban hak peuradilan nyang adee ngon teubuka lee peungadilan bebah hana meumihak.\nPasai 11\nBarangasoe didakwa lee hukom hanjeut hai kaom tapeugah salah preh dilee peungadilan teubuka peugot putosan deungon jaminan jeulah\npeungadilan bebah.\nHana sidroe ureung jeut tapeusalah yoh goh jeulah meulangga hukom Seubab salah ngon beuna goh lom sah yoh goh diputoih lee tuanku\nhakim.\nPasai 12\nHukom nasional dan internasional pieh dipeugah hanjeut kheun salah watee buet nyan teujadi hanjeut peubeurat hukoman si salah dari nyang\nharoih teujadi hai teungku sidi.\nPasai 13\nTiep\u2010tiep ureung na hak dijak hoe\u2010hoe nyang galak bandum ureung na hak, hai cut adoe taduek lam bataih\u2010bataih saboh nanggroe.\nTiep\u2010tiep ureung nak hak droe pinah dari saboih nanggroe u laen nanggroe teumasok nanggroe jieh keudroe dan wo teuma u nanggro droe.\nPasai 14\nBandum ureung deungon niet droe na hak weh u rantoe mita suaka nyang keuh cara wahei samlakoe tapeuplueng droe dari hukom rimba.\nBek tapeusaban wahei nyak awan ngon peunjahat kon politek nyang dipeuplueng droe atawa buet ngon tindakan nyang meulawan dasa ngon",
            "Image": "705062470b1941cbced0b72368e494ae"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "tujuan PBB bunoe.\nPasai 15\nTiep ureung na hak maseng\u2010maseng droe meugantoe nanggroe pat nyang suka meunan kheun PBB wahee pang nanggroe teuntang gantoe\nmeugantoe warga neugara.\nHana barangsoe ban mangat asoe droe peubateu hak warga neugara ureung sidroe\u2010droe atawa ban\u2010ban galak peutulak hak ureung nyang\nmeuganto warga neugara lagee pinah seung.\nPasai 16\nMeunyoe ban bandum galak bok rambot hana lee lagot kuneng boh langsat meunyoe inong ngon agam umue jih ka cot beudoh hai rakan\nmeukawen leugat agam atawa inong kana hak jih hak meunikah ngon meukeuluarga. Hak meukawen ngon meuchree pih hana pandang bangsa,\nwarga neugara ngon agama.\nOreung nyang meukawen, hai puteh licen ta kheun mungken ngon pilihan droe lintoe ngon dara baroe peujatoh pilihan han jeut jitham lee\nbarangsoe.\nAyah, ma ngon aneuk\u2010aneuk, nyoe na meunan takheun, hai aneuk teungku di barat saboh keusatuan alamiah masyarakat nyang mendasa,\nbandum na lindongan dari negara ngon masyarakat.\nPasai 17\nNa hak ateuh atra bagi tiep\u2010tiep ureung sidroe\u2010droe atawa beusama han jeut dipeukarue le sidroe\u2010droe ureung.\nBandum geutanyoe bebah tapeumeugah peuteubit peundapat hansoe jeut ceugah informasi ngon asoe pikeran bebah ta mita bebah teurimong\nngon tapeutrok tan bataih wilayah.\nPasai 18\nTiep ureung na hak, wahei nyak intan ateuh kebeubasan pikeran, agama ngon atee nuranie teumasok meuganto agama atawa kepeucayaan\nmeunan keuh dipeupham lee Peunyataan Umum PBB supaya meusampo, wahee samlako ajaran nyan haroih tapeuaja, tapeubuet, tapeutaat,\nsidroe\u2010droe atawa beusama, di likeu umum atawa sidroe\u2010droe ngon beurangsoe.\nPasai 19\nBandum geutanyoe bebah tapeumeugah bebah tasanggah, bebah tapeunyoe hana sidroe ureung jit diceugah peu\u2010peu nyang tapeugah ban saban\nuroe mita, teurimong ngon peutrok informasi dan asoe pikeran, pieh hanjeut soe tham pieh bebah tangeui tiep media hana batasan di dalam\nnanggroe atawa lua rantoe.",
            "Image": "aa556ec5e0f463fb9c20bcd335648817"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Pasai 20\nTanyoe pieh na hak meusapat\u2010sapat ta peuduek rapat ta peugah haba hanjeut soe ceugah han jeut soe umpat hanjeut soe na tham ngon cara\npaksa.\nNa hak bak tanyoe beudong kumpolan meukawan\u2010kawan ikot peumilu han jeut soe paksa ikot kumpolan geutanyoe bebah that\u2010that bak\ntameuikue.\nPasai 21\nIkot peumilu langsung ngon bebah pileh wakilah nyang tapeucaya bek salah pileh awak wakilah bacut meusalah pileh nyang buya.\nMeunang ngon taloe kon masalah jujoe ngon ade paleng utama na hak taturot lam pameurintah meunyoe nyoe ceudah pimpen neugara.\nNyang hanjeut tatulak keuheundak rakyat lam bandum teumpat lam kuasa neugara keuheundak rakyat haruih peuteugah peundapat liwat\npeumilu nyang jujoe, adee, bebah, rahasia peumilu meuseuti murnie ngon teutap umum, seudeurajat, bebah ngon rahsia jeut cih ngon cara laen\nnyang sama mantap tapi nyang peunteng bebah ngon rahsia.\nPasai 22\nTiep ureung, seubagoe warga masyarakat na hak ateuh jaminan sosiai nyang utama oreung nyang paleng meukarat bek tok dimita hareukat\ndeungon meugadee nyang bandum peureulee demi martabat droe sidroe pribadi nyang timoh bebah merdeka rot useuha\u2010useuha lam nanggroe\nngon lua rantoe nyang diuroih ngon sumber daya tiep neugara.\nPasai 23\nTiep ureung na hak ateuh buet useuha bebah dipileh peu nyang jieh suka jieh pieh na hak ateuh syarat\u2010syarat buet nyang adee seureuta hak\nlindongan dari peunganggoran.\nTiep\u2010tiep ureung, hai agam meutuah, hanjeut na diskriminasi dalam hai upah keu buet yang saban, beurat ngon ringan inong ngon agam\nhanjeut na bida.\nTiep ureung keureuja na hak keu upah nyang adee dan meu\u2010untong, nyang ka jeulah nyang na jamenan udeep, nyang na martabat na lindongan\nsosiai, keu dro ngon keurabat.\nTiep ureung na hak peudong kumpolan dan tamong syarikat\u2010syarikat seukeureuja nyang na nyan keuh cara peulindong droe dari kaom majikan\nnyang seuwenang\u2010wenang.\nPasai 24\nUreung keureuja kon budak dolat nyang patoh bulat bak tuanku raja tanyo pieh na hak tameusyarikat keu tameumupakat ke seujahteura.",
            "Image": "194f8e366b00cc567a649025d1837cc3"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Pasai 25\nTiep ureung na hak ke tarap udeep jroh na jaminan keusehatan ke droe ngon aneuk binoe teumasok hak keu ie ngon bue, pakaian ngon rumoh\nkeusejahteraan ngon jaminan sosiai haruih dihiroe jaminan pieh beuna ke awak menganggoe yang saket ngon cacat, trep ngon baroe nyang\njanda\u2010janda ngon lanjot usia seureuta kaom nyang kureung beulanja.\nMa ngon aneuk bek meutangilang bak na beureujang rawatan ngon bantuan bandum aneuk, teumasok nyang lahee hareum jaminan sosiai\nneugara haroih na keu awak nyan.\nPasai 26\nHak tiep aneuk tamong sikula, wahee ya ayah nyang hana biaya, paleng ubit sikula rendah peundidikan reundah meuseuti peuwajib supaya tiep\naneuk sikula teureutib. Peundidikan teukeunik ngon jurusan haroih jeulah haruih teupeuhah luah keu ureung lingka meunan cit lom\npeundidekan tenggi haroih cit keu ureung lingka sama seukali.\nPeundidekan meuseuti peukeumang pribadi dan peukong peunghargaan hak asasi \u201cKebebesan fundamental\u201d bek hana taturi bandum nyan\nsaban peunteng lagee bue ngon ie.\nAneuk miet lagee ie biet ngon bue puteh suci murni lagee kertah goh teutuleh oreungtua, inong ngon agam, wajeb tapham awak nyan haroih\ndibimbeng watee pileh peundidekan.\nPasai 27\nNyoe na sikula oreung jeut ceudah carong dipeugah seugala rupa seubab nyan peureule na keubebasan peukeumang ileume ngon keubudayaan.\nNyang hana mudah ta cipta karya karya ileumee, seuni, sastra ngon budaya uleh seubab nyan peureule lindongan karya ilmiah, seuni, sasteura\nngon budaya.\nPasai 28\nTiep\u2010tiep ureung na hak ateuh saboih tatanan, sosia ngon internasiona, meunan bak tapham lam tatanan nyan, hak\u2010hak dan keubebasan lam\nPeunyataan nyo, peureulee teulaksana peunoh bak sajan.\nPasai 29\nTiep\u2010tiep ureung, hai bungong kareung na keuwajiban keu masyarakat luah masyarakat teumpat tiep\u2010tiep ureung peukeumang keupribadian\nngon hana batah.\nTiep\u2010tiep ureung na hak ngon keubebasan lam tapeujalan, meunan peureulee takheun tiep ureung haruih tundok keu batasan\u2010batasan yakni\nundang\u2010undang ngon peuraturan tujuan undang\u2010undang, taakue, tapeuhormat hak ngon keubebasan ureung laen, dan keu tapeujalan syarat\u2010\nsyarat nyang adee lam akhlak, keutertiban, dan keseujehteraan umum lam masyarakat demokratis.",
            "Image": "cebec638d739c8bc19a9ff61c37f9a59"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Hak ngon kebebasan nyan, hai nyak bintang sama seukali hanjeut meuteuntang ngon tujuan dan prinsep\u2010prinsep Peusyarikatan Bangsa\u2010Bangsa.\nPasai 30\nHan jeut na saboih dalam Peunyataan nyoe ta peusalah tafsee, hai bungong padee yakni meupeujok hak keu saboh neugara, keulompok atawa\nureung si droe\u2010droe. Yakni hak teulibat lam tiep keugiatan nyang meukeusud meupeurusak hak\u2010hak ngon keubebasan nyang na dalam\nPeunyataan nyoe salah tafsee nyan hanjeut na beu ubee ujung padee.",
            "Image": "b2a60d2ec1b206013b95c58a78cf1987"
        }
    }
}

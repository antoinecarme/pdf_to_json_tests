{
    "MetaData": {
        "Author": null,
        "Creation_Date": 1581466802,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "fa24549c957435c43f0853568c7b270d",
            "Index": 0,
            "Label": "1",
            "Size": [
                595.0,
                842.0
            ],
            "Text": "Assalammualaikum meunan ulon kheun wate bie saleum meurumpok gata wa alaikum salam\nbalaih gata kheun geutanyoe taseunyom rumeh lagoina lon puphon lajue meukeusud ulon\nkeunoe ulon tron meurumpok gata lon peutrok haba suai paleng phon Peunyataan Umum Hak‐\nHak Asasi Manusia. Tiep ureung lahee dengon hak‐hak drou kareuna geutanyo bangsa\nmanusia hak‐hak muteulak nyang saban keu barangso jih, lon ngon gata droe sama mulia\nPeusyarikatan Bangsa‐Bangsa (PBB) kana “komitmen” meunan keuh dikheun lee awak lua\ndijunjong diseu‐on dilindong dipeutheun peunyuloh ureung haroik merdeka. Pane\n“komitmen” bak awai phon, puteh licen lon neulop sion‐on Piagam Peusyarikatan\nBangsa‐Bangsa di sinan dikheun keuyakinan geutanyoe bandum keu nyan hai adun Hak Asasi\nManusia. Cempala kuneng jipoue ue baroh cicem ceudaih jroh ceungklak lagoina uroue ka\nbeungoh janji ka putoih mat bak kukoih Hak Asasi Manusia.\nPEUNYATAAN UMUM TEUNTANG HAK ASASI MANUSIA\nMukadimah\nTa bileung‐bileung ranub lam puan han tok deulapan di dalam raga ta timang‐timang\nPeunyataan Umum nyan na tujoh bilangan paleng utama;\nTeuseubot bak phon “martabat alamiah” hak nyang pantaih makheulok manusia hak‐hak\nnyang saban dan muteulak sah teumpat teumeuduk “kemerdekaan, keadilan, perdamaian\ndunia”;\nSuai kedua nyang ditimang‐timang dipandang hana yum oreung abeihna leu that buet awak\nnyan lagee binatang beungeh meuradang hatee manusia;\nRasa teumakot tiep uroue sabee udep ngon matee hana leu bida hoe hoe nyang tajak hana\nbebah lee sang donya nyoe ka akhee tamong neuraka meubacut na yum di nyawong ureung\npeupeu meulinteung dilaboih saja nyang keuh seubab nyan hai teungku piyeung seurata\nureung haroik merdeka;\nSuai neumboi lhee cuba timang lom atoe ngon hukom hak asasi manusia nyang keuh cara\npeuteunang kaom liwat Peusyarikatan Bangsa‐Bangsa keupeut diseubut peukong hubongan\nngon dan rakan di leu neugara nyang keulimong, kheun Piagam nyan peuyakin bandum keu\nhak asasi manusia nyang keulimong, haroih tapeutrang hak‐hak geutanyoe bek teuk\nmeucawoe meuraba‐raba;\nSuai martabat hareukat umat nyoe hak seunaroe bandum manusia inong ngon agam duek bak\nsaree jeut mangat tapikee keumajuan beusama udep leubeh get keu seurata ulee supaya bek\nmeupakee seusama syedara;\nSuai keunam bandum seupakat dong bak rapat deungon PBB bandum bangsa suara ka bulat\njunjong that‐that hak asasi nyang keutujoh, bak muphom beuthat leubeh meukarat bebah\nmerdeka nyang paleng peunteng bah peuteupat cara peuseulamat janji nyang kana jinoe\nmeulangkah ke\nPeunyataan Umum Majeulih Umum\nPeusyarikatan Bangsa‐Bangsa\nsuai nyang ka kayem ta kheun‐kheun hak asasi bandum umat manusia Peunyataan Umum nyan\nkeu ukoran umum keu tiep‐tiep bangsa seugala neugara nyoe tamuphom Peunyataan nyan dum\njeut tasuson sion‐on bandum reuncana nyang diseubut‐seubut nibak phon‐phon tabie keu\nkaom ajaran ngon didekan nyata deungon nyan geutanyoe maken tamuphom hak‐hak kaom keu\nbebah merdeka lom nibak nyan peureulee leubeh tapeumaju leubeh tapeumeuseuhue dari"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "62e28156b7f5e923fe4f24b09ac48e58",
            "Index": 1,
            "Label": "2",
            "Size": [
                595.0,
                842.0
            ],
            "Text": "nyang ka ka leubeh dimuphom le kaom, leubeh diakue takheun ibarat lampue dalam geulita.\nPasai 1\nBandum manusia lahee bebah merdeka deungon hak ngon martabat nyang sama. Ngon akai\ntaseumikee, ngon atee tameurasa bandum geutanyoe lagee syedara.\nPasai 2\nTiep ureung na hak saban bandum bebah lam grak, bebah lam bicara meunan keuh dikheun\nlam Peunyataan Umum Peureulee that‐that tapham wahee syedara Peunyataan PBB nyan hana\nkeucualie rupa ngon hie, puteh ngon itam inong ngon agam, brok ngon tarie dipandang\nsahie uroe ngon malam.\nBasa, agama, sukee ngon bangsa hana dipeubida, meunan cit sikap politek pangkat, hak\nmilek, gasien ngon kaya dipandang seurupa, wahai pocut adek keududukan politek, hukom\nnangroe ureung sidroe‐droe (merdeka, jajahan, atawa seuteungoh jajahan) hame ditilek\ndan disidek, hanjeut dihiroe duek bak sajan, dong pieh bak saban.\nPasai 3\nUreung droe‐droe bak jameun jinoe hanjeut boh atoe keu ureung lingka kareuna na hak\nudeep droe di dalam donya hame tapeukarue wahee syeedara.\nPasai 4\nHana sidroe ureung bak jameun jinoe jeut boh atoe keu ureung lingka (tapeubudak,\ntaprah, tajajah, tapeurugoe) buet nyan dilarang jinoe ngon teuma.\nPasai 5\nTan sidroe ureung patot tasiksa jeut tadeura peuturot palak atawa tahukom ban‐ban na\nhawa atawa tahina ban‐ban na galak.\nPasai 6\nTiep‐tiep ureung cit na hak droe na hak meungakue di likeu hukom tapeulaku ureung nyan\nsebagoe pribadi dro hanjeut beurangsoe tapubuet kon‐kon.\nPasai 7\nTiep ureung saban bak mata hukom salah ngon beuna ta kalon teuma tiep ureung na hak\nlindongan hukom tan na bida deungon laen manusia. Patot hai rakan tanyoe tapuphom\nhanjeut hai ampon tapeubida‐bida jelaih nyan meuneuntang Peunyataan Umum Teuntang\nHak‐Hak Asasi Manusia.\nPasai 8\nTiep ureung na hak teurimong nyan le ureung carong dikheun “pemulihan efektif” dari\nnyang diseubut “pengadilan nasional yang kompeten” yakni keu seugala tindakan nyang\nmeulangga “hak‐hak fundamental” nyang dijok ke gob nyan le undang‐undang dasa atawa\nhukom.\nPasai 9\nHana sidroe ureung hai cutwa inseun jeut ban seuwenang‐wenang didrop ngon ditheun\natawa diboh dipeuaseng di uteun di rimba atawa dengan laen cara nyang tak semeuna‐"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ba9d5438802ba150461434de7eb55725",
            "Index": 2,
            "Label": "3",
            "Size": [
                595.0,
                842.0
            ],
            "Text": "meuna.\nPasai 10\nBandum ureung, hai teungku raja ateuh peuradilan na saban hak peuradilan nyang adee\nngon teubuka lee peungadilan bebah hana meumihak.\nPasai 11\nBarangasoe didakwa lee hukom hanjeut hai kaom tapeugah salah preh dilee peungadilan\nteubuka peugot putosan deungon jaminan jeulah peungadilan bebah.\nHana sidroe ureung jeut tapeusalah yoh goh jeulah meulangga hukom Seubab salah ngon\nbeuna goh lom sah yoh goh diputoih lee tuanku hakim.\nPasai 12\nHukom nasional dan internasional pieh dipeugah hanjeut kheun salah watee buet nyan\nteujadi hanjeut peubeurat hukoman si salah dari nyang haroih teujadi hai teungku sidi.\nPasai 13\nTiep‐tiep ureung na hak dijak hoe‐hoe nyang galak bandum ureung na hak, hai cut adoe\ntaduek lam bataih‐bataih saboh nanggroe.\nTiep‐tiep ureung nak hak droe pinah dari saboih nanggroe u laen nanggroe teumasok\nnanggroe jieh keudroe dan wo teuma u nanggro droe.\nPasai 14\nBandum ureung deungon niet droe na hak weh u rantoe mita suaka nyang keuh cara wahei\nsamlakoe tapeuplueng droe dari hukom rimba.\nBek tapeusaban wahei nyak awan ngon peunjahat kon politek nyang dipeuplueng droe atawa\nbuet ngon tindakan nyang meulawan dasa ngon tujuan PBB bunoe.\nPasai 15\nTiep ureung na hak maseng‐maseng droe meugantoe nanggroe pat nyang suka meunan kheun\nPBB wahee pang nanggroe teuntang gantoe meugantoe warga neugara.\nHana barangsoe ban mangat asoe droe peubateu hak warga neugara ureung sidroe‐droe\natawa ban‐ban galak peutulak hak ureung nyang meuganto warga neugara lagee pinah\nseung.\nPasai 16\nMeunyoe ban bandum galak bok rambot hana lee lagot kuneng boh langsat meunyoe inong\nngon agam umue jih ka cot beudoh hai rakan meukawen leugat agam atawa inong kana hak\njih hak meunikah ngon meukeuluarga. Hak meukawen ngon meuchree pih hana pandang bangsa,\nwarga neugara ngon agama.\nOreung nyang meukawen, hai puteh licen ta kheun mungken ngon pilihan droe lintoe ngon\ndara baroe peujatoh pilihan han jeut jitham lee barangsoe.\nAyah, ma ngon aneuk‐aneuk, nyoe na meunan takheun, hai aneuk teungku di barat saboh\nkeusatuan alamiah masyarakat nyang mendasa, bandum na lindongan dari negara ngon"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "fde538d408b67112264415b57fceb51f",
            "Index": 3,
            "Label": "4",
            "Size": [
                595.0,
                842.0
            ],
            "Text": "masyarakat.\nPasai 17\nNa hak ateuh atra bagi tiep‐tiep ureung sidroe‐droe atawa beusama han jeut dipeukarue\nle sidroe‐droe ureung.\nBandum geutanyoe bebah tapeumeugah peuteubit peundapat hansoe jeut ceugah informasi\nngon asoe pikeran bebah ta mita bebah teurimong ngon tapeutrok tan bataih wilayah.\nPasai 18\nTiep ureung na hak, wahei nyak intan ateuh kebeubasan pikeran, agama ngon atee nuranie\nteumasok meuganto agama atawa kepeucayaan meunan keuh dipeupham lee Peunyataan Umum PBB\nsupaya meusampo, wahee samlako ajaran nyan haroih tapeuaja, tapeubuet, tapeutaat,\nsidroe‐droe atawa beusama, di likeu umum atawa sidroe‐droe ngon beurangsoe.\nPasai 19\nBandum geutanyoe bebah tapeumeugah bebah tasanggah, bebah tapeunyoe hana sidroe ureung\njit diceugah peu‐peu nyang tapeugah ban saban uroe mita, teurimong ngon peutrok\ninformasi dan asoe pikeran, pieh hanjeut soe tham pieh bebah tangeui tiep media hana\nbatasan di dalam nanggroe atawa lua rantoe.\nPasai 20\nTanyoe pieh na hak meusapat‐sapat ta peuduek rapat ta peugah haba hanjeut soe ceugah\nhan jeut soe umpat hanjeut soe na tham ngon cara paksa.\nNa hak bak tanyoe beudong kumpolan meukawan‐kawan ikot peumilu han jeut soe paksa ikot\nkumpolan geutanyoe bebah that‐that bak tameuikue.\nPasai 21\nIkot peumilu langsung ngon bebah pileh wakilah nyang tapeucaya bek salah pileh awak\nwakilah bacut meusalah pileh nyang buya.\nMeunang ngon taloe kon masalah jujoe ngon ade paleng utama na hak taturot lam\npameurintah meunyoe nyoe ceudah pimpen neugara.\nNyang hanjeut tatulak keuheundak rakyat lam bandum teumpat lam kuasa neugara keuheundak\nrakyat haruih peuteugah peundapat liwat peumilu nyang jujoe, adee, bebah, rahasia\npeumilu meuseuti murnie ngon teutap umum, seudeurajat, bebah ngon rahsia jeut cih ngon\ncara laen nyang sama mantap tapi nyang peunteng bebah ngon rahsia.\nPasai 22\nTiep ureung, seubagoe warga masyarakat na hak ateuh jaminan sosiai nyang utama oreung\nnyang paleng meukarat bek tok dimita hareukat deungon meugadee nyang bandum peureulee\ndemi martabat droe sidroe pribadi nyang timoh bebah merdeka rot useuha‐useuha lam\nnanggroe ngon lua rantoe nyang diuroih ngon sumber daya tiep neugara.\nPasai 23\nTiep ureung na hak ateuh buet useuha bebah dipileh peu nyang jieh suka jieh pieh na hak\nateuh syarat‐syarat buet nyang adee seureuta hak lindongan dari peunganggoran."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "58136048b926944efe2f65a056fc6a90",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tiep‐tiep ureung, hai agam meutuah, hanjeut na diskriminasi dalam hai upah keu buet\nyang saban, beurat ngon ringan inong ngon agam hanjeut na bida.\nTiep ureung keureuja na hak keu upah nyang adee dan meu‐untong, nyang ka jeulah nyang\nna jamenan udeep, nyang na martabat na lindongan sosiai, keu dro ngon keurabat.\nTiep ureung na hak peudong kumpolan dan tamong syarikat‐syarikat seukeureuja nyang na\nnyan keuh cara peulindong droe dari kaom majikan nyang seuwenang‐wenang.\nPasai 24\nUreung keureuja kon budak dolat nyang patoh bulat bak tuanku raja tanyo pieh na hak\ntameusyarikat keu tameumupakat ke seujahteura.\nPasai 25\nTiep ureung na hak ke tarap udeep jroh na jaminan keusehatan ke droe ngon aneuk binoe\nteumasok hak keu ie ngon bue, pakaian ngon rumoh keusejahteraan ngon jaminan sosiai\nharuih dihiroe jaminan pieh beuna ke awak menganggoe yang saket ngon cacat, trep ngon\nbaroe nyang janda‐janda ngon lanjot usia seureuta kaom nyang kureung beulanja.\nMa ngon aneuk bek meutangilang bak na beureujang rawatan ngon bantuan bandum aneuk,\nteumasok nyang lahee hareum jaminan sosiai neugara haroih na keu awak nyan.\nPasai 26\nHak tiep aneuk tamong sikula, wahee ya ayah nyang hana biaya, paleng ubit sikula rendah\npeundidikan reundah meuseuti peuwajib supaya tiep aneuk sikula teureutib. Peundidikan\nteukeunik ngon jurusan haroih jeulah haruih teupeuhah luah keu ureung lingka meunan cit\nlom peundidekan tenggi haroih cit keu ureung lingka sama seukali.\nPeundidekan meuseuti peukeumang pribadi dan peukong peunghargaan hak asasi “Kebebesan\nfundamental” bek hana taturi bandum nyan saban peunteng lagee bue ngon ie.\nAneuk miet lagee ie biet ngon bue puteh suci murni lagee kertah goh teutuleh oreungtua,\ninong ngon agam, wajeb tapham awak nyan haroih dibimbeng watee pileh peundidekan.\nPasai 27\nNyoe na sikula oreung jeut ceudah carong dipeugah seugala rupa seubab nyan peureule na\nkeubebasan peukeumang ileume ngon keubudayaan.\nNyang hana mudah ta cipta karya karya ileumee, seuni, sastra ngon budaya uleh seubab\nnyan peureule lindongan karya ilmiah, seuni, sasteura ngon budaya.\nPasai 28\nTiep‐tiep ureung na hak ateuh saboih tatanan, sosia ngon internasiona, meunan bak\ntapham lam tatanan nyan, hak‐hak dan keubebasan lam Peunyataan nyo, peureulee\nteulaksana peunoh bak sajan.\nPasai 29\nTiep‐tiep ureung, hai bungong kareung na keuwajiban keu masyarakat luah masyarakat\nteumpat tiep‐tiep ureung peukeumang keupribadian ngon hana batah.\nTiep‐tiep ureung na hak ngon keubebasan lam tapeujalan, meunan peureulee takheun tiep"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "5908767b348c7d62c7e0b717b560bba9",
            "Index": 5,
            "Label": "6",
            "Size": [
                595.0,
                842.0
            ],
            "Text": "ureung haruih tundok keu batasan‐batasan yakni undang‐undang ngon peuraturan tujuan\nundang‐undang, taakue, tapeuhormat hak ngon keubebasan ureung laen, dan keu tapeujalan\nsyarat‐syarat nyang adee lam akhlak, keutertiban, dan keseujehteraan umum lam\nmasyarakat demokratis.\nHak ngon kebebasan nyan, hai nyak bintang sama seukali hanjeut meuteuntang ngon tujuan\ndan prinsep‐prinsep Peusyarikatan Bangsa‐Bangsa.\nPasai 30\nHan jeut na saboih dalam Peunyataan nyoe ta peusalah tafsee, hai bungong padee yakni\nmeupeujok hak keu saboh neugara, keulompok atawa ureung si droe‐droe. Yakni hak\nteulibat lam tiep keugiatan nyang meukeusud meupeurusak hak‐hak ngon keubebasan nyang\nna dalam Peunyataan nyoe salah tafsee nyan hanjeut na beu ubee ujung padee."
        }
    }
}

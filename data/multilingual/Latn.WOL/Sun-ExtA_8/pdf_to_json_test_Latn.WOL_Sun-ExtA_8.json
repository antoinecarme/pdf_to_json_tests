{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471480,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "BATAAXAL GU MAG GI \u00cbMB SA\u00d1-SA\u00d1I DOOMI AADAMA\n[Preamble]\n\u00d1u j\u00e0pp te nangu ne sagu doomi aadama ak sa\u00f1-sa\u00f1am y\u00e9pp-da\u00f1u yam te kenn m\u00ebnuk\u00f3o jalgati, te lu l\u00e9pp nekk na c\u00ebs laay ci taxufeex ci mbirum \u00e0tte ak j\u00e0mm ci biir\n\u00e0dduna.\n\u00d1u j\u00e0pp ne \u00f1akk xam ak soofantal sa\u00f1-sa\u00f1i doomi aadama indi na aymusiba yu tar tax k\u00e9pp kuy dund fippu. Temano egsi na ba mu nekk ci doomi aadama \u00f1u m\u00ebn a wax, xalaat,\nci seen coobare, bundxatal, n\u00e0kk d\u00ebddu leen.\n\u00d1u j\u00e0pp ne am na solo lool \u00f1u aar sa\u00f1-sa\u00f1i doomu aadama ak ay matukaay ci w\u00e0llu yoon; ngir doomu aadama moomu kenn du ko sonal, muy fippu ci nootaange ak lu koy\nbunduxatal.\n\u00d1u j\u00e0pp ne am na solo lool \u00f1u g\u00f3or-goorlu ba g\u00ebn a rataxal jokkalante gi diggante xeet yi.\n\u00d1u j\u00e0pp ne ci bataaxal boobule mbootaayu xeet yi yeesalaat na ay pas-pasam j\u00ebme ko ci sa\u00f1-sani doomi aadama yu tolloo, ci sag, ci bir l\u00e9pp lu aju ci dundin diggante\ng\u00f3or ak jig\u00e9en, ci biir tawfeex gu yaa.\n\u00d1u j\u00e0pp ne r\u00e9ew yi ci bokk j\u00ebl na\u00f1u ay matukaay ngir d\u00ebg\u00ebral jokkalante gi ak mbootaayu xeet yi, \u00f1u naw it bu baax sann-sa\u00f1i doomi aadama ak tawfeex yu w\u00f3or ci biir\n\u00e0dduna y\u00e9pp.\n\u00d1u j\u00e0pp ne \u00e0nd taxawal sa\u00f1-sa\u00f1 yeek tawfeex yi nekk na lu am solo lool ngir, darajaal matukaay yooyu.\nNdaje mu mag mi biral na ci bataaxal bii ne xeet y\u00e9pp, r\u00e9ew y\u00e9pp ak kurel y\u00e9pp \u00f1u j\u00e0pp li ci nekk, ci seen xel, te \u00f1u g\u00f3or-g\u00f3orlu, \u00f1u jaarale lii l\u00e9pp ci nj\u00e0ng mi ak\nyar gi.\n\u00d1u lawal sa\u00f1-sa\u00f1 yeek taawfeex yi j\u00ebl aymatukaay ci biirak bitim r\u00e9ew.\n\u00d1u nangu te di doxal f\u00e9pp ci anam gu w\u00e9r ci biir xeet yi sosoo ci r\u00e9ew i bokk ci mbootaay gi ak gox yi bootu ci \u00f1oom.\n1. Matukaay bu j\u00ebkk bi\nDoomi aadama y\u00e9pp danuy juddu, yam ci tawfeex ci sag ak sa\u00f1-sa\u00f1. Nekk na it ku xam d\u00ebgg te \u00e0nd na ak xelam, te war naa j\u00ebflante ak nawleen, te teg ko ci w\u00e0llu mbokk.\n2. Naareelu matukaay\nKu ne m\u00ebn naa wax ne am na ay sa\u00f1-sa\u00f1 ak ay tawfeex yu sosoo ci bataaxal bii te amul xeej ak seen, rawatina ci w\u00e0llu xeet, melo, awra, l\u00e0kk, diin\u00e9, peete ci w\u00e0llu\npolitig, xalaat, r\u00e9ew mbaa askan woo m\u00ebn ti sosoo, ci it w\u00e0llu juddu alal ak lu mu m\u00ebn ti doon.\nRax sa dolli amul xeej ak seen ci politig, yoon, mbaa doxalin wu aju ci bitim r\u00e9ew mbaa suuf soo xamne nit ki fa la cosaanoo; r\u00e9ew moomu mbaa suuf soosu moom na boppam\nwalla deet, mbaa \u00f1u yamale yengu-y\u00ebngoom.\n3. \u00d1atteelu matukaay\nNit kune war naa dund ci tawfeex ak kaaraange.\n4. \u00d1eenteelu matukaay\nWaru\u00f1oo def kenn jaam mbaa mbindaan. Njaam ak njaayum jaam nanguwunu ko ci anam gu mu m\u00ebn ti doon.\n5. Jur\u00f3omeelu matukaay\nWaru\u00f1oo mbugal, tutal, mbaa teg kenn lu metti lool lu yelloo wul ak doomu aadama.\n6. Jur\u00f3om benneeli matukaay\nNit ku ne am na sa\u00f1-sa\u00f1 \u00f1u war kaa nangul darajaam ci w\u00e0llu yoon.\n7. Jur\u00f3om benneeli matukaay\nN\u00e9pp a yam ci kanamu yoon. Te it amul xeej ak seen, ku ne yoon woowu war na laa aar. N\u00e9pp war na\u00f1u leen aar ci luy jalgati li\u00f1u t\u00ebnk ci bataaxal bii ak bepp y\u00ebngu-\ng\u00ebngu buy indi par-parloo.\n8. Jur\u00f3om natteelu matukaay\nNit ku ne am na sa\u00f1-sa\u00f1 dem ci berebi \u00e0tte kaay yi ci reewam saa yoo xamne sa\u00f1-sa\u00f1am yooyu d\u00ebppook s\u00e0rti r\u00e9ewam mba yoon jalgati na\u00f1u ko.\n9. Jur\u00f3om \u00f1entteeli matukaay\nMenu\u00f1oo j\u00e0pp, t\u00ebj, mbaa genne kenn r\u00e9ewam te tegunu ko ci yoon.\n10. Fukkeeli matukaay\nCi lu w\u00e9r, nit kune m\u00ebn naa egg ci berebu atte kaay wax li ko naqari ci anam gu jub, te ba\u00f1a \u00e0nd ak par-parloo, ne da\u00f1u ko taxal.\n11. Fukkeeli been matukaay ak benn\nB\u00e9pp nit bu \u00f1u taqal cimbir mu tar j\u00e0ppe nanu ko ku set ba loolu \u00f1u ko taxal leer n\u00e0\u00f1\u00f1 ginnaaw bi \u00f1u ko attee. Te \u00f1u taxawu ko ci l\u00e9pp lu koy aar ci atte boobule.\nDu\u00f1u t\u00ebj kenn ci ay j\u00ebfam mbaa lu mu f\u00e0tte mbete loolu mu j\u00ebf ci jamono jooju nekkul mbir mu tar ci w\u00e0llu yoon, ci biir ak bitim r\u00e9ew. Foofu it yoon du ko teg lu dul\nlimeng\u00f3ok li mu def ci jamono jooju.\n12. Fukkeeli matukaay ak \u00f1aar\nKenn warula xuus ci dundinu doomu aadama, bu njabootam, ci lu j\u00ebm ci k\u00ebram mbaa lu meng\u00f3ok moom, di damm it jarajaam. Bu\u00f1u jalgatee yii nit kune am na sa\u00f1-sa\u00f1 \u00f1u aar\nko ci w\u00e0llu yoon.\n13. Fukkeeli matukaay ak \u00f1att\nNit kune am na sa\u00f1-sa\u00f1 w\u00ebndeelu ni mu ko neexe, t\u00e0nn it dekkuwaayam ci biir r\u00e9ew bu mu m\u00ebn ti doon.\nNit kune am na sa\u00f1-sa\u00f1 g\u00e9nn r\u00e9ew mu mu m\u00ebn ti doon. Fimu d\u00ebkk it bokk na ci-ak it dellusi ci r\u00e9ewam.\n14. Fukkeeli matukaay ak \u00f1ent\nNit kune bu \u00f1u ko mbugalee am na sa\u00f1-sa\u00f1 l\u00e0qu ji, mbaa \u00f1aan \u00f1u l\u00e0q ko ci yeneni r\u00e9ew.\nSu fekkee ne nit ki da\u00f1u koy toppu ginnaaw bi mu defee j\u00ebyyi, mbaa y\u00ebngu-y\u00ebng\u00f3on m\u00e9ng\u00f3owul ak li mbootaayu xeet yi t\u00ebral, sa\u00f1-sa\u00f1 boobu.\n15. Fukkeeli matukaay ak jur\u00f3om\nNit ku ne am na sa\u00f1-sa\u00f1 xeetoo cim r\u00e9ew.\nM\u00ebnu\u00f1u ne nit ki xeetoowul cim r\u00e9ew te tegu\u00f1u ko fenn, mbaa \u00f1u xa\u00f1 ko sa\u00f1-sa\u00f1 su b\u00ebggee soppi xeetoom ak r\u00e9ewan.m\n16. Fukkeeli matukaay ak jur\u00f3om benn\nJig\u00e9en mbaa j\u00f3or saa yu matee amul xaaj ak seen, ak waaso bu mu m\u00ebn ti bokk, r\u00e9ew, mba diin\u00e9 am na sa\u00f1-sa\u00f1 s\u00eby ak it sos njaboot. \u00d1oo yam it sa\u00f1-sa\u00f1, balaa \u00f1uy s\u00ebey,\nci biir s\u00eby ak it bu seen s\u00eby tasee.\nS\u00eby kenn menunuko fas, xanaa lu jiitu ku ne ci way-dencante yi joxe xalaatam.\nNjaboot nekk na menneef gu am solo ci askan wi.",
            "Image": "aa1e305701c452c8e85de6da3307df23"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "17. Fukkeeli matukaay ak jur\u00f3om \u00f1aar\nNgay dund yaw doww mbaa ak mbooloo am nga sa\u00f1-sa\u00f1 am loo moomal sa bopp.\nMenu\u00f1oo xa\u00f1 kenn am aman.\n18. Fukkeeli matukaay ak jur\u00f3om \u00f1att\nNit kune am na sa\u00f1-sa\u00f1 xalaat ak sa goom ci w\u00e0llu diine, soppi it diineem mba ng\u00ebmam, am na it tawfeex fee\u00f1al diineem, mbaa ng\u00ebmam, ak mbooloo, mbaa moom doww, fu\n\u00e0dduna daje mbaa deet, jarali ko ci nj\u00e0ngale mi, ci ay j\u00ebf, ci jaamu yi ak xarbaax.\n19. Fukkeeli matukaay ak jur\u00f3om \u00f1ent\nNit ku ne am na sa\u00f1-sa\u00f1 wax mbaa bind lu ko soob. Ci waxam yooyule kenn menuko ce bundu xatal. Te it am na sa\u00f1-sa\u00f1 di g\u00ebstu, di jot, di wasare ci anam gu yaa ay\nxabaaraki xalaat ak ay jumtukaay yu mi Men ti jefandik\u00f3o.\n20. \u00d1aar fukkeeli matukaay\nNit kune am na sa\u00f1-sa\u00f1 woote ab ndaje, mbaa sos mbootaay ci j\u00e0mm.\nM\u00ebnu\u00f1oo bokk loo kenn ci mbootaay te \u00e0ndu ci.\n21. \u00d1aar fukkeeli matukaay ak benn\nNit ku ne am na sa\u00f1-sa\u00f1 bokk ci \u00f1iy doxal mbiri r\u00e9ewam. Mu teewal fa boppam, mbaa mu yabal ab ndaw mu teewal ko fa.\nNit ku ne am na sa\u00f1-sa\u00f1, amul xeej ak seen ligg\u00e9ey ci b\u00e9pp b\u00e9r\u00e9b buy doxal mbiri r\u00e9ewam.\nPas-pasu askan mooy c\u00ebslaay buy d\u00ebg\u00ebral l\u00e9pp luy doxal r\u00e9ew. Pas-pas gile war na fee\u00f1 ci palin yu yiw yu \u00f1u wara amal l\u00e9eg-l\u00e9eg ci tannin gu yaa te am sutura,mbaa topp\nyoon wu w\u00f3or wu andak taw feex ci w\u00e0llu pal.\n22. \u00d1aar fukkeeli matukaay ak \u00f1aar\nNit ku ne me\u00f1\u00f1eefu askan wi am na sa\u00f1-sa\u00f1 \u00f1u aar ko ci giru dundam. Ci dundam war na ci am xol bu sedd ci sa\u00f1-sa\u00f1am yooyu, lu aju ci koom-koomam, ci dundinam ak ci\nl\u00e9pp lu aju ci aadaam te di ko jox maanaa ak yookkute gu \u00e0nd ak tawfeex ci w\u00e0llu darajaam, loolu l\u00e9pp nag ku ne doomu r\u00e9ew mi indi dooleem ak di jokkalante ak bitim\nr\u00e9ew te mu m\u00e9ngook t\u00ebr\u00ebrin ak am-amu r\u00e9ew mu ne.\n23. \u00d1aar fukk ak \u00f1atteeli matukaay\nNit ku ne am na sa\u00f1-sa\u00f1 ligg\u00e9ey, t\u00e0nn it ci eanam gu ko neex ligg\u00e9eyamm te mu d\u00ebpp\u00f3ok ay s\u00e0art yu yam te baax ci w\u00e0llu ligg\u00e9ey. Te it \u00f1u aar ko ci \u00f1\u00e0kkub ligg\u00e9ey.\nAmul xeej ak seen ku n\u00e9ppam nanu sa\u00f1-sa\u00f1 \u00f1u fay leen, te loolu m\u00e9ng\u00f3ok li mu aligg\u00e9ey.\nKe\u00e9pp kuy ligg\u00e9ey am na sa\u00f1-sa\u00f1 \u00f1u jox ko pay gi mu yellool, baax te m\u00ebn koo dundal ak njabbotam te mu yellook sagu doomu aadama, mu mottaliku it ak yeneeni pexe su\nm\u00ebnee am ngir aar dundinam.\nNit ku ne am na sa\u00f1-sa\u00f1 samp mbaa bokk ci ay kurel yu koy taxawu ci w\u00e0llu ligg\u00e9eyam.\n24. \u00d1aar fukk ak \u00f1enteeli matukaay\nNit ku ne am na sa\u00f1-sa\u00f1 noppalu, feexal xolal ak it di yamale diirub ligg\u00e9eyam ak it l\u00e9eg-l\u00e9eg muy p\u00ebr, b\u00ebr gu \u00e0nd ak xaalis.\n25. \u00d1aar fukk ak jur\u00f3omeeli matukaay\nNit ku ne am na sa\u00f1-sa\u00f1 am dundingu yamamaay ngir d\u00ebg\u00ebral w\u00e9r-gi-yaramam, raataageem ak bu njabootam, lrawatina ci w\u00e0llu lekk col, d\u00ebkkuwaay, l\u00e9pp lu aju ci w\u00e0llu paj\nak b\u00e9pp y\u00ebngu-y\u00ebngu gu am farata ci w\u00e0llu dundam. Am na it sa\u00f1-sa\u00f1 \u00f1u aar ko bu liggeeyatul bu feebaree, bu amee laago, \u00f1\u00e0kk saxnaam mbaa s\u00ebrinam, mbaa m\u00e0gget, mbaa mu\n\u00f1\u00e0kk li muy suturloo ci anam yu dul ci cootareem.\nWar na\u00f1u beral loxo, dimbali k\u00e9pp ku tollu ci am doom ak it gune yi. B\u00e9pp xale bu juddu ci s\u00eby, mbaa bu judduwul ci s\u00eby \u00f1oo bokk benn anam bu\u00f1 leen di aare.\n26. \u00d1aar fukk ak jur\u00f3om benneeli matukaay\nNit ku ne am na sa\u00f1-sa\u00f1 \u00f1u j\u00e0ngal ko, nj\u00e0ng mi waru\u00f1u ci fayaku lu mu bon bon ci nj\u00e0ng mu suufe mi te am solo. Nj\u00e0ng mu suufe mi lu war la. Nj\u00e0ng mu xarala mi, te it\naju ci w\u00e0llu ligg\u00e9ey war nanu koo wasaare. Amul xeej ak seen nj\u00e0ng mu kawe mi ubbil na\u00f1u ko k\u00e9pp ku ko yelloo.\nNj\u00e0ng war naa indi naataange gu yaa ci ddoomi aadama te it war na d\u00ebg\u00ebral \u00f1u naw sa\u00f1-sa\u00f1i doomi aadama aki tawfeexam ci anam gu yaa-wat na it rataxal d\u00e9gg\u00f3o gi ak\nyokkute mbootaayu xeet yi ngir j\u00e0mm sax.\nWaajur yi \u00f1oo j\u00ebkk am sa\u00f1-sa\u00f1 ci anam gi \u00f1uy yare seeni doom.\n27. \u00d1aar fukk ak jur\u00f3om nenteeli matukaay\nNit ku ne am na sa\u00f1-sa\u00f1 bokk ci d\u00e9pp lu aju ci caaday askan wi, di b\u00e0nneexu ci lu cu aju ak it bokk ci l\u00e9pp luy suqali xarala gi ak lu ciy me\u00f1.\nNit ku ne am na sa\u00f1-sa\u00f1 \u00f1u aaral ko l\u00e9pp lu aju ci lu mudefar ci w\u00e0llu la xarala, mbind mbaa lu aju ci w\u00e0llu caala.\n28. \u00d1aar fukk ak jur\u00f3om natteeli matukaay\nNit ku ne war naa tawaxu d\u00ebpp lu aju a askan wi, ak lu aju ci bitim r\u00e9ewam ba sa\u00f1-sa\u00f1 ak tawfeex yi bataaxalu xeet gi \u00ebmb m\u00ebn a sax.\n29. \u00d1aar fukk ak jur\u00f3om nenteeli matukaay\nNit ku ne am na ay wareef yu ko war digganteem ak d\u00ebkkandoom yi ngir d\u00ebg\u00ebral ci anam gu ya darajaam.\nNit ku ne buy doxal ay sa\u00f1-sa\u00f1am aki tawfeexam war naa sallook li ko yoon may, ngir mu m\u00ebn a nangu, naw, sa\u00f1-sa\u00f1 nawleem ba l\u00e9epp lu aju ci yiw, teey ak naataange gu\nyaa sax ci askan wi.\nSa\u00f1-sa\u00f1 yeek tawfeex yi m\u00ebnu\u00f1ukoo doxal ci anam gu deppoo-wul li mbootaayu xeet yi mis\u00ebr mbaa taxawal.\n30. Fanweereeli matukaay\nCi f\u00e0nn gu mu m\u00ebn ti doon ci bataaxal bii, b\u00e9pp r\u00e9ew, mbootaay mbaa nit, warul doxal mbaa def luy y\u00e0q sa\u00f1-sa\u00f1 yeek tawfeex.",
            "Image": "7acef61363b9fabdcf565a76d54d25cd"
        }
    }
}

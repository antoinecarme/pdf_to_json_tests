{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471363,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "BATAAXAL GU MAG GI ËMB SAÑ-SAÑI DOOMI AADAMA\n[Preamble]\nÑu jàpp te nangu ne sagu doomi aadama ak sañ-sañam yépp-dañu yam te kenn mënukóo jalgati, te lu lépp\nnekk na cës laay ci taxufeex ci mbirum àtte ak jàmm ci biir àdduna.\nÑu jàpp ne ñakk xam ak soofantal sañ-sañi doomi aadama indi na aymusiba yu tar tax képp kuy dund fippu.\nTemano egsi na ba mu nekk ci doomi aadama ñu mën a wax, xalaat, ci seen coobare, bundxatal, nàkk dëddu\nleen.\nÑu jàpp ne am na solo lool ñu aar sañ-sañi doomu aadama ak ay matukaay ci wàllu yoon; ngir doomu\naadama moomu kenn du ko sonal, muy fippu ci nootaange ak lu koy bunduxatal.\nÑu jàpp ne am na solo lool ñu góor-goorlu ba gën a rataxal jokkalante gi diggante xeet yi.\nÑu jàpp ne ci bataaxal boobule mbootaayu xeet yi yeesalaat na ay pas-pasam jëme ko ci sañ-sani doomi\naadama yu tolloo, ci sag, ci bir lépp lu aju ci dundin diggante góor ak jigéen, ci biir tawfeex gu yaa.\nÑu jàpp ne réew yi ci bokk jël nañu ay matukaay ngir dëgëral jokkalante gi ak mbootaayu xeet yi, ñu naw it\nbu baax sann-sañi doomi aadama ak tawfeex yu wóor ci biir àdduna yépp.\nÑu jàpp ne ànd taxawal sañ-sañ yeek tawfeex yi nekk na lu am solo lool ngir, darajaal matukaay yooyu.\nNdaje mu mag mi biral na ci bataaxal bii ne xeet yépp, réew yépp ak kurel yépp ñu jàpp li ci nekk, ci seen\nxel, te ñu góor-góorlu, ñu jaarale lii lépp ci njàng mi ak yar gi.\nÑu lawal sañ-sañ yeek taawfeex yi jël aymatukaay ci biirak bitim réew.\nÑu nangu te di doxal fépp ci anam gu wér ci biir xeet yi sosoo ci réew i bokk ci mbootaay gi ak gox yi bootu\nci ñoom.",
            "Image": "776cb3b0830cf491e5c3a26945a1400e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "1. Matukaay bu jëkk bi\nDoomi aadama yépp danuy juddu, yam ci tawfeex ci sag ak sañ-sañ. Nekk na it ku xam dëgg te ànd na ak\nxelam, te war naa jëflante ak nawleen, te teg ko ci wàllu mbokk.\n2. Naareelu matukaay\nKu ne mën naa wax ne am na ay sañ-sañ ak ay tawfeex yu sosoo ci bataaxal bii te amul xeej ak seen,\nrawatina ci wàllu xeet, melo, awra, làkk, diiné, peete ci wàllu politig, xalaat, réew mbaa askan woo mën ti\nsosoo, ci it wàllu juddu alal ak lu mu mën ti doon.\nRax sa dolli amul xeej ak seen ci politig, yoon, mbaa doxalin wu aju ci bitim réew mbaa suuf soo xamne nit\nki fa la cosaanoo; réew moomu mbaa suuf soosu moom na boppam walla deet, mbaa ñu yamale yengu-\nyëngoom.\n3. Ñatteelu matukaay\nNit kune war naa dund ci tawfeex ak kaaraange.\n4. Ñeenteelu matukaay\nWaruñoo def kenn jaam mbaa mbindaan. Njaam ak njaayum jaam nanguwunu ko ci anam gu mu mën ti\ndoon.\n5. Juróomeelu matukaay\nWaruñoo mbugal, tutal, mbaa teg kenn lu metti lool lu yelloo wul ak doomu aadama.\n6. Juróom benneeli matukaay\nNit ku ne am na sañ-sañ ñu war kaa nangul darajaam ci wàllu yoon.",
            "Image": "c25a91a0e17bd6a17e6de85b684fb199"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "7. Juróom benneeli matukaay\nNépp a yam ci kanamu yoon. Te it amul xeej ak seen, ku ne yoon woowu war na laa aar. Népp war nañu leen\naar ci luy jalgati liñu tënk ci bataaxal bii ak bepp yëngu-gëngu buy indi par-parloo.\n8. Juróom natteelu matukaay\nNit ku ne am na sañ-sañ dem ci berebi àtte kaay yi ci reewam saa yoo xamne sañ-sañam yooyu dëppook sàrti\nréewam mba yoon jalgati nañu ko.\n9. Juróom ñentteeli matukaay\nMenuñoo jàpp, tëj, mbaa genne kenn réewam te tegunu ko ci yoon.\n10. Fukkeeli matukaay\nCi lu wér, nit kune mën naa egg ci berebu atte kaay wax li ko naqari ci anam gu jub, te baña ànd ak par-\nparloo, ne dañu ko taxal.\n11. Fukkeeli been matukaay ak benn\nBépp nit bu ñu taqal cimbir mu tar jàppe nanu ko ku set ba loolu ñu ko taxal leer nàññ ginnaaw bi ñu ko\nattee. Te ñu taxawu ko ci lépp lu koy aar ci atte boobule.\nDuñu tëj kenn ci ay jëfam mbaa lu mu fàtte mbete loolu mu jëf ci jamono jooju nekkul mbir mu tar ci wàllu\nyoon, ci biir ak bitim réew. Foofu it yoon du ko teg lu dul limengóok li mu def ci jamono jooju.\n12. Fukkeeli matukaay ak ñaar\nKenn warula xuus ci dundinu doomu aadama, bu njabootam, ci lu jëm ci këram mbaa lu mengóok moom, di\ndamm it jarajaam. Buñu jalgatee yii nit kune am na sañ-sañ ñu aar ko ci wàllu yoon.",
            "Image": "cfcb05cb5123692115c3ddacaef4e30e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "13. Fukkeeli matukaay ak ñatt\nNit kune am na sañ-sañ wëndeelu ni mu ko neexe, tànn it dekkuwaayam ci biir réew bu mu mën ti doon.\nNit kune am na sañ-sañ génn réew mu mu mën ti doon. Fimu dëkk it bokk na ci-ak it dellusi ci réewam.\n14. Fukkeeli matukaay ak ñent\nNit kune bu ñu ko mbugalee am na sañ-sañ làqu ji, mbaa ñaan ñu làq ko ci yeneni réew.\nSu fekkee ne nit ki dañu koy toppu ginnaaw bi mu defee jëyyi, mbaa yëngu-yëngóon méngóowul ak li\nmbootaayu xeet yi tëral, sañ-sañ boobu.\n15. Fukkeeli matukaay ak juróom\nNit ku ne am na sañ-sañ xeetoo cim réew.\nMënuñu ne nit ki xeetoowul cim réew te teguñu ko fenn, mbaa ñu xañ ko sañ-sañ su bëggee soppi xeetoom\nak réewan.m\n16. Fukkeeli matukaay ak juróom benn\nJigéen mbaa jóor saa yu matee amul xaaj ak seen, ak waaso bu mu mën ti bokk, réew, mba diiné am na sañ-\nsañ sëy ak it sos njaboot. Ñoo yam it sañ-sañ, balaa ñuy sëey, ci biir sëy ak it bu seen sëy tasee.\nSëy kenn menunuko fas, xanaa lu jiitu ku ne ci way-dencante yi joxe xalaatam.\nNjaboot nekk na menneef gu am solo ci askan wi.\n17. Fukkeeli matukaay ak juróom ñaar\nNgay dund yaw doww mbaa ak mbooloo am nga sañ-sañ am loo moomal sa bopp.",
            "Image": "dccfc7f186be7301358ce4233eaf2dd2"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Menuñoo xañ kenn am aman.\n18. Fukkeeli matukaay ak juróom ñatt\nNit kune am na sañ-sañ xalaat ak sa goom ci wàllu diine, soppi it diineem mba ngëmam, am na it tawfeex\nfeeñal diineem, mbaa ngëmam, ak mbooloo, mbaa moom doww, fu àdduna daje mbaa deet, jarali ko ci\nnjàngale mi, ci ay jëf, ci jaamu yi ak xarbaax.\n19. Fukkeeli matukaay ak juróom ñent\nNit ku ne am na sañ-sañ wax mbaa bind lu ko soob. Ci waxam yooyule kenn menuko ce bundu xatal. Te it\nam na sañ-sañ di gëstu, di jot, di wasare ci anam gu yaa ay xabaaraki xalaat ak ay jumtukaay yu mi Men ti\njefandikóo.\n20. Ñaar fukkeeli matukaay\nNit kune am na sañ-sañ woote ab ndaje, mbaa sos mbootaay ci jàmm.\nMënuñoo bokk loo kenn ci mbootaay te àndu ci.\n21. Ñaar fukkeeli matukaay ak benn\nNit ku ne am na sañ-sañ bokk ci ñiy doxal mbiri réewam. Mu teewal fa boppam, mbaa mu yabal ab ndaw mu\nteewal ko fa.\nNit ku ne am na sañ-sañ, amul xeej ak seen liggéey ci bépp béréb buy doxal mbiri réewam.\nPas-pasu askan mooy cëslaay buy dëgëral lépp luy doxal réew. Pas-pas gile war na feeñ ci palin yu yiw yu ñu\nwara amal léeg-léeg ci tannin gu yaa te am sutura,mbaa topp yoon wu wóor wu andak taw feex ci wàllu pal.\n22. Ñaar fukkeeli matukaay ak ñaar",
            "Image": "650bad1a1d03ebe26405217638be2bde"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Nit ku ne meññeefu askan wi am na sañ-sañ ñu aar ko ci giru dundam. Ci dundam war na ci am xol bu sedd\nci sañ-sañam yooyu, lu aju ci koom-koomam, ci dundinam ak ci lépp lu aju ci aadaam te di ko jox maanaa ak\nyookkute gu ànd ak tawfeex ci wàllu darajaam, loolu lépp nag ku ne doomu réew mi indi dooleem ak di\njokkalante ak bitim réew te mu méngook tërërin ak am-amu réew mu ne.\n23. Ñaar fukk ak ñatteeli matukaay\nNit ku ne am na sañ-sañ liggéey, tànn it ci eanam gu ko neex liggéeyamm te mu dëppóok ay sàart yu yam te\nbaax ci wàllu liggéey. Te it ñu aar ko ci ñàkkub liggéey.\nAmul xeej ak seen ku néppam nanu sañ-sañ ñu fay leen, te loolu méngóok li mu aliggéey.\nKeépp kuy liggéey am na sañ-sañ ñu jox ko pay gi mu yellool, baax te mën koo dundal ak njabbotam te mu\nyellook sagu doomu aadama, mu mottaliku it ak yeneeni pexe su mënee am ngir aar dundinam.\nNit ku ne am na sañ-sañ samp mbaa bokk ci ay kurel yu koy taxawu ci wàllu liggéeyam.\n24. Ñaar fukk ak ñenteeli matukaay\nNit ku ne am na sañ-sañ noppalu, feexal xolal ak it di yamale diirub liggéeyam ak it léeg-léeg muy për, bër\ngu ànd ak xaalis.\n25. Ñaar fukk ak juróomeeli matukaay\nNit ku ne am na sañ-sañ am dundingu yamamaay ngir dëgëral wér-gi-yaramam, raataageem ak bu\nnjabootam, lrawatina ci wàllu lekk col, dëkkuwaay, lépp lu aju ci wàllu paj ak bépp yëngu-yëngu gu am\nfarata ci wàllu dundam. Am na it sañ-sañ ñu aar ko bu liggeeyatul bu feebaree, bu amee laago, ñàkk saxnaam\nmbaa sërinam, mbaa màgget, mbaa mu ñàkk li muy suturloo ci anam yu dul ci cootareem.\nWar nañu beral loxo, dimbali képp ku tollu ci am doom ak it gune yi. Bépp xale bu juddu ci sëy, mbaa bu",
            "Image": "2c121c23a3c757afa4b3296aa7853a1d"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "judduwul ci sëy ñoo bokk benn anam buñ leen di aare.\n26. Ñaar fukk ak juróom benneeli matukaay\nNit ku ne am na sañ-sañ ñu jàngal ko, njàng mi waruñu ci fayaku lu mu bon bon ci njàng mu suufe mi te am\nsolo. Njàng mu suufe mi lu war la. Njàng mu xarala mi, te it aju ci wàllu liggéey war nanu koo wasaare.\nAmul xeej ak seen njàng mu kawe mi ubbil nañu ko képp ku ko yelloo.\nNjàng war naa indi naataange gu yaa ci ddoomi aadama te it war na dëgëral ñu naw sañ-sañi doomi aadama\naki tawfeexam ci anam gu yaa-wat na it rataxal déggóo gi ak yokkute mbootaayu xeet yi ngir jàmm sax.\nWaajur yi ñoo jëkk am sañ-sañ ci anam gi ñuy yare seeni doom.\n27. Ñaar fukk ak juróom nenteeli matukaay\nNit ku ne am na sañ-sañ bokk ci dépp lu aju ci caaday askan wi, di bànneexu ci lu cu aju ak it bokk ci lépp\nluy suqali xarala gi ak lu ciy meñ.\nNit ku ne am na sañ-sañ ñu aaral ko lépp lu aju ci lu mudefar ci wàllu la xarala, mbind mbaa lu aju ci wàllu\ncaala.\n28. Ñaar fukk ak juróom natteeli matukaay\nNit ku ne war naa tawaxu dëpp lu aju a askan wi, ak lu aju ci bitim réewam ba sañ-sañ ak tawfeex yi\nbataaxalu xeet gi ëmb mën a sax.\n29. Ñaar fukk ak juróom nenteeli matukaay\nNit ku ne am na ay wareef yu ko war digganteem ak dëkkandoom yi ngir dëgëral ci anam gu ya darajaam.\nNit ku ne buy doxal ay sañ-sañam aki tawfeexam war naa sallook li ko yoon may, ngir mu mën a nangu,\nnaw, sañ-sañ nawleem ba léepp lu aju ci yiw, teey ak naataange gu yaa sax ci askan wi.",
            "Image": "7d66e0f1d090b63a12cc236c8416d31d"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Sañ-sañ yeek tawfeex yi mënuñukoo doxal ci anam gu deppoo-wul li mbootaayu xeet yi misër mbaa taxawal.\n30. Fanweereeli matukaay\nCi fànn gu mu mën ti doon ci bataaxal bii, bépp réew, mbootaay mbaa nit, warul doxal mbaa def luy yàq sañ-\nsañ yeek tawfeex.",
            "Image": "ead2416a3a066788eb541ca6e8c945a7"
        }
    }
}

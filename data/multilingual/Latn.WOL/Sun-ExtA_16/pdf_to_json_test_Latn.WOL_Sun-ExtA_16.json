{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471501,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "BATAAXAL GU MAG GI ËMB SAÑ-SAÑI DOOMI AADAMA\n[Preamble]\nÑu jàpp te nangu ne sagu doomi aadama ak sañ-sañam yépp-dañu yam te kenn mënukóo\njalgati, te lu lépp nekk na cës laay ci taxufeex ci mbirum àtte ak jàmm ci biir àdduna.\nÑu jàpp ne ñakk xam ak soofantal sañ-sañi doomi aadama indi na aymusiba yu tar tax képp\nkuy dund fippu. Temano egsi na ba mu nekk ci doomi aadama ñu mën a wax, xalaat, ci seen\ncoobare, bundxatal, nàkk dëddu leen.\nÑu jàpp ne am na solo lool ñu aar sañ-sañi doomu aadama ak ay matukaay ci wàllu yoon;\nngir doomu aadama moomu kenn du ko sonal, muy fippu ci nootaange ak lu koy bunduxatal.\nÑu jàpp ne am na solo lool ñu góor-goorlu ba gën a rataxal jokkalante gi diggante xeet\nyi.\nÑu jàpp ne ci bataaxal boobule mbootaayu xeet yi yeesalaat na ay pas-pasam jëme ko ci\nsañ-sani doomi aadama yu tolloo, ci sag, ci bir lépp lu aju ci dundin diggante góor ak\njigéen, ci biir tawfeex gu yaa.\nÑu jàpp ne réew yi ci bokk jël nañu ay matukaay ngir dëgëral jokkalante gi ak mbootaayu\nxeet yi, ñu naw it bu baax sann-sañi doomi aadama ak tawfeex yu wóor ci biir àdduna\nyépp.\nÑu jàpp ne ànd taxawal sañ-sañ yeek tawfeex yi nekk na lu am solo lool ngir, darajaal\nmatukaay yooyu.\nNdaje mu mag mi biral na ci bataaxal bii ne xeet yépp, réew yépp ak kurel yépp ñu jàpp\nli ci nekk, ci seen xel, te ñu góor-góorlu, ñu jaarale lii lépp ci njàng mi ak yar gi.\nÑu lawal sañ-sañ yeek taawfeex yi jël aymatukaay ci biirak bitim réew.\nÑu nangu te di doxal fépp ci anam gu wér ci biir xeet yi sosoo ci réew i bokk ci\nmbootaay gi ak gox yi bootu ci ñoom.\n1. Matukaay bu jëkk bi\nDoomi aadama yépp danuy juddu, yam ci tawfeex ci sag ak sañ-sañ. Nekk na it ku xam dëgg\nte ànd na ak xelam, te war naa jëflante ak nawleen, te teg ko ci wàllu mbokk.\n2. Naareelu matukaay\nKu ne mën naa wax ne am na ay sañ-sañ ak ay tawfeex yu sosoo ci bataaxal bii te amul\nxeej ak seen, rawatina ci wàllu xeet, melo, awra, làkk, diiné, peete ci wàllu politig,\nxalaat, réew mbaa askan woo mën ti sosoo, ci it wàllu juddu alal ak lu mu mën ti doon.\nRax sa dolli amul xeej ak seen ci politig, yoon, mbaa doxalin wu aju ci bitim réew mbaa\nsuuf soo xamne nit ki fa la cosaanoo; réew moomu mbaa suuf soosu moom na boppam walla\ndeet, mbaa ñu yamale yengu-yëngoom.\n3. Ñatteelu matukaay\nNit kune war naa dund ci tawfeex ak kaaraange.\n4. Ñeenteelu matukaay",
            "Image": "d0d180c8cef838cefc2a9b2e68d895c9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Waruñoo def kenn jaam mbaa mbindaan. Njaam ak njaayum jaam nanguwunu ko ci anam gu mu\nmën ti doon.\n5. Juróomeelu matukaay\nWaruñoo mbugal, tutal, mbaa teg kenn lu metti lool lu yelloo wul ak doomu aadama.\n6. Juróom benneeli matukaay\nNit ku ne am na sañ-sañ ñu war kaa nangul darajaam ci wàllu yoon.\n7. Juróom benneeli matukaay\nNépp a yam ci kanamu yoon. Te it amul xeej ak seen, ku ne yoon woowu war na laa aar.\nNépp war nañu leen aar ci luy jalgati liñu tënk ci bataaxal bii ak bepp yëngu-gëngu buy\nindi par-parloo.\n8. Juróom natteelu matukaay\nNit ku ne am na sañ-sañ dem ci berebi àtte kaay yi ci reewam saa yoo xamne sañ-sañam\nyooyu dëppook sàrti réewam mba yoon jalgati nañu ko.\n9. Juróom ñentteeli matukaay\nMenuñoo jàpp, tëj, mbaa genne kenn réewam te tegunu ko ci yoon.\n10. Fukkeeli matukaay\nCi lu wér, nit kune mën naa egg ci berebu atte kaay wax li ko naqari ci anam gu jub, te\nbaña ànd ak par-parloo, ne dañu ko taxal.\n11. Fukkeeli been matukaay ak benn\nBépp nit bu ñu taqal cimbir mu tar jàppe nanu ko ku set ba loolu ñu ko taxal leer nàññ\nginnaaw bi ñu ko attee. Te ñu taxawu ko ci lépp lu koy aar ci atte boobule.\nDuñu tëj kenn ci ay jëfam mbaa lu mu fàtte mbete loolu mu jëf ci jamono jooju nekkul\nmbir mu tar ci wàllu yoon, ci biir ak bitim réew. Foofu it yoon du ko teg lu dul\nlimengóok li mu def ci jamono jooju.\n12. Fukkeeli matukaay ak ñaar\nKenn warula xuus ci dundinu doomu aadama, bu njabootam, ci lu jëm ci këram mbaa lu\nmengóok moom, di damm it jarajaam. Buñu jalgatee yii nit kune am na sañ-sañ ñu aar ko\nci wàllu yoon.\n13. Fukkeeli matukaay ak ñatt\nNit kune am na sañ-sañ wëndeelu ni mu ko neexe, tànn it dekkuwaayam ci biir réew bu mu\nmën ti doon.\nNit kune am na sañ-sañ génn réew mu mu mën ti doon. Fimu dëkk it bokk na ci-ak it\ndellusi ci réewam.\n14. Fukkeeli matukaay ak ñent\nNit kune bu ñu ko mbugalee am na sañ-sañ làqu ji, mbaa ñaan ñu làq ko ci yeneni réew.",
            "Image": "017080b38ba665f255448594b17c0c7c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Su fekkee ne nit ki dañu koy toppu ginnaaw bi mu defee jëyyi, mbaa yëngu-yëngóon\nméngóowul ak li mbootaayu xeet yi tëral, sañ-sañ boobu.\n15. Fukkeeli matukaay ak juróom\nNit ku ne am na sañ-sañ xeetoo cim réew.\nMënuñu ne nit ki xeetoowul cim réew te teguñu ko fenn, mbaa ñu xañ ko sañ-sañ su bëggee\nsoppi xeetoom ak réewan.m\n16. Fukkeeli matukaay ak juróom benn\nJigéen mbaa jóor saa yu matee amul xaaj ak seen, ak waaso bu mu mën ti bokk, réew, mba\ndiiné am na sañ-sañ sëy ak it sos njaboot. Ñoo yam it sañ-sañ, balaa ñuy sëey, ci biir\nsëy ak it bu seen sëy tasee.\nSëy kenn menunuko fas, xanaa lu jiitu ku ne ci way-dencante yi joxe xalaatam.\nNjaboot nekk na menneef gu am solo ci askan wi.\n17. Fukkeeli matukaay ak juróom ñaar\nNgay dund yaw doww mbaa ak mbooloo am nga sañ-sañ am loo moomal sa bopp.\nMenuñoo xañ kenn am aman.\n18. Fukkeeli matukaay ak juróom ñatt\nNit kune am na sañ-sañ xalaat ak sa goom ci wàllu diine, soppi it diineem mba ngëmam,\nam na it tawfeex feeñal diineem, mbaa ngëmam, ak mbooloo, mbaa moom doww, fu àdduna\ndaje mbaa deet, jarali ko ci njàngale mi, ci ay jëf, ci jaamu yi ak xarbaax.\n19. Fukkeeli matukaay ak juróom ñent\nNit ku ne am na sañ-sañ wax mbaa bind lu ko soob. Ci waxam yooyule kenn menuko ce bundu\nxatal. Te it am na sañ-sañ di gëstu, di jot, di wasare ci anam gu yaa ay xabaaraki\nxalaat ak ay jumtukaay yu mi Men ti jefandikóo.\n20. Ñaar fukkeeli matukaay\nNit kune am na sañ-sañ woote ab ndaje, mbaa sos mbootaay ci jàmm.\nMënuñoo bokk loo kenn ci mbootaay te àndu ci.\n21. Ñaar fukkeeli matukaay ak benn\nNit ku ne am na sañ-sañ bokk ci ñiy doxal mbiri réewam. Mu teewal fa boppam, mbaa mu\nyabal ab ndaw mu teewal ko fa.\nNit ku ne am na sañ-sañ, amul xeej ak seen liggéey ci bépp béréb buy doxal mbiri\nréewam.\nPas-pasu askan mooy cëslaay buy dëgëral lépp luy doxal réew. Pas-pas gile war na feeñ\nci palin yu yiw yu ñu wara amal léeg-léeg ci tannin gu yaa te am sutura,mbaa topp yoon\nwu wóor wu andak taw feex ci wàllu pal.\n22. Ñaar fukkeeli matukaay ak ñaar",
            "Image": "52f0c1cdada0ac047a31dff2bac4fff5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Nit ku ne meññeefu askan wi am na sañ-sañ\nam xol bu sedd ci sañ-sañam yooyu, lu aju\nci aadaam te di ko jox maanaa ak yookkute\nlépp nag ku ne doomu réew mi indi dooleem\ntërërin ak am-amu réew mu ne.\nñu\nci\ngu\nak\naar ko ci giru dundam. Ci dundam war na ci\nkoom-koomam, ci dundinam ak ci lépp lu aju\nànd ak tawfeex ci wàllu darajaam, loolu\ndi jokkalante ak bitim réew te mu méngook\n23. Ñaar fukk ak ñatteeli matukaay\nNit ku ne am na sañ-sañ liggéey, tànn it ci eanam gu ko neex liggéeyamm te mu dëppóok\nay sàart yu yam te baax ci wàllu liggéey. Te it ñu aar ko ci ñàkkub liggéey.\nAmul xeej ak seen ku néppam nanu sañ-sañ ñu fay leen, te loolu méngóok li mu aliggéey.\nKeépp kuy liggéey am na sañ-sañ ñu jox ko pay gi mu yellool, baax te mën koo dundal ak\nnjabbotam te mu yellook sagu doomu aadama, mu mottaliku it ak yeneeni pexe su mënee am\nngir aar dundinam.\nNit ku ne am na sañ-sañ samp mbaa bokk ci ay kurel yu koy taxawu ci wàllu liggéeyam.\n24. Ñaar fukk ak ñenteeli matukaay\nNit ku ne am na sañ-sañ noppalu, feexal xolal ak it di yamale diirub liggéeyam ak it\nléeg-léeg muy për, bër gu ànd ak xaalis.\n25. Ñaar fukk ak juróomeeli matukaay\nNit ku ne am na sañ-sañ am dundingu yamamaay ngir dëgëral wér-gi-yaramam, raataageem ak\nbu njabootam, lrawatina ci wàllu lekk col, dëkkuwaay, lépp lu aju ci wàllu paj ak bépp\nyëngu-yëngu gu am farata ci wàllu dundam. Am na it sañ-sañ ñu aar ko bu liggeeyatul bu\nfeebaree, bu amee laago, ñàkk saxnaam mbaa sërinam, mbaa màgget, mbaa mu ñàkk li muy\nsuturloo ci anam yu dul ci cootareem.\nWar nañu beral loxo, dimbali képp ku tollu ci am doom ak it gune yi. Bépp xale bu juddu\nci sëy, mbaa bu judduwul ci sëy ñoo bokk benn anam buñ leen di aare.\n26. Ñaar fukk ak juróom benneeli matukaay\nNit ku ne am na sañ-sañ ñu jàngal ko, njàng mi waruñu ci fayaku lu mu bon bon ci njàng\nmu suufe mi te am solo. Njàng mu suufe mi lu war la. Njàng mu xarala mi, te it aju ci\nwàllu liggéey war nanu koo wasaare. Amul xeej ak seen njàng mu kawe mi ubbil nañu ko\nképp ku ko yelloo.\nNjàng war naa indi naataange gu yaa ci ddoomi aadama te it war na dëgëral ñu naw sañ-\nsañi doomi aadama aki tawfeexam ci anam gu yaa-wat na it rataxal déggóo gi ak yokkute\nmbootaayu xeet yi ngir jàmm sax.\nWaajur yi ñoo jëkk am sañ-sañ ci anam gi ñuy yare seeni doom.\n27. Ñaar fukk ak juróom nenteeli matukaay\nNit ku ne am na sañ-sañ bokk ci dépp lu aju ci caaday askan wi, di bànneexu ci lu cu\naju ak it bokk ci lépp luy suqali xarala gi ak lu ciy meñ.\nNit ku ne am na sañ-sañ ñu aaral ko lépp lu aju ci lu mudefar ci wàllu la xarala, mbind\nmbaa lu aju ci wàllu caala.\n28. Ñaar fukk ak juróom natteeli matukaay",
            "Image": "d348de46fd464ae29c33124ef02f73fb"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Nit ku ne war naa tawaxu dëpp lu aju a askan wi, ak lu aju ci bitim réewam ba sañ-sañ\nak tawfeex yi bataaxalu xeet gi ëmb mën a sax.\n29. Ñaar fukk ak juróom nenteeli matukaay\nNit ku ne am na ay wareef yu ko war digganteem ak dëkkandoom yi ngir dëgëral ci anam gu\nya darajaam.\nNit ku ne buy doxal ay sañ-sañam aki tawfeexam war naa sallook li ko yoon may, ngir mu\nmën a nangu, naw, sañ-sañ nawleem ba léepp lu aju ci yiw, teey ak naataange gu yaa sax\nci askan wi.\nSañ-sañ yeek tawfeex yi mënuñukoo doxal ci anam gu deppoo-wul li mbootaayu xeet yi\nmisër mbaa taxawal.\n30. Fanweereeli matukaay\nCi fànn gu mu mën ti doon ci bataaxal bii, bépp réew, mbootaay mbaa nit, warul doxal\nmbaa def luy yàq sañ-sañ yeek tawfeex.",
            "Image": "a0df29190c0b0f6fb4592ed4ca895742"
        }
    }
}

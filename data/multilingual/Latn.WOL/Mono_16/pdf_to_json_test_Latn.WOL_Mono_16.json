{
    "MetaData": {
        "Author": null,
        "Creation_Date": 1581471415,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b03a61c397e371d39cce4641673b544e",
            "Index": 0,
            "Label": "1",
            "Size": [
                595.0,
                842.0
            ],
            "Text": "BATAAXAL GU MAG GI ËMB SAÑ-SAÑI DOOMI AADAMA\n[Preamble]\nÑu jàpp te nangu ne sagu doomi aadama ak sañ-sañam yépp-dañu yam te kenn\nmënukóo jalgati, te lu lépp nekk na cës laay ci taxufeex ci mbirum àtte\nak jàmm ci biir àdduna.\nÑu jàpp ne ñakk xam ak soofantal sañ-sañi doomi aadama indi na aymusiba\nyu tar tax képp kuy dund fippu. Temano egsi na ba mu nekk ci doomi\naadama ñu mën a wax, xalaat, ci seen coobare, bundxatal, nàkk dëddu\nleen.\nÑu jàpp ne am na solo lool ñu aar sañ-sañi doomu aadama ak ay matukaay\nci wàllu yoon; ngir doomu aadama moomu kenn du ko sonal, muy fippu ci\nnootaange ak lu koy bunduxatal.\nÑu jàpp ne am na solo lool ñu góor-goorlu ba gën a rataxal jokkalante gi\ndiggante xeet yi.\nÑu jàpp ne ci bataaxal boobule mbootaayu xeet yi yeesalaat na ay pas-\npasam jëme ko ci sañ-sani doomi aadama yu tolloo, ci sag, ci bir lépp lu\naju ci dundin diggante góor ak jigéen, ci biir tawfeex gu yaa.\nÑu jàpp ne réew yi ci bokk jël nañu ay matukaay ngir dëgëral jokkalante\ngi ak mbootaayu xeet yi, ñu naw it bu baax sann-sañi doomi aadama ak\ntawfeex yu wóor ci biir àdduna yépp.\nÑu jàpp ne ànd taxawal sañ-sañ yeek tawfeex yi nekk na lu am solo lool\nngir, darajaal matukaay yooyu.\nNdaje mu mag mi biral na ci bataaxal bii ne xeet yépp, réew yépp ak\nkurel yépp ñu jàpp li ci nekk, ci seen xel, te ñu góor-góorlu, ñu\njaarale lii lépp ci njàng mi ak yar gi.\nÑu lawal sañ-sañ yeek taawfeex yi jël aymatukaay ci biirak bitim réew.\nÑu nangu te di doxal fépp ci anam gu wér ci biir xeet yi sosoo ci réew i\nbokk ci mbootaay gi ak gox yi bootu ci ñoom.\n1. Matukaay bu jëkk bi\nDoomi aadama yépp danuy juddu, yam ci tawfeex ci sag ak sañ-sañ. Nekk na\nit ku xam dëgg te ànd na ak xelam, te war naa jëflante ak nawleen, te\nteg ko ci wàllu mbokk.\n2. Naareelu matukaay\nKu ne mën naa wax ne am na ay sañ-sañ ak ay tawfeex yu sosoo ci bataaxal\nbii te amul xeej ak seen, rawatina ci wàllu xeet, melo, awra, làkk,\ndiiné, peete ci wàllu politig, xalaat, réew mbaa askan woo mën ti sosoo,\nci it wàllu juddu alal ak lu mu mën ti doon.\nRax sa dolli amul xeej ak seen ci politig, yoon, mbaa doxalin wu aju ci\nbitim réew mbaa suuf soo xamne nit ki fa la cosaanoo; réew moomu mbaa\nsuuf soosu moom na boppam walla deet, mbaa ñu yamale yengu-yëngoom."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e24522c16d74f67b97a780145d438ae8",
            "Index": 1,
            "Label": "2",
            "Size": [
                595.0,
                842.0
            ],
            "Text": "3. Ñatteelu matukaay\nNit kune war naa dund ci tawfeex ak kaaraange.\n4. Ñeenteelu matukaay\nWaruñoo def kenn jaam mbaa mbindaan. Njaam ak njaayum jaam nanguwunu ko\nci anam gu mu mën ti doon.\n5. Juróomeelu matukaay\nWaruñoo mbugal, tutal, mbaa teg kenn lu metti lool lu yelloo wul ak\ndoomu aadama.\n6. Juróom benneeli matukaay\nNit ku ne am na sañ-sañ ñu war kaa nangul darajaam ci wàllu yoon.\n7. Juróom benneeli matukaay\nNépp a yam ci kanamu yoon. Te it amul xeej ak seen, ku ne yoon woowu war\nna laa aar. Népp war nañu leen aar ci luy jalgati liñu tënk ci bataaxal\nbii ak bepp yëngu-gëngu buy indi par-parloo.\n8. Juróom natteelu matukaay\nNit ku ne am na sañ-sañ dem ci berebi àtte kaay yi ci reewam saa yoo\nxamne sañ-sañam yooyu dëppook sàrti réewam mba yoon jalgati nañu ko.\n9. Juróom ñentteeli matukaay\nMenuñoo jàpp, tëj, mbaa genne kenn réewam te tegunu ko ci yoon.\n10. Fukkeeli matukaay\nCi lu wér, nit kune mën naa egg ci berebu atte kaay wax li ko naqari ci\nanam gu jub, te baña ànd ak par-parloo, ne dañu ko taxal.\n11. Fukkeeli been matukaay ak benn\nBépp nit bu ñu taqal cimbir mu tar jàppe nanu ko ku set ba loolu ñu ko\ntaxal leer nàññ ginnaaw bi ñu ko attee. Te ñu taxawu ko ci lépp lu koy\naar ci atte boobule.\nDuñu tëj kenn ci ay jëfam mbaa lu mu fàtte mbete loolu mu jëf ci jamono\njooju nekkul mbir mu tar ci wàllu yoon, ci biir ak bitim réew. Foofu it\nyoon du ko teg lu dul limengóok li mu def ci jamono jooju.\n12. Fukkeeli matukaay ak ñaar\nKenn warula xuus ci dundinu doomu aadama, bu njabootam, ci lu jëm ci\nkëram mbaa lu mengóok moom, di damm it jarajaam. Buñu jalgatee yii nit\nkune am na sañ-sañ ñu aar ko ci wàllu yoon.\n13. Fukkeeli matukaay ak ñatt\nNit kune am na sañ-sañ wëndeelu ni mu ko neexe, tànn it dekkuwaayam ci"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2681e33e959979d96c501e97ce833508",
            "Index": 2,
            "Label": "3",
            "Size": [
                595.0,
                842.0
            ],
            "Text": "biir réew bu mu mën ti doon.\nNit kune am na sañ-sañ génn réew mu mu mën ti doon. Fimu dëkk it bokk na\nci-ak it dellusi ci réewam.\n14. Fukkeeli matukaay ak ñent\nNit kune bu ñu ko mbugalee am na sañ-sañ làqu ji, mbaa ñaan ñu làq ko ci\nyeneni réew.\nSu fekkee ne nit ki dañu koy toppu ginnaaw bi mu defee jëyyi, mbaa\nyëngu-yëngóon méngóowul ak li mbootaayu xeet yi tëral, sañ-sañ boobu.\n15. Fukkeeli matukaay ak juróom\nNit ku ne am na sañ-sañ xeetoo cim réew.\nMënuñu ne nit ki xeetoowul cim réew te teguñu ko fenn, mbaa ñu xañ ko\nsañ-sañ su bëggee soppi xeetoom ak réewan.m\n16. Fukkeeli matukaay ak juróom benn\nJigéen mbaa jóor saa yu matee amul xaaj ak seen, ak waaso bu mu mën ti\nbokk, réew, mba diiné am na sañ-sañ sëy ak it sos njaboot. Ñoo yam it\nsañ-sañ, balaa ñuy sëey, ci biir sëy ak it bu seen sëy tasee.\nSëy kenn menunuko fas, xanaa lu jiitu ku ne ci way-dencante yi joxe\nxalaatam.\nNjaboot nekk na menneef gu am solo ci askan wi.\n17. Fukkeeli matukaay ak juróom ñaar\nNgay dund yaw doww mbaa ak mbooloo am nga sañ-sañ am loo moomal sa bopp.\nMenuñoo xañ kenn am aman.\n18. Fukkeeli matukaay ak juróom ñatt\nNit kune am na sañ-sañ xalaat ak sa goom ci wàllu diine, soppi it\ndiineem mba ngëmam, am na it tawfeex feeñal diineem, mbaa ngëmam, ak\nmbooloo, mbaa moom doww, fu àdduna daje mbaa deet, jarali ko ci njàngale\nmi, ci ay jëf, ci jaamu yi ak xarbaax.\n19. Fukkeeli matukaay ak juróom ñent\nNit ku ne am na sañ-sañ wax mbaa bind lu ko soob. Ci waxam yooyule kenn\nmenuko ce bundu xatal. Te it am na sañ-sañ di gëstu, di jot, di wasare\nci anam gu yaa ay xabaaraki xalaat ak ay jumtukaay yu mi Men ti\njefandikóo.\n20. Ñaar fukkeeli matukaay\nNit kune am na sañ-sañ woote ab ndaje, mbaa sos mbootaay ci jàmm.\nMënuñoo bokk loo kenn ci mbootaay te àndu ci."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d70fa15aa42288bbd936a83f5d41b43a",
            "Index": 3,
            "Label": "4",
            "Size": [
                595.0,
                842.0
            ],
            "Text": "21. Ñaar fukkeeli matukaay ak benn\nNit ku ne am na sañ-sañ bokk ci ñiy doxal mbiri réewam. Mu teewal fa\nboppam, mbaa mu yabal ab ndaw mu teewal ko fa.\nNit ku ne am na sañ-sañ, amul xeej ak seen liggéey ci bépp béréb buy\ndoxal mbiri réewam.\nPas-pasu askan mooy cëslaay buy dëgëral lépp luy doxal réew. Pas-pas\ngile war na feeñ ci palin yu yiw yu ñu wara amal léeg-léeg ci tannin gu\nyaa te am sutura,mbaa topp yoon wu wóor wu andak taw feex ci wàllu pal.\n22. Ñaar fukkeeli matukaay ak ñaar\nNit ku ne meññeefu askan wi am na sañ-sañ ñu aar ko ci giru dundam. Ci\ndundam war na ci am xol bu sedd ci sañ-sañam yooyu, lu aju ci koom-\nkoomam, ci dundinam ak ci lépp lu aju ci aadaam te di ko jox maanaa ak\nyookkute gu ànd ak tawfeex ci wàllu darajaam, loolu lépp nag ku ne doomu\nréew mi indi dooleem ak di jokkalante ak bitim réew te mu méngook\ntërërin ak am-amu réew mu ne.\n23. Ñaar fukk ak ñatteeli matukaay\nNit ku ne am na sañ-sañ liggéey, tànn it ci eanam gu ko neex liggéeyamm\nte mu dëppóok ay sàart yu yam te baax ci wàllu liggéey. Te it ñu aar ko\nci ñàkkub liggéey.\nAmul xeej ak seen ku néppam nanu sañ-sañ ñu fay leen, te loolu méngóok\nli mu aliggéey.\nKeépp kuy liggéey am na sañ-sañ ñu jox ko pay gi mu yellool, baax te mën\nkoo dundal ak njabbotam te mu yellook sagu doomu aadama, mu mottaliku it\nak yeneeni pexe su mënee am ngir aar dundinam.\nNit ku ne am na sañ-sañ samp mbaa bokk ci ay kurel yu koy taxawu ci\nwàllu liggéeyam.\n24. Ñaar fukk ak ñenteeli matukaay\nNit ku ne am na sañ-sañ noppalu, feexal xolal ak it di yamale diirub\nliggéeyam ak it léeg-léeg muy për, bër gu ànd ak xaalis.\n25. Ñaar fukk ak juróomeeli matukaay\nNit ku ne am na sañ-sañ am dundingu yamamaay ngir dëgëral wér-gi-\nyaramam, raataageem ak bu njabootam, lrawatina ci wàllu lekk col,\ndëkkuwaay, lépp lu aju ci wàllu paj ak bépp yëngu-yëngu gu am farata ci\nwàllu dundam. Am na it sañ-sañ ñu aar ko bu liggeeyatul bu feebaree, bu\namee laago, ñàkk saxnaam mbaa sërinam, mbaa màgget, mbaa mu ñàkk li muy\nsuturloo ci anam yu dul ci cootareem.\nWar nañu beral loxo, dimbali képp ku tollu ci am doom ak it gune yi.\nBépp xale bu juddu ci sëy, mbaa bu judduwul ci sëy ñoo bokk benn anam\nbuñ leen di aare.\n26. Ñaar fukk ak juróom benneeli matukaay"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bfd458b2dcea5760292240f86debd0c1",
            "Index": 4,
            "Label": "5",
            "Size": [
                595.0,
                842.0
            ],
            "Text": "Nit ku ne am na sañ-sañ ñu jàngal ko, njàng mi waruñu ci fayaku lu mu\nbon bon ci njàng mu suufe mi te am solo. Njàng mu suufe mi lu war la.\nNjàng mu xarala mi, te it aju ci wàllu liggéey war nanu koo wasaare.\nAmul xeej ak seen njàng mu kawe mi ubbil nañu ko képp ku ko yelloo.\nNjàng war naa indi naataange gu yaa ci ddoomi aadama te it war na\ndëgëral ñu naw sañ-sañi doomi aadama aki tawfeexam ci anam gu yaa-wat na\nit rataxal déggóo gi ak yokkute mbootaayu xeet yi ngir jàmm sax.\nWaajur yi ñoo jëkk am sañ-sañ ci anam gi ñuy yare seeni doom.\n27. Ñaar fukk ak juróom nenteeli matukaay\nNit ku ne am na sañ-sañ bokk ci dépp lu aju ci caaday askan wi, di\nbànneexu ci lu cu aju ak it bokk ci lépp luy suqali xarala gi ak lu ciy\nmeñ.\nNit ku ne am na sañ-sañ ñu aaral ko lépp lu aju ci lu mudefar ci wàllu\nla xarala, mbind mbaa lu aju ci wàllu caala.\n28. Ñaar fukk ak juróom natteeli matukaay\nNit ku ne war naa tawaxu dëpp lu aju a askan wi, ak lu aju ci bitim\nréewam ba sañ-sañ ak tawfeex yi bataaxalu xeet gi ëmb mën a sax.\n29. Ñaar fukk ak juróom nenteeli matukaay\nNit ku ne am na ay wareef yu ko war digganteem ak dëkkandoom yi ngir\ndëgëral ci anam gu ya darajaam.\nNit ku ne buy doxal ay sañ-sañam aki tawfeexam war naa sallook li ko\nyoon may, ngir mu mën a nangu, naw, sañ-sañ nawleem ba léepp lu aju ci\nyiw, teey ak naataange gu yaa sax ci askan wi.\nSañ-sañ yeek tawfeex yi mënuñukoo doxal ci anam gu deppoo-wul li\nmbootaayu xeet yi misër mbaa taxawal.\n30. Fanweereeli matukaay\nCi fànn gu mu mën ti doon ci bataaxal bii, bépp réew, mbootaay mbaa nit,\nwarul doxal mbaa def luy yàq sañ-sañ yeek tawfeex."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471031,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "SPUKJEL YI\u2019B\u2019ANAL JA JAS OJ B\u2019OB\u2019\nK\u2019ULAXUK\nTulub\u2019al sok alub\u2019al yuj ja niwak tsomjel ja chonab\u2019 jumasa sta\u2019osb\u2019aj, tiwax tax b\u2019a sju\u2019unil\nyajtab\u2019il lajun tajb\u2019e\u2019 sok juk lajune\u2019 (217) A (III) sb\u2019a lajune yajtab\u2019 disiembre sb\u2019a 1948.\nSTULULAB\u2019IL\nWax na\u2019xi ja sijpanu\u2019b\u2019ali, ja lekilali sok ja lamaneli ja b\u2019a lu\u2019um k\u2019inali tini wax tax-a ja\nyajni wax na\u2019ji ja junotikxta-i ki\u2019b\u2019analtik ja b\u2019a lu\u2019um k\u2019inali.\nWax na\u2019xi ja yajni mi\u2019 junxta wa la iljitiki, sok ja mi\u2019 lek wa la iljitiki tini wax k\u2019e\u2019a ja\nniwan tsatsal k\u2019umal-a, ja iti ja\u2019ni sb\u2019a oj na\u2019xuk k\u2019inal ke mi lekuk ja oj kijnajb\u2019atiki;\nja\u2019yuj alub\u2019al ke ja jas wax k\u2019anxi-i ja b\u2019a lu\u2019um k\u2019inali ja\u2019ni sb\u2019a mi oj ajyuk xiwel sok\nwokolal tixa-a oj b\u2019ob\u2019 kaltik ja jas wax k\u2019anxi sok ja tuk tukil ja jas wax k\u2019uaxi-i.\nWax na\u2019xi ke jel t\u2019ilan ja jas wax b\u2019ob\u2019 k\u2019ulaxuki oj ajyuk sju\u2019unil b\u2019a mi\u2019 t\u2019ilan t\u2019enub\u2019aluk\nja swinkil ja lu\u2019um k\u2019inali oj sle\u2019 oj sjome\u2019 ja jas wax smaka yoki, ja jastal ixtalajel sok ja\ntuk wax ilwaniye\u2019 ja tantik ma\u2019tik ay scholi.\nJel t\u2019ilan ja tuktukil niwak chonab\u2019 jumasa ja b\u2019a lu\u2019um k\u2019inali oj skoltasb\u2019aje sok jel ni\nt\u2019ilan oj yil sb\u2019aje lek.\nWax na\u2019xi ja tuktukil niwak chonab\u2019staunesb\u2019aje-i yaluneje ja b\u2019a ju\u2019un tulan yujle-i, tini wax\nyala-a ja jas oj b\u2019ob\u2019 k\u2019ulaxuki, ja jastal jna\u2019ulab\u2019iltik, ja jastalotiki sok ja junxtaotik\nwinik sok ixuk, cha yaluneje\u2019 jastal oj taxuk ja lekilali ja b\u2019a jas wax k\u2019anxi-i sok ja jas\nwax k\u2019anxi oj k\u2019ulaxuki.\nWax na\u2019xi ja tuktukil Estado b\u2019a yaunesb\u2019aj sok ja tsomjel b\u2019a chonab\u2019 jumasa, oj skoltsb\u2019aje\nja b\u2019a spetsanal snaulab\u2019ile sok ja jas wax b\u2019ob\u2019 k\u2019ultiki sok ja tuktukil ja jas wax yala jas\nk\u2019ujol ja swinkil ja lu\u2019um k\u2019inali.\nJa niwan tsomjeli wax yala cha wax spuktes yi\u2019b\u2019anal ja jas oj b\u2019ob\u2019 k\u2019ulaxuki ja\u2019yuj ja\ntuktukil chonab\u2019i sok ja niwak chonab\u2019i jel t\u2019ilan oj sk\u2019ujoluke, ja\u2019yuj cho majkil ja jujune\nswinkil ja lu\u2019um k\u2019inali sok ja snajtsil b\u2019aye-i ja matik ay scholi jel t\u2019ilan oj sje\u2019e ja\nsneb\u2019jel ja ju\u2019juni ja jastal lek oj kilb\u2019ajtik jpetsaniltik, ja jas wax b\u2019ob\u2019 k\u2019ulaxuki sok ja\nsijpanub\u2019ali. Jel t\u2019ilan oj yil-e jastal oj k\u2019otuk ja jas wax yala ja ju\u2019un iti ja niwak\nchonab\u2019 jumasa b\u2019a\u2019ytiki sok ja tuktukil niwak chonab\u2019 ja b\u2019a lu\u2019um k\u2019inali, ja\u2019chni jel t\u2019ilan\noj ilxuk ta wax k\u2019ot meran ja jas wax yala ja ju\u2019un iti ja b\u2019as petsanal ja niwak chonab\u2019\njumasa ma\u2019tik ochel ja b\u2019a niwan tsomjeli sokni ja b\u2019a lu\u2019um k\u2019inal b\u2019a\u2019ytik ja ke\u2019ntiki.\nArtikulo 1.\nSpetsanal ja swinkil ja lu\u2019um k\u2019inali junxta wax jul schonjel, sok ja sijpanub\u2019ali, ja yuj ojni\nb\u2019ob\u2019 sk\u2019u\u2019luk ja jas sk\u2019ana-i ja b\u2019as lekilali, ja yuj ja ay sk\u2019ujoli sok ay spensari t\u2019ilan\noj yilsb\u2019aje lek sok ja smoj jumasa.\nArtikulo 2.\nSpetsanal ja swinkil ja lu\u2019um k\u2019inali, ojni b\u2019ob\u2019 sk\u2019uluk ja jas wax sk\u2019ana-i sok sijpanub\u2019alni\nja jastal wax yala ja b\u2019a ju\u2019un iti, mini ma\u2019 mas lek oj iljuk a\u2019ma tuktukiluk ja yelawi, sok\na\u2019ma winikuk ma ixuk, cha a\u2019nima tuktukiluk ja sk\u2019umali, cha ja\u2019chni ja jas wax sk\u2019ani, sok ja\nspensari, ma jas tuk, ja b\u2019a niwan chonab\u2019 b\u2019a\u2019yi sok ja tsome b\u2019a kulani, cha ja\u2019chni a\u2019mani\nme\u2019y lek stak\u2019in sok a\u2019nima chikan jastal jul schonjel.\nCha ja\u2019chni spetsanal ja swinkil ja lu\u2019um k\u2019inali junxtani oj ilxuka a\u2019ma tuktukiluk ja\nspensari sok ja sju\u2019unil ja jas oj b\u2019ob\u2019 sk\u2019uluki, ma ama tuktukiluk niwak chonab\u2019 ja b\u2019a\u2019yi,\ncha a\u2019ma jauk ja b\u2019a slujmal b\u2019a kulani, cha a\u2019nima jun niwan chonab\u2019 sijpanub\u2019alxa ma jun\nslujmal b\u2019a ay k\u2019eluman ke titoni ay b\u2019a sk\u2019ab\u2019 b\u2019a jun niwan chonab\u2019, ma oj kaltik jun niwan\nchonab\u2019 b\u2019a mito sijpanub\u2019aluk.\nArtikulo 3.\nYi\u2019b\u2019anal ja swinkil ja lu\u2019um k\u2019inali ojni b\u2019ob\u2019 sk\u2019an sak\u2019anil-a, cha ja\u2019chni ja sijpajeli sok\ncha ja\u2019chni cho majkil ja b\u2019a mi jas oj utjuki.\nArtikulo 4.\nMixani jun swinkil ja lu\u2019um k\u2019inali oj b\u2019ob\u2019 ajyuk mosoil, sok mixani ma oj b\u2019ob\u2019 ixtalajuk-a\nja\u2019yuj misani ma oj b\u2019ob\u2019 sk\u2019eb\u2019e ja yateli, ja\u2019ch wax yala ja ju\u2019un iti.\nArtikulo 5.",
            "Image": "76879a25a95cdc0212435a9a25e96bc5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Mixani ma oj b\u2019ob\u2019 ixtalajuk, mixani utjel sok cha mixani ma\u2019k\u2019jel.\nArtikulo 6.\nYi\u2019b\u2019anal ja aswinkil ja lu\u2019um k\u2019inlai, t\u2019ilan oj najusb\u2019aj ja b\u2019a oj och b\u2019e ja jastalni-i.\nArtikulo 7.\nKi\u2019b\u2019analtik junotikxta ja b\u2019a yojol ja leyi, cha ja\u2019chni junxtani oj ajyuk jk\u2019eljeltik sok\njkoltajeltik yuja leyi. Petsanaltik ay jkoltajeltik yuja leyi ja ta tuk wala iljitiki, cha\nja\u2019chni ja ta ay k\u2019ejnajeltiki, ja\u2019ch wax yala ja ju\u2019un iti.\nArtikulo 8.\nYi\u2019b\u2019anal ja swinkil ja lu\u2019um k\u2019inali ja\u2019ni oj b\u2019ob\u2019 skoltasb\u2019aj sok ja leyi, ja b\u2019a stisat ja\ntantik jnal ja ma was na\u2019a sk\u2019eljel ja lekilali ja ta ayk\u2019a ixtalajeli ja jas wax yala ja b\u2019a\nsju\u2019unil ja leyi.\nArtikulo 9.\nMini ma\u2019 lomxa oj yamjuk, mini ma\u2019 oj lutjuk me\u2019y smul, cha mini oj b\u2019ob\u2019 nutsjuk ja b\u2019a lu\u2019um\nb\u2019a kulani.\nArtikulo 10.\nSpetsanal ja swinkil ja lu\u2019um k\u2019inali, t\u2019ilani oj maklajuk yuj ja ma\u2019 wa sk\u2019ela ja lekilali ja\nb\u2019a oj aljuyab\u2019i ja jas a\u2019telil yujni oj sk\u2019uluki, ma oj jk\u2019eljuk jasunka ja smul wax le\u2019jiyi-\ni.\nArtikulo 11.\nSpetsanal ja swinkil ja lu\u2019um k\u2019inali, yajni wax le\u2019jiyi smul ojni b\u2019ob\u2019 yal ke mi meranuka ja\nyajni mitoni xchiknaji ta meran ja ay smuli ja\u2019ni oj makunuk yuj ja ley ts\u2019ibjb\u2019anub\u2019ali b\u2019a oj\nyal ta meran ma miranuk ja mulal leub\u2019alyi-i.\nMini oj b\u2019ob\u2019 alxuk ts mulal ja jas wax k\u2019ulaxi-i ja ta minik\u2019a mulaluki, ja\u2019ch wax yala ja\nsley ja niwak chonab\u2019i, sok ja tuktukil niwak chonab\u2019i, cha mini oj b\u2019ob\u2019 lexuk mas tsats ja\nmulali ja ta minik\u2019a ja\u2019ch k\u2019ulaxi-i.\nArtikulo 12.\nMini ma lomta oj b\u2019ob\u2019 sch\u2019iksb\u2019a ja b\u2019a yoj jne\u2019b\u2019ailtiki, mini ja b\u2019a yoj jnajtiki, cha mini\nma\u2019 jas oj b\u2019ob\u2019 yalkabtik-a ja b\u2019a oj jomuk ka k\u2019ujulaltiki ma ja jpensantiki. Yi\u2019b\u2019analni-a\nja swinkil ja lu\u2019um k\u2019inali ojni b\u2019ob\u2019 skoltasb\u2019aj sok ja leyi ja ta ayni wax sch\u2019ikasb\u2019aj ja\nb\u2019a yoj jneb\u2019ailtiki.\nArtikulo 13.\nYi\u2019b\u2019anal ja swinkil ja lu\u2019um k\u2019inali, ojni b\u2019ob\u2019 b\u2019ejyuek-a, ja\u2019chni oj b\u2019ob\u2019 stsa-e ja b\u2019a oj\nyaj kulan jas naji ja ni chikan ja b\u2019a Estadoil b\u2019a\u2019yi.\nYib\u2019anal ja swinkil ja lu\u2019um k\u2019inali, ojni b\u2019ob\u2019 waj-ek\u2019a b\u2019a tuktukil niwak chonab\u2019, cha ojni\nb\u2019ob\u2019 kumxuk ja b\u2019a niwan chonab\u2019 b\u2019a kulani.\nArtikulo 14.\nAy-k\u2019a ma\u2019 wax iji spatik yuja ma\u2019 ay scholi ja b\u2019a niwan chonab\u2019 b\u2019a kulani ojini b\u2019ob\u2019 sle\u2019\nb\u2019a oj ajyuk b\u2019a pilan niwan chonab\u2019.\nMini jun ma\u2019 ay schol, cha mini ka tuktukil niwak chonab\u2019 stausb\u2019a oj b\u2019ob\u2019 yal oj kumxukotik\nja ta yujnik\u2019a mix k\u2019anatiki.\nArtikulo 15.\nSpetsanal ja swinkil ja lu\u2019um k\u2019inlai, ojni b\u2019ob\u2019 yal b\u2019a niwanil chonab\u2019il oj ajyuk kulan-a.\nMini ma oj b\u2019ob\u2019 nutsjuk ja b\u2019a niwan chonab\u2019 b\u2019a kulani, cha mini t\u2019iulan oj t\u2019enjuk b\u2019a oj\nwajuk b\u2019a pilan niwan chonab\u2019.\nArtikulo 16.\nJa winik sok ja ixuki yajni julta sk\u2019ujule, ojni b\u2019ob\u2019 nupanuke-a ja b\u2019a oj sle-e ja\nsne\u2019b\u2019aile-i a\u2019ma tuktukil ja yelawe-i, sok a\u2019ma tuktukiluk ja schonab\u2019il b\u2019a kulane-i, cha\na\u2019ma pilan pilanuk ja jas wax sk\u2019uane-i, yajni nupanelexa junxtani oj iljuke yuj ja leyi, cha\nja\u2019chni ja ta sijpasb\u2019aje-i.i",
            "Image": "90151292907fad80be75173813873a18"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kechani ja ma\u2019 sk\u2019el sat sb\u2019aje-i yenleni oj yal-e-a ta oj nu panuke ma mi oj nupanuke.\nJa jne\u2019b\u2019ailtiki ja\u2019ni mas t\u2019ilan b\u2019a jun yojol tsomjel ma b\u2019a jun yoj komon, ojni b\u2019ob\u2019\nk\u2019eljuke yuj ja komon-a ma ja\u2019 Estado b\u2019a kulane-i.\nArtikulo 17.\nSpetsanal ja swinkil ja lu\u2019um k\u2019inali, ojni b\u2019ob\u2019 ajyuk sjasb\u2019aj b\u2019a stu\u2019ch\u2019il ma ja\u2019ch komon.\nMini ma lomxta oj japjuyi-a jas jasb\u2019aji.\nArtikulo 18.\nSpetsanal ja swinkil ja lu\u2019um k\u2019inali, ojni b\u2019ob\u2019 sk\u2019u\u2019luke ja jas wax sk\u2019anawe-i, sok ja jas\nwax sk\u2019uane-i; ja b\u2019a ju\u2019un iti wax yala oj b\u2019ob\u2019 stukb\u2019es ma oj sjeltes ja jas wax sk\u2019uani,\ncha ja\u2019chni ojni b\u2019ob\u2019 sje\u2019e ja jas wax sk\u2019uani a\u2019ma stuch\u2019iluk ma ja\u2019ch tsoman. A\u2019ma tiuk b\u2019a\nsnaj ma ti\u2019 b\u2019a wax ajyi stsomjele-i jani oj b\u2019ob\u2019 sje\u2019e ja jas wax sk\u2019uane-i sok ja jastal wax\nsk\u2019uane-i.\nArtikulo 19.\nSpetsanal ja swinkil ja lu\u2019um k\u2019inali, ojni b\u2019ob\u2019 yal-e ja jasunka ja spensare-i sok mini oj\nb\u2019ob\u2019 ixtalajuk yuj ja jasunka wax yala-i ma jasunka spensari; cha ja\u2019chni oj b\u2019ob\u2019 sle-e sok\noj b\u2019ob\u2019 smakla ja spensar ja smoj jumasa-i, cha ja\u2019chni ojni b\u2019ob\u2019o spuktes ja jas wax sk\u2019uani\nsok jas pensari, a\u2019ma chikan b\u2019a\u2019a.\nArtikulo 20.\nSpetsanal ja swinkil ja lu\u2019um k\u2019inali, ojini b\u2019ob\u2019 stsomsb\u2019aje-a cha ja\u2019chni oj b\u2019ob\u2019\nstasb\u2019aje.\nMi ma\u2019 t\u2019ilan t\u2019enub\u2019aluk oj ochuk b\u2019a jun tsomjel.\nArtikulo 21.\nSpetsanal ja swinkil ja lu\u2019um k\u2019inali, ojni b\u2019ob\u2019 yal jastal oj lexuk ja ma oj och sok schol ja\nb\u2019a jun niwan chonab\u2019i, a\u2019mani ye\u2019ntani-a ma a\u2019nima tsaub\u2019al oj eluk ja ma oj waj yal ja jastal\noj ajyuk ja ma\u2019och sok scholi.\nYib\u2019anal ja swinkil ja lu\u2019um k\u2019inali ojni b\u2019ob\u2019 syam schol-a jua b\u2019a niwan chonab\u2019 b\u2019a kulani.\nYi\u2019b\u2019anal ja ma\u2019 ay schol b\u2019a jun niwan choanb\u2019i ja\u2019ni yipunej spetsanal ja swinkil ja chonab\u2019\nb\u2019a\u2019yi, ja ipanel wax tax ti-i ti wax je\u2019xi ja yajni wax tsa\u2019xi ja ma oj ochsok scholi. Ja\ntsaumani ye\u2019ntani oj yile machunka wax sk\u2019ana ja ma oj syam scholi.\nArtikulo 22.\nSpetsanal ja swinkil ja jun tsomjeli ma ja jun komoni ojni sta\u2019 slekilal-a ja ta wax koltaji\nyuj ja yestado ba\u2019yi ma ja\u2019yu ja tuktukil niwak chonab\u2019 jumasa-i; ja lekilal wax tax ti-i ja\u2019\nni jastal oj ta\u2019tik t\u2019un modo, ja slekilal ja tsomjeltiki ma ja\u2019 slekilal ja komontiki ja\njastalotikni-i.\nArtikulo 23.\nSpetsanal ja swinkil ja lu\u2019um k\u2019inali, ojni b\u2019ob\u2019 stsa\u2019e ja a\u2019tel ja jas wax sk\u2019ana oj\nsk\u2019u\u2019luki ja ni sb\u2019a oj ya e\u2019k\u2019uk ja swokoli cha ja\u2019chni oj koltajuk yuj ju\u2019un iti ja ta mi\nsta-a ja ya\u2019teli.\nSpetsanal ja swinkil ja lu\u2019um k\u2019inali, junxtak\u2019a ja ya\u2019teli cha ja\u2019chni junxta oj yi\u2019 ja\nstsakol ja ya\u2019teli.\nYib\u2019anal ja swinkil ja lu\u2019um k\u2019inali, ja ma\u2019 wax a\u2019tiji ayni sb\u2019ej oj tupjuk lek ja yateli sb\u2019a\noj ya ek\u2019uk ja swokili cha ja\u2019chni ja sne\u2019b\u2019aili, mik\u2019a lek lek x-ekyuj ay ni sb\u2019ej oj koltajuk\nyuj ja ma\u2019 tik ay schol b\u2019a koltaneli.\nSpetsanal ja swinkil ja lu\u2019um k\u2019inali, ojni b\u2019ob\u2019 ya kulan jun stsomjel ma oj och b\u2019a jun\ntsomjel sb\u2019a oj skoltasb\u2019aj ja b\u2019a jas wax sk\u2019ana oj sk\u2019uluki.\nArtikulo 24.\nYi\u2019b\u2019anal ja swinkil ja lu\u2019um k\u2019inali ojni b\u2019ob\u2019 jijluk-a ja b\u2019a ya\u2019teli cha t\u2019ilani oj naxuk\njanek\u2019 ora oj b\u2019ob\u2019 a\u2019tijuk, sok ya\u2019ni wax jijli t\u2019ilan lek oj tupjuk.\nArtikulo 25.",
            "Image": "de6a5303fd975e5630be0d4b9cded7cd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Spetsanal ja swinkil ja lu\u2019um k\u2019inali ojni b\u2019ob\u2019 sle-a ja slekilali\nsn\u2019eb\u2019aili ja ni mas t\u2019ilan ja jas oj ya\u2019b\u2019i, ja sk\u2019u\u2019sjasb\u2019aji, ja\nta ko\u2019 chameli, cha ja\u2019chni ja jastik oj makunuk yuj ja b\u2019a mas lek\nb\u2019ob\u2019 sk\u2019an skoltajel ja ta mik\u2019a sta\u2019a yateli, cha jachuk ja ta ay\nma ne\u2019b\u2019axa ay, ma jelxa sk\u2019ujol, cha ojni b\u2019ob\u2019 sk\u2019an skoltajel ja\nja b\u2019a oj ajyuk lek ja\nsnaji, sok ja skoltajel ja\noj ajyuki, cha ja\u2019chni oj\nchameli ma mi lekuk ay lek,\nta ay k\u2019a jas ek\u2019sb\u2019aji.\nJa laum ixuk sok ja yali t\u2019ilani oj k\u2019elxuke-a, cha ja\u2019chni sok stalnajele. Yi\u2019b\u2019anal ja yal\nuntik b\u2019a te\u2019y sok snan stati ma mi te\u2019yuk sok-a, t\u2019ilani junxta oj ajyuk sk\u2019eljele-a.\nArtikulo 26.\nSpetsanal ja swinkil ja lu\u2019um k\u2019inali, ojni b\u2019ob\u2019 sne\u2019b\u2019ju\u2019un-a, ja ne\u2019b\u2019uju\u2019uni mini oj\ntupxuk-a ja b\u2019a sb\u2019ajtanil ja\u2019b\u2019il man b\u2019a swakil ja\u2019b\u2019il, jaxa juntik\u2019e oxe jab\u2019ili sok ja\nchane ja\u2019b\u2019il b\u2019a mas tsatsxa ayi ojni b\u2019ob\u2019 och kotik jpetsanaltik pe ja\u2019ni chikan ta\njne\u2019b\u2019unejtik lek ja\u2019chni wax yala ja ju\u2019un iti.\nJa ne\u2019b\u2019uj ju\u2019uni ja\u2019ni sb\u2019a oj koltanuk ja b\u2019a oj taxuk ja lekilali, cha ja\u2019ni sb\u2019a oj na\u2019tik\njastal oj ajyukotik, cha ja\u2019chni ja sb\u2019aj sijpanub\u2019ali, ojni cha b\u2019ob\u2019 koltanuk ja jastal oj\nyilsb\u2019aje ja tuktukil niwak chonab\u2019i sok ja indijena jumasa-i sok ja tsome ma\u2019 tuktukil ja jas\nwax sk\u2019uani, cha ojni koltanuk ja b\u2019a lek oj yilsb\u2019aji sok b\u2019a laman oj ajyuke ja tuktukil\nniwak chonab\u2019i.\nJa nanl tatal jumasa ojni b\u2019ob\u2019 stsa-e ja jas ne\u2019b\u2019uju\u2019unil wax sk\u2019ana oj sna-e ja yuntikile-i.\nArtikulo 27.\nSpetsanal ha swinkil ja lu\u2019um k\u2019inali ojni b\u2019ob\u2019 stsa-e ja jas wax sk\u2019ana oj sk\u2019uluke ja b\u2019a\nyoj skomoni, cha ja\u2019chni oj b\u2019ob\u2019 och sle\u2019jel ja jas wax k\u2019anxi oj nebxuki b\u2019a oj taxuk ja\nlekilali.\nSpetsananl ja swinkil ja lu\u2019um k\u2019inali, ojni b\u2019ob\u2019 koltaxuk yuj ja a\u2019tel wax sk\u2019ulan sok ja\nspensari, sok jas jasb\u2019aji b\u2019a ye\u2019ni sk\u2019uluneji.\nArtikulo 28.\nSpetsanal ja swinkil ja lu\u2019um k\u2019inali ojni b\u2019ob\u2019 sk\u2019an-a ke oj ajyuk laman yib\u2019anal ja tuktukil\nniwak chonab\u2019i b\u2019a oj k\u2019ot meran ja jas wax yala ja ju\u2019un iti.\nArtikulo 29.\nSpetsanal ja swinkil ja lu\u2019um k\u2019inali t\u2019ilani oj ya\u2019 ya\u2019tel ja b\u2019a komon b\u2019a\u2019yi, ja\u2019ni yuj ja\nti sna-a k\u2019inali.\nYa\u2019ni tixa ay b\u2019a yojol ja jas oj b\u2019ob\u2019 sk\u2019u\u2019luki t\u2019ilani oj sk\u2019u\u2019luk ja jas wax yala ja leyi,\nja\u2019ni sb\u2019a mi oj och sok k\u2019umal ja smoj jumasa, cha ja\u2019chni b\u2019a lek oj yilsb\u2019aje, yujni ja sb\u2019a\noj ajyuk laman sok lek oj yilsb\u2019aje spetsanale ja komon jumasa ma\u2019 lajan wax sle-a slekilale-i.\nJa jas wax b\u2019ob\u2019 k\u2019u\u2019laxuki, sok ja sijpanub\u2019ali, mi oj b\u2019ob\u2019 k\u2019u\u2019laxuk ja ta mi jachukuk ja\njastal yaluneje sok ya\u2019 oje kulan ja niwak choanb\u2019 jumasa staunesb\u2019aje-i.\nArtikulo 30.\nJa b\u2019a ju\u2019un iti, wanix yal kab\u2019tik toj ke mini jun Estado, mini jun tsomjel, cha mini jun\nswinkil ja lu\u2019um k\u2019inali oj ya makunuk b\u2019a slekilal, ma b\u2019a oj ixtalanuk. Ja\u2019 yuj jel t\u2019ilan oj\nna\u2019xuk ja jas oj b\u2019ob\u2019 k\u2019ulaxuki, sok ja sijpanub\u2019al wax yala ja b\u2019a ju\u2019un iti.",
            "Image": "5c0d890c4370e47c2a473d39a3642687"
        }
    }
}

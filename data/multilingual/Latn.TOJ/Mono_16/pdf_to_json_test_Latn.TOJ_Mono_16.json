{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471050,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "SPUKJEL YI’B’ANAL JA JAS OJ B’OB’\nK’ULAXUK\nTulub’al sok alub’al yuj ja niwak tsomjel ja chonab’ jumasa sta’osb’aj,\ntiwax tax b’a sju’unil yajtab’il lajun tajb’e’ sok juk lajune’ (217) A\n(III) sb’a lajune yajtab’ disiembre sb’a 1948.\nSTULULAB’IL\nWax na’xi ja sijpanu’b’ali, ja lekilali sok ja lamaneli ja b’a lu’um\nk’inali tini wax tax-a ja yajni wax na’ji ja junotikxta-i ki’b’analtik\nja b’a lu’um k’inali.\nWax na’xi ja yajni mi’ junxta wa la iljitiki, sok ja mi’ lek wa la\niljitiki tini wax k’e’a ja niwan tsatsal k’umal-a, ja iti ja’ni sb’a oj\nna’xuk k’inal ke mi lekuk ja oj kijnajb’atiki; ja’yuj alub’al ke ja jas\nwax k’anxi-i ja b’a lu’um k’inali ja’ni sb’a mi oj ajyuk xiwel sok\nwokolal tixa-a oj b’ob’ kaltik ja jas wax k’anxi sok ja tuk tukil ja jas\nwax k’uaxi-i.\nWax na’xi ke jel t’ilan ja jas wax b’ob’ k’ulaxuki oj ajyuk sju’unil b’a\nmi’ t’ilan t’enub’aluk ja swinkil ja lu’um k’inali oj sle’ oj sjome’ ja\njas wax smaka yoki, ja jastal ixtalajel sok ja tuk wax ilwaniye’ ja\ntantik ma’tik ay scholi.\nJel t’ilan ja tuktukil niwak chonab’ jumasa ja b’a lu’um k’inali oj\nskoltasb’aje sok jel ni t’ilan oj yil sb’aje lek.\nWax na’xi ja tuktukil niwak chonab’staunesb’aje-i yaluneje ja b’a ju’un\ntulan yujle-i, tini wax yala-a ja jas oj b’ob’ k’ulaxuki, ja jastal\njna’ulab’iltik, ja jastalotiki sok ja junxtaotik winik sok ixuk, cha\nyaluneje’ jastal oj taxuk ja lekilali ja b’a jas wax k’anxi-i sok ja jas\nwax k’anxi oj k’ulaxuki.\nWax na’xi ja tuktukil Estado b’a yaunesb’aj sok ja tsomjel b’a chonab’\njumasa, oj skoltsb’aje ja b’a spetsanal snaulab’ile sok ja jas wax b’ob’\nk’ultiki sok ja tuktukil ja jas wax yala jas k’ujol ja swinkil ja lu’um\nk’inali.\nJa niwan tsomjeli wax yala cha wax spuktes yi’b’anal ja jas oj b’ob’\nk’ulaxuki ja’yuj ja tuktukil chonab’i sok ja niwak chonab’i jel t’ilan\noj sk’ujoluke, ja’yuj cho majkil ja jujune swinkil ja lu’um k’inali sok\nja snajtsil b’aye-i ja matik ay scholi jel t’ilan oj sje’e ja sneb’jel\nja ju’juni ja jastal lek oj kilb’ajtik jpetsaniltik, ja jas wax b’ob’\nk’ulaxuki sok ja sijpanub’ali. Jel t’ilan oj yil-e jastal oj k’otuk ja\njas wax yala ja ju’un iti ja niwak chonab’ jumasa b’a’ytiki sok ja\ntuktukil niwak chonab’ ja b’a lu’um k’inali, ja’chni jel t’ilan oj ilxuk\nta wax k’ot meran ja jas wax yala ja ju’un iti ja b’as petsanal ja niwak\nchonab’ jumasa ma’tik ochel ja b’a niwan tsomjeli sokni ja b’a lu’um\nk’inal b’a’ytik ja ke’ntiki.\nArtikulo 1.\nSpetsanal ja swinkil ja lu’um k’inali junxta wax jul schonjel, sok ja",
            "Image": "2d7ece3443cb6cb5919a6c0d486a7d61"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "sijpanub’ali, ja yuj ojni b’ob’ sk’u’luk ja jas sk’ana-i ja b’as\nlekilali, ja yuj ja ay sk’ujoli sok ay spensari t’ilan oj yilsb’aje lek\nsok ja smoj jumasa.\nArtikulo 2.\nSpetsanal ja swinkil ja lu’um k’inali, ojni b’ob’ sk’uluk ja jas wax\nsk’ana-i sok sijpanub’alni ja jastal wax yala ja b’a ju’un iti, mini ma’\nmas lek oj iljuk a’ma tuktukiluk ja yelawi, sok a’ma winikuk ma ixuk,\ncha a’nima tuktukiluk ja sk’umali, cha ja’chni ja jas wax sk’ani, sok ja\nspensari, ma jas tuk, ja b’a niwan chonab’ b’a’yi sok ja tsome b’a\nkulani, cha ja’chni a’mani me’y lek stak’in sok a’nima chikan jastal jul\nschonjel.\nCha ja’chni spetsanal ja swinkil ja lu’um k’inali junxtani oj ilxuka\na’ma tuktukiluk ja spensari sok ja sju’unil ja jas oj b’ob’ sk’uluki, ma\nama tuktukiluk niwak chonab’ ja b’a’yi, cha a’ma jauk ja b’a slujmal b’a\nkulani, cha a’nima jun niwan chonab’ sijpanub’alxa ma jun slujmal b’a ay\nk’eluman ke titoni ay b’a sk’ab’ b’a jun niwan chonab’, ma oj kaltik jun\nniwan chonab’ b’a mito sijpanub’aluk.\nArtikulo 3.\nYi’b’anal ja swinkil ja lu’um k’inali ojni b’ob’ sk’an sak’anil-a, cha\nja’chni ja sijpajeli sok cha ja’chni cho majkil ja b’a mi jas oj utjuki.\nArtikulo 4.\nMixani jun swinkil ja lu’um k’inali oj b’ob’ ajyuk mosoil, sok mixani ma\noj b’ob’ ixtalajuk-a ja’yuj misani ma oj b’ob’ sk’eb’e ja yateli, ja’ch\nwax yala ja ju’un iti.\nArtikulo 5.\nMixani ma oj b’ob’ ixtalajuk, mixani utjel sok cha mixani ma’k’jel.\nArtikulo 6.\nYi’b’anal ja aswinkil ja lu’um k’inlai, t’ilan oj najusb’aj ja b’a oj\noch b’e ja jastalni-i.\nArtikulo 7.\nKi’b’analtik junotikxta ja b’a yojol ja leyi, cha ja’chni junxtani oj\najyuk jk’eljeltik sok jkoltajeltik yuja leyi. Petsanaltik ay\njkoltajeltik yuja leyi ja ta tuk wala iljitiki, cha ja’chni ja ta ay\nk’ejnajeltiki, ja’ch wax yala ja ju’un iti.\nArtikulo 8.\nYi’b’anal ja swinkil ja lu’um k’inali ja’ni oj b’ob’ skoltasb’aj sok ja\nleyi, ja b’a stisat ja tantik jnal ja ma was na’a sk’eljel ja lekilali\nja ta ayk’a ixtalajeli ja jas wax yala ja b’a sju’unil ja leyi.\nArtikulo 9.\nMini ma’ lomxa oj yamjuk, mini ma’ oj lutjuk me’y smul, cha mini oj",
            "Image": "9578d380a0bcc6cd5d9bc38b5c9d0e7e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "b’ob’ nutsjuk ja b’a lu’um b’a kulani.\nArtikulo 10.\nSpetsanal ja swinkil ja lu’um k’inali, t’ilani oj maklajuk yuj ja ma’ wa\nsk’ela ja lekilali ja b’a oj aljuyab’i ja jas a’telil yujni oj sk’uluki,\nma oj jk’eljuk jasunka ja smul wax le’jiyi-i.\nArtikulo 11.\nSpetsanal ja swinkil ja lu’um k’inali, yajni wax le’jiyi smul ojni b’ob’\nyal ke mi meranuka ja yajni mitoni xchiknaji ta meran ja ay smuli ja’ni\noj makunuk yuj ja ley ts’ibjb’anub’ali b’a oj yal ta meran ma miranuk ja\nmulal leub’alyi-i.\nMini oj b’ob’ alxuk ts mulal ja jas wax k’ulaxi-i ja ta minik’a\nmulaluki, ja’ch wax yala ja sley ja niwak chonab’i, sok ja tuktukil\nniwak chonab’i, cha mini oj b’ob’ lexuk mas tsats ja mulali ja ta\nminik’a ja’ch k’ulaxi-i.\nArtikulo 12.\nMini ma lomta oj b’ob’ sch’iksb’a ja b’a yoj jne’b’ailtiki, mini ja b’a\nyoj jnajtiki, cha mini ma’ jas oj b’ob’ yalkabtik-a ja b’a oj jomuk ka\nk’ujulaltiki ma ja jpensantiki. Yi’b’analni-a ja swinkil ja lu’um\nk’inali ojni b’ob’ skoltasb’aj sok ja leyi ja ta ayni wax sch’ikasb’aj\nja b’a yoj jneb’ailtiki.\nArtikulo 13.\nYi’b’anal ja swinkil ja lu’um k’inali, ojni b’ob’ b’ejyuek-a, ja’chni oj\nb’ob’ stsa-e ja b’a oj yaj kulan jas naji ja ni chikan ja b’a Estadoil\nb’a’yi.\nYib’anal ja swinkil ja lu’um k’inali, ojni b’ob’ waj-ek’a b’a tuktukil\nniwak chonab’, cha ojni b’ob’ kumxuk ja b’a niwan chonab’ b’a kulani.\nArtikulo 14.\nAy-k’a ma’ wax iji spatik yuja ma’ ay scholi ja b’a niwan chonab’ b’a\nkulani ojini b’ob’ sle’ b’a oj ajyuk b’a pilan niwan chonab’.\nMini jun ma’ ay schol, cha mini ka tuktukil niwak chonab’ stausb’a oj\nb’ob’ yal oj kumxukotik ja ta yujnik’a mix k’anatiki.\nArtikulo 15.\nSpetsanal ja swinkil ja lu’um k’inlai, ojni b’ob’ yal b’a niwanil\nchonab’il oj ajyuk kulan-a.\nMini ma oj b’ob’ nutsjuk ja b’a niwan chonab’ b’a kulani, cha mini\nt’iulan oj t’enjuk b’a oj wajuk b’a pilan niwan chonab’.\nArtikulo 16.\nJa winik sok ja ixuki yajni julta sk’ujule, ojni b’ob’ nupanuke-a ja b’a\noj sle-e ja sne’b’aile-i a’ma tuktukil ja yelawe-i, sok a’ma tuktukiluk",
            "Image": "5a1d735eeead31f21757454b267a30c7"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ja schonab’il b’a kulane-i, cha a’ma pilan pilanuk ja jas wax sk’uane-i,\nyajni nupanelexa junxtani oj iljuke yuj ja leyi, cha ja’chni ja ta\nsijpasb’aje-i.i\nKechani ja ma’ sk’el sat sb’aje-i yenleni oj yal-e-a ta oj nu panuke ma\nmi oj nupanuke.\nJa jne’b’ailtiki ja’ni mas t’ilan b’a jun yojol tsomjel ma b’a jun yoj\nkomon, ojni b’ob’ k’eljuke yuj ja komon-a ma ja’ Estado b’a kulane-i.\nArtikulo 17.\nSpetsanal ja swinkil ja lu’um k’inali, ojni b’ob’ ajyuk sjasb’aj b’a\nstu’ch’il ma ja’ch komon.\nMini ma lomxta oj japjuyi-a jas jasb’aji.\nArtikulo 18.\nSpetsanal ja swinkil ja lu’um k’inali, ojni b’ob’ sk’u’luke ja jas wax\nsk’anawe-i, sok ja jas wax sk’uane-i; ja b’a ju’un iti wax yala oj b’ob’\nstukb’es ma oj sjeltes ja jas wax sk’uani, cha ja’chni ojni b’ob’ sje’e\nja jas wax sk’uani a’ma stuch’iluk ma ja’ch tsoman. A’ma tiuk b’a snaj\nma ti’ b’a wax ajyi stsomjele-i jani oj b’ob’ sje’e ja jas wax sk’uane-i\nsok ja jastal wax sk’uane-i.\nArtikulo 19.\nSpetsanal ja swinkil ja lu’um k’inali, ojni b’ob’ yal-e ja jasunka ja\nspensare-i sok mini oj b’ob’ ixtalajuk yuj ja jasunka wax yala-i ma\njasunka spensari; cha ja’chni oj b’ob’ sle-e sok oj b’ob’ smakla ja\nspensar ja smoj jumasa-i, cha ja’chni ojni b’ob’o spuktes ja jas wax\nsk’uani sok jas pensari, a’ma chikan b’a’a.\nArtikulo 20.\nSpetsanal ja swinkil ja lu’um k’inali, ojini b’ob’ stsomsb’aje-a cha\nja’chni oj b’ob’ stasb’aje.\nMi ma’ t’ilan t’enub’aluk oj ochuk b’a jun tsomjel.\nArtikulo 21.\nSpetsanal ja swinkil ja lu’um k’inali, ojni b’ob’ yal jastal oj lexuk ja\nma oj och sok schol ja b’a jun niwan chonab’i, a’mani ye’ntani-a ma\na’nima tsaub’al oj eluk ja ma oj waj yal ja jastal oj ajyuk ja ma’och\nsok scholi.\nYib’anal ja swinkil ja lu’um k’inali ojni b’ob’ syam schol-a jua b’a\nniwan chonab’ b’a kulani.\nYi’b’anal ja ma’ ay schol b’a jun niwan choanb’i ja’ni yipunej spetsanal\nja swinkil ja chonab’ b’a’yi, ja ipanel wax tax ti-i ti wax je’xi ja\nyajni wax tsa’xi ja ma oj ochsok scholi. Ja tsaumani ye’ntani oj yile\nmachunka wax sk’ana ja ma oj syam scholi.\nArtikulo 22.",
            "Image": "2a8d0e259f351fccf3a514b3a658ba82"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Spetsanal ja swinkil ja jun tsomjeli ma ja jun komoni ojni sta’\nslekilal-a ja ta wax koltaji yuj ja yestado ba’yi ma ja’yu ja tuktukil\nniwak chonab’ jumasa-i; ja lekilal wax tax ti-i ja’ ni jastal oj ta’tik\nt’un modo, ja slekilal ja tsomjeltiki ma ja’ slekilal ja komontiki ja\njastalotikni-i.\nArtikulo 23.\nSpetsanal ja swinkil ja lu’um k’inali, ojni b’ob’ stsa’e ja a’tel ja jas\nwax sk’ana oj sk’u’luki ja ni sb’a oj ya e’k’uk ja swokoli cha ja’chni\noj koltajuk yuj ju’un iti ja ta mi sta-a ja ya’teli.\nSpetsanal ja swinkil ja lu’um k’inali, junxtak’a ja ya’teli cha ja’chni\njunxta oj yi’ ja stsakol ja ya’teli.\nYib’anal ja swinkil ja lu’um k’inali, ja ma’ wax a’tiji ayni sb’ej oj\ntupjuk lek ja yateli sb’a oj ya ek’uk ja swokili cha ja’chni ja\nsne’b’aili, mik’a lek lek x-ekyuj ay ni sb’ej oj koltajuk yuj ja ma’ tik\nay schol b’a koltaneli.\nSpetsanal ja swinkil ja lu’um k’inali, ojni b’ob’ ya kulan jun stsomjel\nma oj och b’a jun tsomjel sb’a oj skoltasb’aj ja b’a jas wax sk’ana oj\nsk’uluki.\nArtikulo 24.\nYi’b’anal ja swinkil ja lu’um k’inali ojni b’ob’ jijluk-a ja b’a ya’teli\ncha t’ilani oj naxuk janek’ ora oj b’ob’ a’tijuk, sok ya’ni wax jijli\nt’ilan lek oj tupjuk.\nArtikulo 25.\nSpetsanal ja swinkil ja lu’um k’inali ojni b’ob’ sle-a ja slekilali ja\nb’a oj ajyuk lek ja sn’eb’aili ja ni mas t’ilan ja jas oj ya’b’i, ja\nsk’u’sjasb’aji, ja snaji, sok ja skoltajel ja ta ko’ chameli, cha\nja’chni ja jastik oj makunuk yuj ja b’a mas lek oj ajyuki, cha ja’chni\noj b’ob’ sk’an skoltajel ja ta mik’a sta’a yateli, cha jachuk ja ta ay\nchameli ma mi lekuk ay lek, ma ne’b’axa ay, ma jelxa sk’ujol, cha ojni\nb’ob’ sk’an skoltajel ja ta ay k’a jas ek’sb’aji.\nJa laum ixuk sok ja yali t’ilani oj k’elxuke-a, cha ja’chni sok\nstalnajele. Yi’b’anal ja yal untik b’a te’y sok snan stati ma mi te’yuk\nsok-a, t’ilani junxta oj ajyuk sk’eljele-a.\nArtikulo 26.\nSpetsanal ja swinkil ja lu’um k’inali, ojni b’ob’ sne’b’ju’un-a, ja\nne’b’uju’uni mini oj tupxuk-a ja b’a sb’ajtanil ja’b’il man b’a swakil\nja’b’il, jaxa juntik’e oxe jab’ili sok ja chane ja’b’il b’a mas tsatsxa\nayi ojni b’ob’ och kotik jpetsanaltik pe ja’ni chikan ta jne’b’unejtik\nlek ja’chni wax yala ja ju’un iti.\nJa ne’b’uj ju’uni ja’ni sb’a oj koltanuk ja b’a oj taxuk ja lekilali,\ncha ja’ni sb’a oj na’tik jastal oj ajyukotik, cha ja’chni ja sb’aj\nsijpanub’ali, ojni cha b’ob’ koltanuk ja jastal oj yilsb’aje ja tuktukil\nniwak chonab’i sok ja indijena jumasa-i sok ja tsome ma’ tuktukil ja jas",
            "Image": "eab8916e35b303ddfee4837178b99b21"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "wax sk’uani, cha ojni koltanuk ja b’a lek oj yilsb’aji sok b’a laman oj\najyuke ja tuktukil niwak chonab’i.\nJa nanl tatal jumasa ojni b’ob’ stsa-e ja jas ne’b’uju’unil wax sk’ana\noj sna-e ja yuntikile-i.\nArtikulo 27.\nSpetsanal ha swinkil ja lu’um k’inali ojni b’ob’ stsa-e ja jas wax\nsk’ana oj sk’uluke ja b’a yoj skomoni, cha ja’chni oj b’ob’ och sle’jel\nja jas wax k’anxi oj nebxuki b’a oj taxuk ja lekilali.\nSpetsananl ja swinkil ja lu’um k’inali, ojni b’ob’ koltaxuk yuj ja a’tel\nwax sk’ulan sok ja spensari, sok jas jasb’aji b’a ye’ni sk’uluneji.\nArtikulo 28.\nSpetsanal ja swinkil ja lu’um k’inali ojni b’ob’ sk’an-a ke oj ajyuk\nlaman yib’anal ja tuktukil niwak chonab’i b’a oj k’ot meran ja jas wax\nyala ja ju’un iti.\nArtikulo 29.\nSpetsanal ja swinkil ja lu’um k’inali t’ilani oj ya’ ya’tel ja b’a komon\nb’a’yi, ja’ni yuj ja ti sna-a k’inali.\nYa’ni tixa ay b’a yojol ja jas oj b’ob’ sk’u’luki t’ilani oj sk’u’luk ja\njas wax yala ja leyi, ja’ni sb’a mi oj och sok k’umal ja smoj jumasa,\ncha ja’chni b’a lek oj yilsb’aje, yujni ja sb’a oj ajyuk laman sok lek\noj yilsb’aje spetsanale ja komon jumasa ma’ lajan wax sle-a slekilale-i.\nJa jas wax b’ob’ k’u’laxuki, sok ja sijpanub’ali, mi oj b’ob’ k’u’laxuk\nja ta mi jachukuk ja jastal yaluneje sok ya’ oje kulan ja niwak choanb’\njumasa staunesb’aje-i.\nArtikulo 30.\nJa b’a ju’un iti, wanix yal kab’tik toj ke mini jun Estado, mini jun\ntsomjel, cha mini jun swinkil ja lu’um k’inali oj ya makunuk b’a\nslekilal, ma b’a oj ixtalanuk. Ja’ yuj jel t’ilan oj na’xuk ja jas oj\nb’ob’ k’ulaxuki, sok ja sijpanub’al wax yala ja b’a ju’un iti.",
            "Image": "c8bc439b0ec2ff35a830127fb8362963"
        }
    }
}

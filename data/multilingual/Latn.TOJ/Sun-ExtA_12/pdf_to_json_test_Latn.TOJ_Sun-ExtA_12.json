{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471139,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "SPUKJEL YI\u2019B\u2019ANAL JA JAS OJ B\u2019OB\u2019\nK\u2019ULAXUK\nTulub\u2019al sok alub\u2019al yuj ja niwak tsomjel ja chonab\u2019 jumasa sta\u2019osb\u2019aj, tiwax tax b\u2019a sju\u2019unil yajtab\u2019il\nlajun tajb\u2019e\u2019 sok juk lajune\u2019 (217) A (III) sb\u2019a lajune yajtab\u2019 disiembre sb\u2019a 1948.\nSTULULAB\u2019IL\nWax na\u2019xi ja sijpanu\u2019b\u2019ali, ja lekilali sok ja lamaneli ja b\u2019a lu\u2019um k\u2019inali tini wax tax-a ja yajni wax\nna\u2019ji ja junotikxta-i ki\u2019b\u2019analtik ja b\u2019a lu\u2019um k\u2019inali.\nWax na\u2019xi ja yajni mi\u2019\nk\u2019umal-a, ja iti ja\u2019ni\nk\u2019anxi-i ja b\u2019a lu\u2019um\nk\u2019anxi sok ja tuk tukil\njunxta wa la iljitiki, sok ja mi\u2019 lek wa la iljitiki tini wax k\u2019e\u2019a ja niwan tsatsal\nsb\u2019a oj na\u2019xuk k\u2019inal ke mi lekuk ja oj kijnajb\u2019atiki; ja\u2019yuj alub\u2019al ke ja jas wax\nk\u2019inali ja\u2019ni sb\u2019a mi oj ajyuk xiwel sok wokolal tixa-a oj b\u2019ob\u2019 kaltik ja jas wax\nja jas wax k\u2019uaxi-i.\nWax na\u2019xi ke jel t\u2019ilan ja jas wax b\u2019ob\u2019 k\u2019ulaxuki oj ajyuk sju\u2019unil b\u2019a mi\u2019 t\u2019ilan t\u2019enub\u2019aluk ja\nswinkil ja lu\u2019um k\u2019inali oj sle\u2019 oj sjome\u2019 ja jas wax smaka yoki, ja jastal ixtalajel sok ja tuk wax\nilwaniye\u2019 ja tantik ma\u2019tik ay scholi.\nJel t\u2019ilan ja tuktukil niwak chonab\u2019 jumasa ja b\u2019a lu\u2019um k\u2019inali oj skoltasb\u2019aje sok jel ni t\u2019ilan oj yil\nsb\u2019aje lek.\nWax na\u2019xi ja tuktukil niwak chonab\u2019staunesb\u2019aje-i yaluneje ja b\u2019a ju\u2019un tulan yujle-i, tini wax yala-a ja jas\noj b\u2019ob\u2019 k\u2019ulaxuki, ja jastal jna\u2019ulab\u2019iltik, ja jastalotiki sok ja junxtaotik winik sok ixuk, cha yaluneje\u2019\njastal oj taxuk ja lekilali ja b\u2019a jas wax k\u2019anxi-i sok ja jas wax k\u2019anxi oj k\u2019ulaxuki.\nWax na\u2019xi ja tuktukil Estado b\u2019a yaunesb\u2019aj sok ja tsomjel b\u2019a chonab\u2019 jumasa, oj skoltsb\u2019aje ja b\u2019a\nspetsanal snaulab\u2019ile sok ja jas wax b\u2019ob\u2019 k\u2019ultiki sok ja tuktukil ja jas wax yala jas k\u2019ujol ja swinkil ja\nlu\u2019um k\u2019inali.\nJa niwan tsomjeli wax yala cha wax spuktes yi\u2019b\u2019anal ja jas oj b\u2019ob\u2019 k\u2019ulaxuki ja\u2019yuj ja tuktukil chonab\u2019i\nsok ja niwak chonab\u2019i jel t\u2019ilan oj sk\u2019ujoluke, ja\u2019yuj cho majkil ja jujune swinkil ja lu\u2019um k\u2019inali sok ja\nsnajtsil b\u2019aye-i ja matik ay scholi jel t\u2019ilan oj sje\u2019e ja sneb\u2019jel ja ju\u2019juni ja jastal lek oj kilb\u2019ajtik\njpetsaniltik, ja jas wax b\u2019ob\u2019 k\u2019ulaxuki sok ja sijpanub\u2019ali. Jel t\u2019ilan oj yil-e jastal oj k\u2019otuk ja jas\nwax yala ja ju\u2019un iti ja niwak chonab\u2019 jumasa b\u2019a\u2019ytiki sok ja tuktukil niwak chonab\u2019 ja b\u2019a lu\u2019um\nk\u2019inali, ja\u2019chni jel t\u2019ilan oj ilxuk ta wax k\u2019ot meran ja jas wax yala ja ju\u2019un iti ja b\u2019as petsanal ja\nniwak chonab\u2019 jumasa ma\u2019tik ochel ja b\u2019a niwan tsomjeli sokni ja b\u2019a lu\u2019um k\u2019inal b\u2019a\u2019ytik ja ke\u2019ntiki.\nArtikulo 1.\nSpetsanal ja swinkil ja lu\u2019um k\u2019inali junxta wax jul schonjel, sok ja sijpanub\u2019ali, ja yuj ojni b\u2019ob\u2019\nsk\u2019u\u2019luk ja jas sk\u2019ana-i ja b\u2019as lekilali, ja yuj ja ay sk\u2019ujoli sok ay spensari t\u2019ilan oj yilsb\u2019aje lek\nsok ja smoj jumasa.\nArtikulo 2.\nSpetsanal ja swinkil ja lu\u2019um k\u2019inali, ojni b\u2019ob\u2019 sk\u2019uluk ja jas wax sk\u2019ana-i sok sijpanub\u2019alni ja jastal\nwax yala ja b\u2019a ju\u2019un iti, mini ma\u2019 mas lek oj iljuk a\u2019ma tuktukiluk ja yelawi, sok a\u2019ma winikuk ma ixuk, cha\na\u2019nima tuktukiluk ja sk\u2019umali, cha ja\u2019chni ja jas wax sk\u2019ani, sok ja spensari, ma jas tuk, ja b\u2019a niwan\nchonab\u2019 b\u2019a\u2019yi sok ja tsome b\u2019a kulani, cha ja\u2019chni a\u2019mani me\u2019y lek stak\u2019in sok a\u2019nima chikan jastal jul\nschonjel.\nCha ja\u2019chni spetsanal ja swinkil ja lu\u2019um k\u2019inali junxtani oj ilxuka a\u2019ma tuktukiluk ja spensari sok ja\nsju\u2019unil ja jas oj b\u2019ob\u2019 sk\u2019uluki, ma ama tuktukiluk niwak chonab\u2019 ja b\u2019a\u2019yi, cha a\u2019ma jauk ja b\u2019a\nslujmal b\u2019a kulani, cha a\u2019nima jun niwan chonab\u2019 sijpanub\u2019alxa ma jun slujmal b\u2019a ay k\u2019eluman ke titoni ay\nb\u2019a sk\u2019ab\u2019 b\u2019a jun niwan chonab\u2019, ma oj kaltik jun niwan chonab\u2019 b\u2019a mito sijpanub\u2019aluk.\nArtikulo 3.\nYi\u2019b\u2019anal ja swinkil ja lu\u2019um k\u2019inali ojni b\u2019ob\u2019 sk\u2019an sak\u2019anil-a, cha ja\u2019chni ja sijpajeli sok cha\nja\u2019chni cho majkil ja b\u2019a mi jas oj utjuki.\nArtikulo 4.\nMixani jun swinkil ja lu\u2019um k\u2019inali oj b\u2019ob\u2019 ajyuk mosoil, sok mixani ma oj b\u2019ob\u2019 ixtalajuk-a ja\u2019yuj misani\nma oj b\u2019ob\u2019 sk\u2019eb\u2019e ja yateli, ja\u2019ch wax yala ja ju\u2019un iti.\nArtikulo 5.\nMixani ma oj b\u2019ob\u2019 ixtalajuk, mixani utjel sok cha mixani ma\u2019k\u2019jel.\nArtikulo 6.\nYi\u2019b\u2019anal ja aswinkil ja lu\u2019um k\u2019inlai, t\u2019ilan oj najusb\u2019aj ja b\u2019a oj och b\u2019e ja jastalni-i.\nArtikulo 7.\nKi\u2019b\u2019analtik junotikxta ja b\u2019a yojol ja leyi, cha ja\u2019chni junxtani oj ajyuk jk\u2019eljeltik sok jkoltajeltik yuja",
            "Image": "2fbb78b3ae1540a29530d558bf90069a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "leyi. Petsanaltik ay jkoltajeltik yuja leyi ja ta tuk wala iljitiki, cha ja\u2019chni ja ta ay k\u2019ejnajeltiki, ja\u2019ch\nwax yala ja ju\u2019un iti.\nArtikulo 8.\nYi\u2019b\u2019anal ja swinkil ja lu\u2019um k\u2019inali ja\u2019ni oj b\u2019ob\u2019 skoltasb\u2019aj sok ja leyi, ja b\u2019a stisat ja tantik\njnal ja ma was na\u2019a sk\u2019eljel ja lekilali ja ta ayk\u2019a ixtalajeli ja jas wax yala ja b\u2019a sju\u2019unil ja leyi.\nArtikulo 9.\nMini ma\u2019 lomxa oj yamjuk, mini ma\u2019 oj lutjuk me\u2019y smul, cha mini oj b\u2019ob\u2019 nutsjuk ja b\u2019a lu\u2019um b\u2019a kulani.\nArtikulo 10.\nSpetsanal ja swinkil ja lu\u2019um k\u2019inali, t\u2019ilani oj maklajuk yuj ja ma\u2019 wa sk\u2019ela ja lekilali ja b\u2019a oj\naljuyab\u2019i ja jas a\u2019telil yujni oj sk\u2019uluki, ma oj jk\u2019eljuk jasunka ja smul wax le\u2019jiyi-i.\nArtikulo 11.\nSpetsanal ja swinkil ja lu\u2019um k\u2019inali, yajni wax le\u2019jiyi smul ojni b\u2019ob\u2019 yal ke mi meranuka ja yajni mitoni\nxchiknaji ta meran ja ay smuli ja\u2019ni oj makunuk yuj ja ley ts\u2019ibjb\u2019anub\u2019ali b\u2019a oj yal ta meran ma miranuk ja\nmulal leub\u2019alyi-i.\nMini oj b\u2019ob\u2019 alxuk ts mulal ja jas wax k\u2019ulaxi-i ja ta minik\u2019a mulaluki, ja\u2019ch wax yala ja sley ja niwak\nchonab\u2019i, sok ja tuktukil niwak chonab\u2019i, cha mini oj b\u2019ob\u2019 lexuk mas tsats ja mulali ja ta minik\u2019a ja\u2019ch\nk\u2019ulaxi-i.\nArtikulo 12.\nMini ma lomta oj b\u2019ob\u2019 sch\u2019iksb\u2019a ja b\u2019a yoj jne\u2019b\u2019ailtiki, mini ja b\u2019a yoj jnajtiki, cha mini ma\u2019 jas oj\nb\u2019ob\u2019 yalkabtik-a ja b\u2019a oj jomuk ka k\u2019ujulaltiki ma ja jpensantiki. Yi\u2019b\u2019analni-a ja swinkil ja lu\u2019um\nk\u2019inali ojni b\u2019ob\u2019 skoltasb\u2019aj sok ja leyi ja ta ayni wax sch\u2019ikasb\u2019aj ja b\u2019a yoj jneb\u2019ailtiki.\nArtikulo 13.\nYi\u2019b\u2019anal ja swinkil ja lu\u2019um k\u2019inali, ojni b\u2019ob\u2019 b\u2019ejyuek-a, ja\u2019chni oj b\u2019ob\u2019 stsa-e ja b\u2019a oj yaj\nkulan jas naji ja ni chikan ja b\u2019a Estadoil b\u2019a\u2019yi.\nYib\u2019anal ja swinkil ja lu\u2019um k\u2019inali, ojni b\u2019ob\u2019 waj-ek\u2019a b\u2019a tuktukil niwak chonab\u2019, cha ojni b\u2019ob\u2019\nkumxuk ja b\u2019a niwan chonab\u2019 b\u2019a kulani.\nArtikulo 14.\nAy-k\u2019a ma\u2019 wax iji spatik yuja ma\u2019 ay scholi ja b\u2019a niwan chonab\u2019 b\u2019a kulani ojini b\u2019ob\u2019 sle\u2019 b\u2019a oj\najyuk b\u2019a pilan niwan chonab\u2019.\nMini jun ma\u2019 ay schol, cha mini ka tuktukil niwak chonab\u2019 stausb\u2019a oj b\u2019ob\u2019 yal oj kumxukotik ja ta yujnik\u2019a\nmix k\u2019anatiki.\nArtikulo 15.\nSpetsanal ja swinkil ja lu\u2019um k\u2019inlai, ojni b\u2019ob\u2019 yal b\u2019a niwanil chonab\u2019il oj ajyuk kulan-a.\nMini ma oj b\u2019ob\u2019 nutsjuk ja b\u2019a niwan chonab\u2019 b\u2019a kulani, cha mini t\u2019iulan oj t\u2019enjuk b\u2019a oj wajuk b\u2019a\npilan niwan chonab\u2019.\nArtikulo 16.\nJa winik sok ja ixuki yajni julta sk\u2019ujule, ojni b\u2019ob\u2019 nupanuke-a ja b\u2019a oj sle-e ja sne\u2019b\u2019aile-i a\u2019ma\ntuktukil ja yelawe-i, sok a\u2019ma tuktukiluk ja schonab\u2019il b\u2019a kulane-i, cha a\u2019ma pilan pilanuk ja jas wax\nsk\u2019uane-i, yajni nupanelexa junxtani oj iljuke yuj ja leyi, cha ja\u2019chni ja ta sijpasb\u2019aje-i.i\nKechani ja ma\u2019 sk\u2019el sat sb\u2019aje-i yenleni oj yal-e-a ta oj nu panuke ma mi oj nupanuke.\nJa jne\u2019b\u2019ailtiki ja\u2019ni mas t\u2019ilan b\u2019a jun yojol tsomjel ma b\u2019a jun yoj komon, ojni b\u2019ob\u2019 k\u2019eljuke yuj ja\nkomon-a ma ja\u2019 Estado b\u2019a kulane-i.\nArtikulo 17.\nSpetsanal ja swinkil ja lu\u2019um k\u2019inali, ojni b\u2019ob\u2019 ajyuk sjasb\u2019aj b\u2019a stu\u2019ch\u2019il ma ja\u2019ch komon.\nMini ma lomxta oj japjuyi-a jas jasb\u2019aji.\nArtikulo 18.\nSpetsanal ja swinkil ja lu\u2019um k\u2019inali, ojni b\u2019ob\u2019 sk\u2019u\u2019luke ja jas wax sk\u2019anawe-i, sok ja jas wax sk\u2019uane-\ni; ja b\u2019a ju\u2019un iti wax yala oj b\u2019ob\u2019 stukb\u2019es ma oj sjeltes ja jas wax sk\u2019uani, cha ja\u2019chni ojni b\u2019ob\u2019\nsje\u2019e ja jas wax sk\u2019uani a\u2019ma stuch\u2019iluk ma ja\u2019ch tsoman. A\u2019ma tiuk b\u2019a snaj ma ti\u2019 b\u2019a wax ajyi\nstsomjele-i jani oj b\u2019ob\u2019 sje\u2019e ja jas wax sk\u2019uane-i sok ja jastal wax sk\u2019uane-i.\nArtikulo 19.",
            "Image": "68c98899c5a82dec4099d2d5ffc8f89e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Spetsanal ja swinkil ja lu\u2019um k\u2019inali, ojni b\u2019ob\u2019 yal-e ja jasunka ja spensare-i sok mini oj b\u2019ob\u2019 ixtalajuk\nyuj ja jasunka wax yala-i ma jasunka spensari; cha ja\u2019chni oj b\u2019ob\u2019 sle-e sok oj b\u2019ob\u2019 smakla ja spensar ja\nsmoj jumasa-i, cha ja\u2019chni ojni b\u2019ob\u2019o spuktes ja jas wax sk\u2019uani sok jas pensari, a\u2019ma chikan b\u2019a\u2019a.\nArtikulo 20.\nSpetsanal ja swinkil ja lu\u2019um k\u2019inali, ojini b\u2019ob\u2019 stsomsb\u2019aje-a cha ja\u2019chni oj b\u2019ob\u2019 stasb\u2019aje.\nMi ma\u2019 t\u2019ilan t\u2019enub\u2019aluk oj ochuk b\u2019a jun tsomjel.\nArtikulo 21.\nSpetsanal ja swinkil ja lu\u2019um k\u2019inali, ojni b\u2019ob\u2019 yal jastal oj lexuk ja ma oj och sok schol ja b\u2019a jun niwan\nchonab\u2019i, a\u2019mani ye\u2019ntani-a ma a\u2019nima tsaub\u2019al oj eluk ja ma oj waj yal ja jastal oj ajyuk ja ma\u2019och sok\nscholi.\nYib\u2019anal ja swinkil ja lu\u2019um k\u2019inali ojni b\u2019ob\u2019 syam schol-a jua b\u2019a niwan chonab\u2019 b\u2019a kulani.\nYi\u2019b\u2019anal ja ma\u2019 ay schol b\u2019a jun niwan choanb\u2019i ja\u2019ni yipunej spetsanal ja swinkil ja chonab\u2019 b\u2019a\u2019yi, ja\nipanel wax tax ti-i ti wax je\u2019xi ja yajni wax tsa\u2019xi ja ma oj ochsok scholi. Ja tsaumani ye\u2019ntani oj yile\nmachunka wax sk\u2019ana ja ma oj syam scholi.\nArtikulo 22.\nSpetsanal ja swinkil ja jun tsomjeli ma ja jun komoni ojni sta\u2019 slekilal-a ja ta wax koltaji yuj ja yestado\nba\u2019yi ma ja\u2019yu ja tuktukil niwak chonab\u2019 jumasa-i; ja lekilal wax tax ti-i ja\u2019 ni jastal oj ta\u2019tik t\u2019un\nmodo, ja slekilal ja tsomjeltiki ma ja\u2019 slekilal ja komontiki ja jastalotikni-i.\nArtikulo 23.\nSpetsanal ja swinkil ja lu\u2019um k\u2019inali, ojni b\u2019ob\u2019 stsa\u2019e ja a\u2019tel ja jas wax sk\u2019ana oj sk\u2019u\u2019luki ja ni\nsb\u2019a oj ya e\u2019k\u2019uk ja swokoli cha ja\u2019chni oj koltajuk yuj ju\u2019un iti ja ta mi sta-a ja ya\u2019teli.\nSpetsanal ja swinkil ja lu\u2019um k\u2019inali, junxtak\u2019a ja ya\u2019teli cha ja\u2019chni junxta oj yi\u2019 ja stsakol ja\nya\u2019teli.\nYib\u2019anal ja swinkil ja lu\u2019um k\u2019inali, ja ma\u2019 wax a\u2019tiji ayni sb\u2019ej oj tupjuk lek ja yateli sb\u2019a oj ya\nek\u2019uk ja swokili cha ja\u2019chni ja sne\u2019b\u2019aili, mik\u2019a lek lek x-ekyuj ay ni sb\u2019ej oj koltajuk yuj ja ma\u2019 tik ay\nschol b\u2019a koltaneli.\nSpetsanal ja swinkil ja lu\u2019um k\u2019inali, ojni b\u2019ob\u2019 ya kulan jun stsomjel ma oj och b\u2019a jun tsomjel sb\u2019a oj\nskoltasb\u2019aj ja b\u2019a jas wax sk\u2019ana oj sk\u2019uluki.\nArtikulo 24.\nYi\u2019b\u2019anal ja swinkil ja lu\u2019um k\u2019inali ojni b\u2019ob\u2019 jijluk-a ja b\u2019a ya\u2019teli cha t\u2019ilani oj naxuk janek\u2019 ora\noj b\u2019ob\u2019 a\u2019tijuk, sok ya\u2019ni wax jijli t\u2019ilan lek oj tupjuk.\nArtikulo 25.\nSpetsanal ja swinkil ja lu\u2019um k\u2019inali ojni b\u2019ob\u2019 sle-a ja slekilali ja b\u2019a oj ajyuk lek ja sn\u2019eb\u2019aili ja ni\nmas t\u2019ilan ja jas oj ya\u2019b\u2019i, ja sk\u2019u\u2019sjasb\u2019aji, ja snaji, sok ja skoltajel ja ta ko\u2019 chameli, cha ja\u2019chni\nja jastik oj makunuk yuj ja b\u2019a mas lek oj ajyuki, cha ja\u2019chni oj b\u2019ob\u2019 sk\u2019an skoltajel ja ta mik\u2019a sta\u2019a\nyateli, cha jachuk ja ta ay chameli ma mi lekuk ay lek, ma ne\u2019b\u2019axa ay, ma jelxa sk\u2019ujol, cha ojni b\u2019ob\u2019\nsk\u2019an skoltajel ja ta ay k\u2019a jas ek\u2019sb\u2019aji.\nJa laum ixuk sok ja yali t\u2019ilani oj k\u2019elxuke-a, cha ja\u2019chni sok stalnajele. Yi\u2019b\u2019anal ja yal untik b\u2019a te\u2019y\nsok snan stati ma mi te\u2019yuk sok-a, t\u2019ilani junxta oj ajyuk sk\u2019eljele-a.\nArtikulo 26.\nSpetsanal ja swinkil ja lu\u2019um k\u2019inali, ojni b\u2019ob\u2019 sne\u2019b\u2019ju\u2019un-a, ja ne\u2019b\u2019uju\u2019uni mini oj tupxuk-a ja\nb\u2019a sb\u2019ajtanil ja\u2019b\u2019il man b\u2019a swakil ja\u2019b\u2019il, jaxa juntik\u2019e oxe jab\u2019ili sok ja chane ja\u2019b\u2019il b\u2019a mas\ntsatsxa ayi ojni b\u2019ob\u2019 och kotik jpetsanaltik pe ja\u2019ni chikan ta jne\u2019b\u2019unejtik lek ja\u2019chni wax yala ja\nju\u2019un iti.\nJa ne\u2019b\u2019uj ju\u2019uni ja\u2019ni sb\u2019a oj koltanuk ja b\u2019a oj taxuk ja lekilali, cha ja\u2019ni sb\u2019a oj na\u2019tik jastal oj\najyukotik, cha ja\u2019chni ja sb\u2019aj sijpanub\u2019ali, ojni cha b\u2019ob\u2019 koltanuk ja jastal oj yilsb\u2019aje ja tuktukil\nniwak chonab\u2019i sok ja indijena jumasa-i sok ja tsome ma\u2019 tuktukil ja jas wax sk\u2019uani, cha ojni koltanuk ja b\u2019a\nlek oj yilsb\u2019aji sok b\u2019a laman oj ajyuke ja tuktukil niwak chonab\u2019i.\nJa nanl tatal jumasa ojni b\u2019ob\u2019 stsa-e ja jas ne\u2019b\u2019uju\u2019unil wax sk\u2019ana oj sna-e ja yuntikile-i.\nArtikulo 27.\nSpetsanal ha swinkil ja lu\u2019um k\u2019inali ojni b\u2019ob\u2019 stsa-e ja jas wax sk\u2019ana oj sk\u2019uluke ja b\u2019a yoj skomoni,\ncha ja\u2019chni oj b\u2019ob\u2019 och sle\u2019jel ja jas wax k\u2019anxi oj nebxuki b\u2019a oj taxuk ja lekilali.\nSpetsananl ja swinkil ja lu\u2019um k\u2019inali, ojni b\u2019ob\u2019 koltaxuk yuj ja a\u2019tel wax sk\u2019ulan sok ja spensari, sok\njas jasb\u2019aji b\u2019a ye\u2019ni sk\u2019uluneji.",
            "Image": "78f262138ba71773b08e2078cde823e2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Artikulo 28.\nSpetsanal ja swinkil ja lu\u2019um k\u2019inali ojni b\u2019ob\u2019 sk\u2019an-a ke oj ajyuk laman yib\u2019anal ja tuktukil niwak\nchonab\u2019i b\u2019a oj k\u2019ot meran ja jas wax yala ja ju\u2019un iti.\nArtikulo 29.\nSpetsanal ja swinkil ja lu\u2019um k\u2019inali t\u2019ilani oj ya\u2019 ya\u2019tel ja b\u2019a komon b\u2019a\u2019yi, ja\u2019ni yuj ja ti sna-a\nk\u2019inali.\nYa\u2019ni tixa ay b\u2019a yojol ja jas oj b\u2019ob\u2019 sk\u2019u\u2019luki t\u2019ilani oj sk\u2019u\u2019luk ja jas wax yala ja leyi, ja\u2019ni\nsb\u2019a mi oj och sok k\u2019umal ja smoj jumasa, cha ja\u2019chni b\u2019a lek oj yilsb\u2019aje, yujni ja sb\u2019a oj ajyuk laman sok\nlek oj yilsb\u2019aje spetsanale ja komon jumasa ma\u2019 lajan wax sle-a slekilale-i.\nJa jas wax b\u2019ob\u2019 k\u2019u\u2019laxuki, sok ja sijpanub\u2019ali, mi oj b\u2019ob\u2019 k\u2019u\u2019laxuk ja ta mi jachukuk ja jastal\nyaluneje sok ya\u2019 oje kulan ja niwak choanb\u2019 jumasa staunesb\u2019aje-i.\nArtikulo 30.\nJa b\u2019a ju\u2019un iti, wanix yal kab\u2019tik toj ke mini jun Estado, mini jun tsomjel, cha mini jun swinkil ja lu\u2019um\nk\u2019inali oj ya makunuk b\u2019a slekilal, ma b\u2019a oj ixtalanuk. Ja\u2019 yuj jel t\u2019ilan oj na\u2019xuk ja jas oj b\u2019ob\u2019\nk\u2019ulaxuki, sok ja sijpanub\u2019al wax yala ja b\u2019a ju\u2019un iti.",
            "Image": "7cbd795cc57391f739dd91bf4c4c2cc6"
        }
    }
}

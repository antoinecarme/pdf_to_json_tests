{
    "MetaData": {
        "Author": null,
        "Creation_Date": 1581469320,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "cd9c8bfbfe434e8b8418cd9ccebafdc9",
            "Index": 0,
            "Label": "1",
            "Size": [
                595.0,
                842.0
            ],
            "Text": "PARNYATAAN OMOM PARKARA HAK-HAK ASASI MANOSSA\nSadajana oreng e lahiragi sareng hak-hak se dha-padha, mutlak klaban kabebasan\nfundamental. Parsarekatan Bangsa-Bangsa agaduwi janji badhi ajungjung tenggi,\nmamaju sareng anaonge hak-hak asasi sabban oreng. Janji gapaneka asalepon dhari\npiagam Parsarekatan Bangsa-Bangsa se maneges kayakenan bangsa-bangsa e dunya\ndha' hak-hak asasi manossa se fundamental ban dha' drajat ban ajina manossa. E\ndhalem parnyataan omom hak-hak asasi manossa Parsarekatan Bangsa-Bangsa\nanegesagi ngangguy cara saderhana ban jelas hak-hak se egadhuwi sadajana oreng\nsecara rata ban adil. Hak-hak se kasebut e attas gadhuwana sampeyan sadaja . Hak\nasasi gapaneka gadhuwana sampeyan. Saena sampeyan ngageli onggu dha' hakhak-\nasasi gapaneka. Ngereng banto mamajuwagi ban billahi kaangguy sampeyan dibhi'\njuga kaangguy tan taretan selaen.\nMUKADDIMAH\nSaestona pangakowan drajat secara koddrat klaban hak se dha-padha sareng muttlak\ndhari sadajana anggota kaluwarga manossa enggi panika dasar dhari kamardikaan,\nkeadilan sareng perdamaian e dunnya.\nSaestona manabi tak agateyagi sareng nganggep enteng hak-hak epon manossa\nbadhi adaddiyagi kalakowan-kalakowan bengges se bisa mapeggel ate nuraniepon\numat manossa; wujudepon settong dhunnya, palenggiyanna manossa se badhi\narassaagi kenikmatan, kebebasan angocappagi pamanggi ban keyakinan sareng\nkebebasan dhari rassa tako' ban kemeskenan ampon daddi pernyataan aspirasi\npaleng tenggi dhari sadajana ra'yat biyasa.\nSaestona hak-hak manossa parlo e naonge kalaban peratoran hukum, sopaja oreng\nta' kapaksa mele jalan berontak menangka cara paleng akher kaanguy alaban\nkedholiman sareng penjajahan.\nSaestona ce' parlona mamajuagi hubungan kakancaan eanterona nagara-nagara.\nSaestona bangsa-bangsa dhari Perserikatan Bangsa-Bangsa e dhalem Piagam\nPerserikatan Bangsa-Bangsa ampon anegessagi pole kapercajaannepon dha' hak-hak\ndasar manossa, dha' drajat klaban ajina manossa sareng hak-hak se padha kaangguy\noreng lake otaba oreng bine, sareng ampon motossagi kaangguy matenggi\nkamajuwan sosial sareng drajat kaadilan se langkong sae dhalem kamardikaan se\nlangkong lebar.\nSaestona nagara-nagara anggota ampon ajanji areng-sareng Perserikatan Bangsa-\nBangsa kaangguy matenggi kamajuwan, ajina ban hormatepon sadajana oreng dha'\nhak-hak asasi manossa ban kebebasan dhasar.\nSaestona pemahaman se padha parkara hak-hak ban kebebasan-kebebasan kasebbut\nsanget penting kaangguy nglakone onggu-onggu janji kasebbut, melaepon:\nAsareng Ka'dhinto\nMAJELIS AKBAR\nngabarragi\nPERNYATAAN OMOM PARKARA HAK-HAK ASASI MANOSSA"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2f0e719b292f8096b15e5f9e88ecbd14",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kaangguy patogan omom se anyata'agi hasel kaanguy sadajana oreng ban sadajana\nnagara klaban tojjuwan sopaja sabban oreng sareng sabban perserekatadan e dhalem\nmasyarakat, klaban emot terros dha' pernyataan gapaneka badhi ajuangngagi\nngangguy cara ngajari sareng adhidhik nyopre matenggi rasa hormat dha' hak-hak\nban kabebasan-kabebasan kasebbut klaban jalan se maju, nasional juga internasional,\nnyoppre makowat pengakoan ban penghormadan se universal ban efektif se\nejalannagi sareng bangsa-bangsa dhari Nagara-Nagara Anggota ka'dhinto dibhi', juga\nsareng bangsa-bangsa dhari wilayah-wilayah se ebabana kabasaannepon hukum\nnagara ka'dhinto.\nPASAL 1\nSadajana oreng lahir mardika e sarenge drajat klaban hak-hak se dha-padha.\nSadajana eparenge akal sareng nurani ban kodu areng-sareng akanca kadi taretan.\nPASAL 2\nSabban oreng agaduwi sadajana hak sareng kebebasan-kebebasan se kasebbut\nedhalem parnyataan ka'dinto kalaban ta' abida'agi masalah ras, barnana kole', lake-\nbine, basa, agama, politik otaba drajat sosial, hak milik, otaba kabadhaan, laennepon.\nSaterossa ta' kengeng epabida se edhasarragi dha' kadhudhukan politik, hukum,\notaba status internasional dari nagara otaba wilayah asallepon oreng ka'dhinto,\npanapa nagara mardhika, wilayah perwaliyan, nagara jajahan otaba se\nkadaulatannepon ebatessi.\nPASAL 3\nSadajana oreng gaduwan hak odik, kamardhikaan, sareng kaamanan bi'dibi.\nPASAL 4\nPasera bisaos ta' kengeng e badhi budhak otaba epaksa daddi abdi, perbudhakan\nsareng adagang budhak macam panapa bisaos kodu elarang.\nPASAL 5\nTadha' oreng se kengeng eseksa elakone klaban kejjem, otaba eyokom ngangguy cara\nmatoron drajadda manossa otaba madaddi aebbha.\nPASAL 6\nSabban oreng agadhuwi hak sopaja eyakone eka'dhimma'a bisaos, e dhalem hokom\nakadi oreng pribadi.\nPASAL 7\nSadajana oreng gaduwan hak se padha e dalem naongan hukum, ta' epabida.\nSadajana gaduwan hak lindung sepadha dha' sabban perbida'an se ta' padha klaban\nparnyataan paneka, sareng dha' sadajana hasutan se tojjuwanna dha' diskriminasi\n(parbida'an) kadi ka'dhinto.\nPASAL 8\nSabban oreng agadhuwi hak koreksi se efektif dhari pengadilan nasionalkse\ngadhuwan wewenang dha' sadajana kalakoan se alanggar hak-hak dasar se\neparengagi dha' salerena sareng konstitusi otaba hokom."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "68ae265e22588a446907252f094a11ba",
            "Index": 2,
            "Label": "3",
            "Size": [
                595.0,
                842.0
            ],
            "Text": "PASAL 9\nTadha' oreng se kengeng etangkep, etahan otaba ebuang sawenang-wenang.\nPASAL 10\nSabban oreng agadhuwi hak eadili se padha ban adil onggu ban tabuka klaban\npengadilan se bebas ban ta' le-mele pihak, dhalem motosagi hak ban kawajiban\nsareng dhalem tuntutan pidana se badhi epotosagi.\nPASAL 11\nSabban oreng se edakwa alakone sala mitorot hokom eanggep ta' sala sampe'\nebuktiagi sala mitorot hokom dhalem pengadilan se tabuka, ban salerana kengeng\nsadajana jaminan se ekaparlo kangguy abilahi.\nTadha' oreng se kengeng e anggep sala alakone tindak pidana karna kalakoan otaba\nkealpaan se benni pelanggaran hokom mitorot undang-undang nasional otaba\ninternasional bakto kalakoan gapaneka ejalani. Saka'dhinto juga ta' kengeng\nnantoagi okoman lebbi bera' dhari se samostena etarema bakto pelanggaran\ngapaneka ejalani.\nPASAL 12\nTadha oreng se kengeng eganggu orosanna dibhi', kaluargana, romatanggana, otaba\nhubungan sorat-manyorat, otaba eserang kahormatannepon ban saena asmana.\nSabban oreng agadhuwi hak enaongi hokom alaban gudaan otaba serangan\ngapaneka.\nPASAL 13\nSaban oreng agadhuwi hak sareng kabebasan le-ngalle otaba a lenggi e settong\nkenengan dhalem bates-bates sabban nagara.\nSabban oreng agadhuwi hak aninggalagi settong negara, tamasok negarana dibhi'\nban abali pole dha' negara gapaneka.\nPASAL 14\nSabban oreng agadhuwi hak nyare klaban anekmati e negara-negara laen, naongan\ndhari etabeng parkara.\nHak gapaneka ta' kengeng e angguy manabi parkaraepon saongguna ta' karna\nkejahatan-kejahatan se badha hubunganna sareng politik otaba dhari kalakoan-\nkalakoan se alaban tojjuan-tojjuan ban prinsip-prinsip Parsarekatan Bangsa-Bangsa.\nPASAL 15\nSabban oreng agadhuwi hak sala settong kewarganegaraan.\nTadha oreng kengeng epaksa ngocol kawarganegaraanna otaba e tolak hak agante\nkewarganegaraan.\nPASAL 16\nOreng lake' ban bine se ampon cokop omor, agudhuwi hak akabin ban abangon\nkaluarga, sareng ta' olle ebatesi klaban alasan ras, kawarganegaraan otaba agama."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "24ac2a758f7755963bbe3d6ec6a1964c",
            "Index": 3,
            "Label": "4",
            "Size": [
                595.0,
                842.0
            ],
            "Text": "Salerena gadhuan hak se dha-padha dhalem hal kakabinan juga dhalem masa\nkakabinan ban dhalem hal atela'.\nKakabinan namong kengeng elakone manabi edasaragi pelehan bebas sareng\nparsetujuan sa-ongguna dhari kadhuwa calon mantan.\nKaluarga, enggi paneka satuan alamiah fundamental dhalem masyarakat, agadhuwi\nhak enaonge masyarakat ban nagara.\nPASAL 17\nSabban oreng agadhuwi hak gadhuan harta sae bi'dibi' otaba sareng oreng laen.\nTadha' oreng se olle erampas hartaepon secara sawenang-wenang.\nPASAL 18\nSabban oreng agadhuwi hak kabebasan pamekkeran, nurani ban agama, dhalem hak\ngapaneka masok kabebasan agante agamana otaba keyakenna, sareng kabebasan\nalakone agamana otaba kayakenna bi'dibi'an otaba a reng-sareng oreng laen secara\nomom bi'dibi' kaangguy anyata'agi agamana otaba kayakenna sae dhalem ngajari,\nalakone ibadah secara khusu'.\nPASAL 19\nSabban oreng agadhuwi hak kabebasan gaduwan ban ngocapagi pamanggi, dhalem\nhak gapaneka kamasok kabebasan gaduwan pamanggi se ta' kengeng eganggu, ban\nnyare, narema sareng ngabaragi katerangan ban pamanggi alebet media ponapa\nbisaos ban tadha' batessepon.\nPASAL 20\nSabban oreng agadhuwi labebasan a pol-kompol ban a sarekat se aman.\nTadha' oreng se kengeng epaksa masok sala settong parkompolan.\nPASAL 21\nSabban oreng agadhuwi hak norok dhalem pamarentahan negarana secara langsung\notaba lebat bekkel se epele secara bebas.\nSabban oreng agadhuwi hak kasempatan se dha-padha kaangguy e angka' dhalem\njabatan pamarentahan nagara.\nKareppa rakyat moste daddi dasar kekuasaan pamarentah, karep gapaneka moste\nenyatagi dhalem pamelehan omom se epabadha sabban settong bekto, murni, omom\nban sadrajat, rahasia otaba cara laen se ejamin melena bebas.\nPASAL 22\nSabban oreng anggota masyarakat agadhuwi hak jaminan sosial ban agadhuwi hak-\nhak ekonomi, sosial ban budaya se eparloagi monggu drajat ban bebas tombuna\nsalerana lebat usaha-usaha nasional otaba bantoan internasional sabanding sareng\norganisasi ban somber-somber kakayaan saban nagarana.\nPASAL 23"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "023862fb08bedefa4652f88e04aa7b91",
            "Index": 4,
            "Label": "5",
            "Size": [
                595.0,
                842.0
            ],
            "Text": "Sabban oreng agadhuwi hak dha' kalakoan, dha' pelean bebas kalakoan gapaneka,\nagadhuwi hak dha' kabadhaan se sae lako paneka ban enaonge dhari pengangguran.\nSabban oreng, agadhuwi hak opa se padha kaangguy kalakoan se padha.\nSabban oreng se alako agadhuwi hak dha' penghaselan se adil ban cokop se a jamin\ndha' salerana ban kaluargana kabadhaan se sae kaangguy drajatepon manossa, ban\netambah saparlona cara-cara laen naongan sosial.\nSabban oreng agadhuwi hak agabay sareng daddi anggota sarekat pekerja monggu a\nnaonge kabotuanna.\nPASAL 24\nSabban oreng agaduwi hak istirahat ban prei, tamasok batessa jam-jam alako, klaban\nare-are prei se opana tetep ebajar.\nPASAL 25\nSabban oreng agadhuwi hak patokan odhi' se cokop kaangguy kasehatan ban\nkasejahteraan salerana ban kaluargana, tamasok dha'ar, busana, compok ban\npelayanan kasehatan ban sosial se ekaparlo; sareng hak dha' jaminan manabi\nnganggur ta' alako, sake, cacat, daddi randa, omor seppo otaba kabadhaan laen se\ndaddi lantaran korangga pangaselan eloar kobessana.\nEbu ban nak-kanak agadhuwi hak kengeng pelayanan ban bantoan istimewa. Kabinna\nanak sae se ebabaragi e dhalem otaba e loar nikah moste kengeng naongan sosial se\ndha-padha.\nPASAL 26\nSabban oreng agadhuwi hak olle pandhidhigan. Pandhidhigan moste bebas bea,\npaleng sakonek kaangguy tingkat sekolah rendah ban pandhidhigan dasar.\nPandhidhigan rendah moste wajib. Pandhidhigan teknik ban profesi moste tabuka'\nkaangguy kabbina oreng, pandhidhigan tenggi moste bisa emasoki kabbina oreng\nngangguy cara se dha-padha ban edasari cara se patot.\nPandhidhigan sopaja apanojju dha' pamekaran kapribadian manossa ban makoat rasa\nhormat dha' hak-hak manossa ban kabebasan fundamental (dasar). Pandhidhigan\nmoste mamaju saleng pamahaman, toleransi ban kakancaan antara bangsa-bangsa,\nras otaba klompok-klompok agama, sareng materos kalakoan Parsarekatan Bangsa-\nbangsa dhalem ajaga pardamaian.\nOreng seppo agadhuwi hak paleng otama mele macemma pandhidhigan se badhi\neparengagi dha' tra-pottrrana.\nPASAL 27\nSabban oreng agadhuwi hak bebas partisipasi dhalem kegiatan budaya masyarakat,\nanekmati seni ban ngereng dhalem kamajuan ban anekmati manfaat elmo\npengetahuan.\nSabban oreng agaduwi hak enaongi kaontongan baten ban lahiriah se e aselagi dhari\nproduksi elmo, sastra otaba seni se e anggit salerana.\nPASAL 28"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "8c2e4e588293815ff1c1d415108ef1fd",
            "Index": 5,
            "Label": "6",
            "Size": [
                595.0,
                842.0
            ],
            "Text": "Sabban oreng agadhuwi hak dha' tatanan sosial ban internasional, se hak-hak ban\nkabebasan-kabebasan ekasebut dhalem Parnyataan paneka kengeng elakone\nsadajana.\nPASAL 29\nSabban oreng agadhuwi kewajiban-kewajiban dha' masyarakat settong kenengan e\nka'dimma salerena bisa bebas mamekar pribadhina dibhi'.\nDhalem alakone hak-hak ban kabebasan-kabebasan, sabban oreng moste norot coma\ndha' batesan-batesan se etetepagi undang-undang, sareng tojjuan kaangguy\npengakoan ban hormat dha' hak-hak klaban kabebasan-kabebasan oreng laen, sareng\nkaangguy a lastereagi syarat-syarat se adil dhalem hak kasusilaan, katertiban ban\nkasejahteraan omom dhalem masyarakat se demokratis.\nHak-hak ban kabebasan-kabebasan gapaneka, ngangguy cara ponapa bisaos, sama\nsakale ta' kengeng elakone a laban tojjuan ban dasar-dasar pamekkeran\nParsarekatan Bangsa-Bangsa.\nPASAL 30\nTadha hal dhari dhalem Parnyataan paneka kengeng etafsiragi a beri' sala settong\nnagara, kelompok otaba sala settong oreng, hak kaangguy e dhalem kalakoan ponapa\nbisaos, otaba alakone settong kalakoan se gadhuan tojjuan marosak hak-hak ban\nkabebasan-kabebasan se ka'dimma bisaos kasebut dhalem Parnyataan paneka."
        }
    }
}

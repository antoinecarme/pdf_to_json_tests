{
    "MetaData": {
        "Author": null,
        "Creation_Date": 1581469249,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "db25cdf6a3f75a282ce939144537f8c3",
            "Index": 0,
            "Label": "1",
            "Size": [
                595.0,
                842.0
            ],
            "Text": "PARNYATAAN OMOM PARKARA HAK-HAK ASASI MANOSSA\nSadajana oreng e lahiragi sareng hak-hak se dha-padha, mutlak klaban kabebasan fundamental.\nParsarekatan Bangsa-Bangsa agaduwi janji badhi ajungjung tenggi, mamaju sareng anaonge hak-hak\nasasi sabban oreng. Janji gapaneka asalepon dhari piagam Parsarekatan Bangsa-Bangsa se maneges\nkayakenan bangsa-bangsa e dunya dha' hak-hak asasi manossa se fundamental ban dha' drajat ban\najina manossa. E dhalem parnyataan omom hak-hak asasi manossa Parsarekatan Bangsa-Bangsa\nanegesagi ngangguy cara saderhana ban jelas hak-hak se egadhuwi sadajana oreng secara rata ban\nadil. Hak-hak se kasebut e attas gadhuwana sampeyan sadaja . Hak asasi gapaneka gadhuwana\nsampeyan. Saena sampeyan ngageli onggu dha' hakhak- asasi gapaneka. Ngereng banto mamajuwagi\nban billahi kaangguy sampeyan dibhi' juga kaangguy tan taretan selaen.\nMUKADDIMAH\nSaestona pangakowan drajat secara koddrat klaban hak se dha-padha sareng muttlak dhari sadajana\nanggota kaluwarga manossa enggi panika dasar dhari kamardikaan, keadilan sareng perdamaian e\ndunnya.\nSaestona manabi tak agateyagi sareng nganggep enteng hak-hak epon manossa badhi adaddiyagi\nkalakowan-kalakowan bengges se bisa mapeggel ate nuraniepon umat manossa; wujudepon settong\ndhunnya, palenggiyanna manossa se badhi arassaagi kenikmatan, kebebasan angocappagi pamanggi\nban keyakinan sareng kebebasan dhari rassa tako' ban kemeskenan ampon daddi pernyataan aspirasi\npaleng tenggi dhari sadajana ra'yat biyasa.\nSaestona hak-hak manossa parlo e naonge kalaban peratoran hukum, sopaja oreng ta' kapaksa mele\njalan berontak menangka cara paleng akher kaanguy alaban kedholiman sareng penjajahan.\nSaestona ce' parlona mamajuagi hubungan kakancaan eanterona nagara-nagara.\nSaestona bangsa-bangsa dhari Perserikatan Bangsa-Bangsa e dhalem Piagam Perserikatan Bangsa-\nBangsa ampon anegessagi pole kapercajaannepon dha' hak-hak dasar manossa, dha' drajat klaban\najina manossa sareng hak-hak se padha kaangguy oreng lake otaba oreng bine, sareng ampon\nmotossagi kaangguy matenggi kamajuwan sosial sareng drajat kaadilan se langkong sae dhalem\nkamardikaan se langkong lebar.\nSaestona nagara-nagara anggota ampon ajanji areng-sareng Perserikatan Bangsa- Bangsa kaangguy\nmatenggi kamajuwan, ajina ban hormatepon sadajana oreng dha' hak-hak asasi manossa ban\nkebebasan dhasar.\nSaestona pemahaman se padha parkara hak-hak ban kebebasan-kebebasan kasebbut sanget penting\nkaangguy nglakone onggu-onggu janji kasebbut, melaepon:\nAsareng Ka'dhinto\nMAJELIS AKBAR\nngabarragi\nPERNYATAAN OMOM PARKARA HAK-HAK ASASI MANOSSA\nKaangguy patogan omom se anyata'agi hasel kaanguy sadajana oreng ban sadajana nagara klaban\ntojjuwan sopaja sabban oreng sareng sabban perserekatadan e dhalem masyarakat, klaban emot\nterros dha' pernyataan gapaneka badhi ajuangngagi ngangguy cara ngajari sareng adhidhik nyopre\nmatenggi rasa hormat dha' hak-hak ban kabebasan-kabebasan kasebbut klaban jalan se maju,\nnasional juga internasional, nyoppre makowat pengakoan ban penghormadan se universal ban\nefektif se ejalannagi sareng bangsa-bangsa dhari Nagara-Nagara Anggota ka'dhinto dibhi', juga\nsareng bangsa-bangsa dhari wilayah-wilayah se ebabana kabasaannepon hukum nagara ka'dhinto.\nPASAL 1\nSadajana oreng lahir mardika e sarenge drajat klaban hak-hak se dha-padha. Sadajana eparenge\nakal sareng nurani ban kodu areng-sareng akanca kadi taretan.\nPASAL 2\nSabban oreng agaduwi sadajana hak sareng kebebasan-kebebasan se kasebbut edhalem parnyataan\nka'dinto kalaban ta' abida'agi masalah ras, barnana kole', lake-bine, basa, agama, politik\notaba drajat sosial, hak milik, otaba kabadhaan, laennepon.\nSaterossa ta' kengeng epabida se edhasarragi dha' kadhudhukan politik, hukum, otaba status\ninternasional dari nagara otaba wilayah asallepon oreng ka'dhinto, panapa nagara mardhika,\nwilayah perwaliyan, nagara jajahan otaba se kadaulatannepon ebatessi.\nPASAL 3"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "eed484fd7b16addcb1e8af53dea7f89a",
            "Index": 1,
            "Label": "2",
            "Size": [
                595.0,
                842.0
            ],
            "Text": "Sadajana oreng gaduwan hak odik, kamardhikaan, sareng kaamanan bi'dibi.\nPASAL 4\nPasera bisaos ta' kengeng e badhi budhak otaba epaksa daddi abdi, perbudhakan sareng adagang\nbudhak macam panapa bisaos kodu elarang.\nPASAL 5\nTadha' oreng se kengeng eseksa elakone klaban kejjem, otaba eyokom ngangguy cara matoron\ndrajadda manossa otaba madaddi aebbha.\nPASAL 6\nSabban oreng agadhuwi hak sopaja eyakone eka'dhimma'a bisaos, e dhalem hokom akadi oreng\npribadi.\nPASAL 7\nSadajana oreng gaduwan hak se padha e dalem naongan hukum, ta' epabida. Sadajana gaduwan hak\nlindung sepadha dha' sabban perbida'an se ta' padha klaban parnyataan paneka, sareng dha'\nsadajana hasutan se tojjuwanna dha' diskriminasi (parbida'an) kadi ka'dhinto.\nPASAL 8\nSabban oreng agadhuwi hak koreksi se efektif dhari pengadilan nasionalkse gadhuwan wewenang\ndha' sadajana kalakoan se alanggar hak-hak dasar se eparengagi dha' salerena sareng konstitusi\notaba hokom.\nPASAL 9\nTadha' oreng se kengeng etangkep, etahan otaba ebuang sawenang-wenang.\nPASAL 10\nSabban oreng agadhuwi hak eadili se padha ban adil onggu ban tabuka klaban pengadilan se bebas\nban ta' le-mele pihak, dhalem motosagi hak ban kawajiban sareng dhalem tuntutan pidana se badhi\nepotosagi.\nPASAL 11\nSabban oreng se edakwa alakone sala mitorot hokom eanggep ta' sala sampe' ebuktiagi sala\nmitorot hokom dhalem pengadilan se tabuka, ban salerana kengeng sadajana jaminan se ekaparlo\nkangguy abilahi.\nTadha' oreng se kengeng e anggep sala alakone tindak pidana karna kalakoan otaba kealpaan se\nbenni pelanggaran hokom mitorot undang-undang nasional otaba internasional bakto kalakoan\ngapaneka ejalani. Saka'dhinto juga ta' kengeng nantoagi okoman lebbi bera' dhari se samostena\netarema bakto pelanggaran gapaneka ejalani.\nPASAL 12\nTadha oreng se kengeng eganggu orosanna dibhi', kaluargana, romatanggana, otaba hubungan sorat-\nmanyorat, otaba eserang kahormatannepon ban saena asmana. Sabban oreng agadhuwi hak enaongi\nhokom alaban gudaan otaba serangan gapaneka.\nPASAL 13\nSaban oreng agadhuwi hak sareng kabebasan le-ngalle otaba a lenggi e settong kenengan dhalem\nbates-bates sabban nagara.\nSabban oreng agadhuwi hak aninggalagi settong negara, tamasok negarana dibhi' ban abali pole\ndha' negara gapaneka.\nPASAL 14\nSabban oreng agadhuwi hak nyare klaban anekmati e negara-negara laen, naongan dhari etabeng\nparkara.\nHak gapaneka ta' kengeng e angguy manabi parkaraepon saongguna ta' karna kejahatan-kejahatan se\nbadha hubunganna sareng politik otaba dhari kalakoan-kalakoan se alaban tojjuan-tojjuan ban\nprinsip-prinsip Parsarekatan Bangsa-Bangsa.\nPASAL 15\nSabban oreng agadhuwi hak sala settong kewarganegaraan."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "1fd83d5ce1721a6bc2c8130c14f4504a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tadha oreng kengeng epaksa ngocol kawarganegaraanna otaba e tolak hak agante kewarganegaraan.\nPASAL 16\nOreng lake' ban bine se ampon cokop omor, agudhuwi hak akabin ban abangon kaluarga, sareng ta'\nolle ebatesi klaban alasan ras, kawarganegaraan otaba agama. Salerena gadhuan hak se dha-padha\ndhalem hal kakabinan juga dhalem masa kakabinan ban dhalem hal atela'.\nKakabinan namong kengeng elakone manabi edasaragi pelehan bebas sareng parsetujuan sa-ongguna\ndhari kadhuwa calon mantan.\nKaluarga, enggi paneka satuan alamiah fundamental dhalem masyarakat, agadhuwi hak enaonge\nmasyarakat ban nagara.\nPASAL 17\nSabban oreng agadhuwi hak gadhuan harta sae bi'dibi' otaba sareng oreng laen.\nTadha' oreng se olle erampas hartaepon secara sawenang-wenang.\nPASAL 18\nSabban oreng agadhuwi hak kabebasan pamekkeran, nurani ban agama, dhalem hak gapaneka masok\nkabebasan agante agamana otaba keyakenna, sareng kabebasan alakone agamana otaba kayakenna\nbi'dibi'an otaba a reng-sareng oreng laen secara omom bi'dibi' kaangguy anyata'agi agamana\notaba kayakenna sae dhalem ngajari, alakone ibadah secara khusu'.\nPASAL 19\nSabban oreng agadhuwi hak kabebasan gaduwan ban ngocapagi pamanggi, dhalem hak gapaneka kamasok\nkabebasan gaduwan pamanggi se ta' kengeng eganggu, ban nyare, narema sareng ngabaragi\nkaterangan ban pamanggi alebet media ponapa bisaos ban tadha' batessepon.\nPASAL 20\nSabban oreng agadhuwi labebasan a pol-kompol ban a sarekat se aman.\nTadha' oreng se kengeng epaksa masok sala settong parkompolan.\nPASAL 21\nSabban oreng agadhuwi hak norok dhalem pamarentahan negarana secara langsung otaba lebat bekkel\nse epele secara bebas.\nSabban oreng agadhuwi hak kasempatan se dha-padha kaangguy e angka' dhalem jabatan pamarentahan\nnagara.\nKareppa rakyat moste daddi dasar kekuasaan pamarentah, karep gapaneka moste enyatagi dhalem\npamelehan omom se epabadha sabban settong bekto, murni, omom ban sadrajat, rahasia otaba cara\nlaen se ejamin melena bebas.\nPASAL 22\nSabban oreng anggota masyarakat agadhuwi hak jaminan sosial ban agadhuwi hak-hak ekonomi,\nsosial ban budaya se eparloagi monggu drajat ban bebas tombuna salerana lebat usaha-usaha\nnasional otaba bantoan internasional sabanding sareng organisasi ban somber-somber kakayaan\nsaban nagarana.\nPASAL 23\nSabban oreng agadhuwi hak dha' kalakoan, dha' pelean bebas kalakoan gapaneka, agadhuwi hak dha'\nkabadhaan se sae lako paneka ban enaonge dhari pengangguran.\nSabban oreng, agadhuwi hak opa se padha kaangguy kalakoan se padha.\nSabban oreng se alako agadhuwi hak dha' penghaselan se adil ban cokop se a jamin dha' salerana\nban kaluargana kabadhaan se sae kaangguy drajatepon manossa, ban etambah saparlona cara-cara\nlaen naongan sosial.\nSabban oreng agadhuwi hak agabay sareng daddi anggota sarekat pekerja monggu a naonge\nkabotuanna.\nPASAL 24\nSabban oreng agaduwi hak istirahat ban prei, tamasok batessa jam-jam alako, klaban are-are prei"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "394a9a8a1ca766a2e33b6a154a2ce433",
            "Index": 3,
            "Label": "4",
            "Size": [
                595.0,
                842.0
            ],
            "Text": "se opana tetep ebajar.\nPASAL 25\nSabban oreng agadhuwi hak patokan odhi' se cokop kaangguy kasehatan ban kasejahteraan salerana\nban kaluargana, tamasok dha'ar, busana, compok ban pelayanan kasehatan ban sosial se ekaparlo;\nsareng hak dha' jaminan manabi nganggur ta' alako, sake, cacat, daddi randa, omor seppo otaba\nkabadhaan laen se daddi lantaran korangga pangaselan eloar kobessana.\nEbu ban nak-kanak agadhuwi hak kengeng pelayanan ban bantoan istimewa. Kabinna anak sae se\nebabaragi e dhalem otaba e loar nikah moste kengeng naongan sosial se dha-padha.\nPASAL 26\nSabban oreng agadhuwi hak olle pandhidhigan. Pandhidhigan moste bebas bea, paleng sakonek\nkaangguy tingkat sekolah rendah ban pandhidhigan dasar. Pandhidhigan rendah moste wajib.\nPandhidhigan teknik ban profesi moste tabuka' kaangguy kabbina oreng, pandhidhigan tenggi moste\nbisa emasoki kabbina oreng ngangguy cara se dha-padha ban edasari cara se patot.\nPandhidhigan sopaja apanojju dha' pamekaran kapribadian manossa ban makoat rasa hormat dha'\nhak-hak manossa ban kabebasan fundamental (dasar). Pandhidhigan moste mamaju saleng pamahaman,\ntoleransi ban kakancaan antara bangsa-bangsa, ras otaba klompok-klompok agama, sareng materos\nkalakoan Parsarekatan Bangsa-bangsa dhalem ajaga pardamaian.\nOreng seppo agadhuwi hak paleng otama mele macemma pandhidhigan se badhi eparengagi dha' tra-\npottrrana.\nPASAL 27\nSabban oreng agadhuwi hak bebas partisipasi dhalem kegiatan budaya masyarakat, anekmati seni\nban ngereng dhalem kamajuan ban anekmati manfaat elmo pengetahuan.\nSabban oreng agaduwi hak enaongi kaontongan baten ban lahiriah se e aselagi dhari produksi\nelmo, sastra otaba seni se e anggit salerana.\nPASAL 28\nSabban oreng agadhuwi hak dha' tatanan sosial ban internasional, se hak-hak ban kabebasan-\nkabebasan ekasebut dhalem Parnyataan paneka kengeng elakone sadajana.\nPASAL 29\nSabban oreng agadhuwi kewajiban-kewajiban dha' masyarakat settong kenengan e ka'dimma salerena\nbisa bebas mamekar pribadhina dibhi'.\nDhalem alakone hak-hak ban kabebasan-kabebasan, sabban oreng moste norot coma dha' batesan-\nbatesan se etetepagi undang-undang, sareng tojjuan kaangguy pengakoan ban hormat dha' hak-hak\nklaban kabebasan-kabebasan oreng laen, sareng kaangguy a lastereagi syarat-syarat se adil\ndhalem hak kasusilaan, katertiban ban kasejahteraan omom dhalem masyarakat se demokratis.\nHak-hak ban kabebasan-kabebasan gapaneka, ngangguy cara ponapa bisaos, sama sakale ta' kengeng\nelakone a laban tojjuan ban dasar-dasar pamekkeran Parsarekatan Bangsa-Bangsa.\nPASAL 30\nTadha hal dhari dhalem Parnyataan paneka kengeng etafsiragi a beri' sala settong nagara,\nkelompok otaba sala settong oreng, hak kaangguy e dhalem kalakoan ponapa bisaos, otaba alakone\nsettong kalakoan se gadhuan tojjuan marosak hak-hak ban kabebasan-kabebasan se ka'dimma bisaos\nkasebut dhalem Parnyataan paneka."
        }
    }
}

{
    "MetaData": {
        "Author": null,
        "Creation_Date": 1581466985,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "79054ff928af4202d5a05b645453dfe1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Кижиниҥ тап‐эриктериниҥ Текши Декларациязы\nГенеральный Ассамблея 1948 јылдыҥ јаҥар айыныҥ 10‐чы\nкӱнинде јараткан\nЈартамал\nКижилик билезиниҥ ончо турчыларыныҥ јарамыкту,\nјакшы јанын, онойдо ок теҥ‐тай ла туура салбас\nтап‐эриктерин ајаруга алганы олордыҥ јайымыныҥ,\nак‐чегиниҥ ле текшилей амыр‐энчӱниҥ тӧзӧгӧзи\nболот; кижиниҥ тап‐эригин керекке албай, кыйа\nкӧргӧни шок‐табаруларга экелгенин ајаруга алып,\nоноҥ улам кижиликтиҥ агару кӱӱн‐табын ачындырат.\nУлуста ачык сӧстиҥ јайымы болотон ло једикпес‐\nтутактаҥ ла коркорынаҥ јайым јадынјӱрӱмди тӧзӧгӧни\nулустыҥ ичкери јӱткимели деп јарлалган; кижиниҥ\nтапэриги јасактыҥ јаҥыла кыйалтазы јогынаҥ\nкорулалары ајаруга алылар учурлу. Чокымдап\nайтса, кижи кӧмӧ базышка удура туруп чыгарыныҥ\nэпаргазыла тузаланбазын; албатылар ортодогы\nнајылык колбулардыҥ ӧзӱмин јӧмӧӧрин ајаруга алып;\nонойдо ок Бириктирилген Нациялардыҥ калыктары\nбойыныҥ Уставында кижиниҥ тӧс тап‐эригине\nбӱдӱмјизин јӧмӧгӧнин ајаруга алып, ӱзеери кажы ла\nкижиниҥ кижилик кӱӱндӱ байлыгын ла эр ле эпши\nкижиниҥ теҥ‐тай тап‐эриктӱ болорын ајаруга алып,\nјайым айалгада социальный ичкери ӧзӱмди ле јадын‐\nјӱрӱмниҥ айалгазын оҥдолторын јӧмӧӧр деп шӱӱлтеге\nкелген; турчы‐ороондор Бириктирилген\nНациялардыҥ Организациязыла ӧмӧ‐јӧмӧ иштеери деп\nмолјонгонын ајаруга алып, јӧмӧлтӧболуш ажыра текши\nтоомјыга ла кижиниҥ тап‐эриктерин ле тӧс јайымын\nбуспас деп айдар керек; бу тап‐эриктердиҥ ле\nјайымныҥ текши учурын оҥдоорын ајаруга алганы, бу\nмолјуны јӱрӱмде толо бӱдӱреринде сӱрекей јаан\nучурлу болгонын база ајаруга алып, Генеральный\nАссамблея кижиниҥ тапэриктериниҥ чындык Текши\nДекларациязын јӱрӱмге кийдиретен каруулу иш деп\nјарлап јат. Каруулу ишти бӱдӱрерге текши калыктар,\nороондор јилбиркеп јӱткиир учурлу. Кажы ла кижи,\nонойдо ок обществоныҥ кажы ла органы чындык,\nјӱрӱмдик Декларацияны ајаруга алып, ӱредӱниҥ ле\nбилгирдиҥ шылтузында бу тап‐эриктерди ле\nјайымды тоорына, јеткилдеерине болужып‐јӧмӧжӧрине\nамадазын. Онойдо ок калыктар ла ороондор ортодо\nиш ажыра озочыл амадулу, текшилей јарамыкту\nједимге једер. Ол каруулу ишти Бириктирилген\nНациялардыҥ Организациязыныҥ турчы‐\nороондорыныҥ калыктары ортодо, онойдо ок\nолордыҥ юрисдикциязындагы јерлердеги јуртап\nјаткан калыктары ортодо текшилей тооп, јӱрӱмде\nкийдирерин јеткилдеер."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "17bc09b30a4a8d759a42930aa01386a5",
            "Index": 1,
            "Label": "2",
            "Size": [
                595.0,
                842.0
            ],
            "Text": "1‐кы тизим\nОнчо улус ак‐јарыкка јайым ла теҥ‐тай тап‐эриктӱ\nтуулат. Олор санааукаалу ла чек кӱӱн‐тапту болуп\nбӱткен ле бой‐бойын карындаш кирези кӧрӧр лӧ јӱрер\nучурлу.\n2‐чи тизим\nКажы ла кижиде чындык Декларацияла јарадылган\nончо тап‐эриктер ле јайым болор учурлу. Мында\nугы, бӱдӱминиҥ ӧҥи, бӱдӱми, тили, јаҥдаган јаҥы,\nполитикалык эмезе ӧскӧ кӧрӱми, угы‐тӧзи,\nсоциальный айалгазы, аргазы аайынча бир де\nаҥылаш‐ылгамал јок болор учурлу.\nОго ӱзеери кижиниҥ јуртап јаткан јеринеҥ камааны\nјогынаҥ политикалык тап‐эрик аайынча эмезе\nкалыктар ортодогы учуры аайынча бир де\nаҥыланыш‐башкаланыш болбос учурлу. Кижиниҥ\nјаткан јери кемнеҥ де камаанду, кемниҥ де\nкорулында, бойын бойы башкарынбай да турган\nболзо эмезе бойыныҥ (јеринде) суверенитединде\nкандый бир тудулу да болгонынаҥ камаанду болбос\nучурлу.\n3‐чи тизим\nКажы ла кижи јадын‐јӱрӱмге, јайымга ла таҥынаҥ\nбойына тийерге јарабас тап‐эриктӱ.\n4‐чи тизим\nКем де јалчы эмезе албанду базынчык айалгада\nболбос учурлу; јалчыларды садарыныҥ эмезе\nјалчыланарыныҥ, базынарыныҥ ончо бӱдӱми\nјарадылбай јат.\n5‐чи тизим\nКем де кандый да кыйынга эмезе оныҥ учурын,\nтоомјызын тӱжӱрип турган кижи кӱӱни јок базынышка\nалдыртпас учурлу.\n6‐чы тизим\nКажы ла кижи, кайда да јӱрзе, оныҥ\nправосубъектозын тоорына тап‐эриктӱ.\n7‐чи тизим\nОнчо улус јасактыҥ алдында теп‐теҥ, кандый ла\nылгаш јогынаҥ јасактыҥ теҥ‐тай корулына тап‐\nэриктӱ. Ончо улус чындык Декларацияны бузуп\nтурган кыйыкташтаҥ теҥ‐тай корулга тап‐эриктӱ.\nОнойдо ок ондый кыйыкташка тектериштеҥ база"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4e12969a9f4694436383e8371bc83fa4",
            "Index": 2,
            "Label": "3",
            "Size": [
                595.0,
                842.0
            ],
            "Text": "тап‐эриктӱ.\n8‐чи тизим\nКажы ла кижи ого Конституцияла эмезе јасакла\nберилген тӧс тап‐эриктери бузулган тужында\nийделӱ, тоомјылу эл јаргыларда тап‐эриктерин\nједимдӱ орныктырарга тап‐эриктӱ.\n9‐чы тизим\nКемди де тууразынаҥ олјолоорго, тударга эмезе\nсӱрерге јарабас.\n10‐чы тизим\nКажы ла кижи оныҥ тап‐эриктерин ле молјуларын\nчокымдаарга, онойдо ок ого эдилген уголовный\nбурулаштыҥ тӧзӧгӧзин чокымдаарга толо теҥ‐тайга\nтайанып, оныҥ кереги ачык‐јарык айалгада\nкӧрӱлзин ле јаргы ак‐чек, кемнеҥ де камаанду эмес\nчындык болзын деп тап‐эриктӱ.\n11‐чи тизим\nКажы ла кижи шок‐керек эткен деп бурулатса, оныҥ\nбурузы јок деп ачык јаргыда јасактыҥ ээжизиле\nјарталбаганча, ол ӧйдиҥ туркунына коруланарына\nкеректӱ ончо аргаларла јеткилделер деп тап‐\nэриктӱ.\nКем де кандый бир керекти эткен эмезе нени де\nэтпеген деп шылтакка тайанып, шок‐керек эткен\nдеп јаргылатпас учурлу. Шок‐керекти эдер\nтужында национальный јасак эмезе калыктар\nортодогы тап‐эриктер аайынча шок керек деп\nчотолбогон болзо. Онойдо ок шок‐керек эдилген\nӧйдӧ, болгодый кезедӱге кӧрӧ, кату кезедӱ эдилбес.\n12‐чи тизим\nОныҥ таҥынаҥ ла билелик јӱрӱмине тууразынаҥ кем де\nкиришпес учурлу. Онойдо ок кем де оныҥ айыл‐\nјуртына, корреспонденциязыныҥ јажыдына эмезе\nоныҥ ады‐јолына, јӱрӱмине тууразынаҥ кирижер\nучуры јок. Кажы ла кижи ондый табарудаҥ,\nкирижеринеҥ коруланар јасакка тап‐эриктӱ.\n13‐чи тизим\nКажы ла кижи кажы ла ороон кеминде јайым јӱрер ле\nјуртап јадарга јерди талдап алар аргалу.\nКажы ла кижи кандый ла ороонноҥ јӱре берер, ол\nтоодо бойыныҥ, онойдо ок бойыныҥ ороонына\nбурылар тап‐эриктӱ."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a687308bc301ce3fb8711b32046f1679",
            "Index": 3,
            "Label": "4",
            "Size": [
                595.0,
                842.0
            ],
            "Text": "14‐чи тизим\nКажы ла кижи истежӱдеҥ улам ӧскӧ ороондо\nкоруланар јерди бедиреер ле коруланар јерле\nтузаланар аргалу.\nБу тап‐эрикле кандый истежӱ тужында\nтузаланарга јарабас. Качан чын ла политикалык\nэмес шок‐кылык эмезе керектер Бириктирилген\nНациялардыҥ Организациязыныҥ амадуларына ла\nээжилерине келишпей турза.\n15‐чи тизим\nКажы ла кижи гражданство алар тап‐эриктӱ.\nКандый да кижиниҥ гражданствозын эмезе\nгражданствозын кубултар тап‐эригин ала‐ кӧнчӧ\nайрыырга јарабас.\n16‐чы тизим\nЭр кемине јеткен эр ле эпши улус угы‐тӧзинеҥ\nэмезе јаҥдаган јаҥынаҥ камааны јогынаҥ айыл‐јурт\nтудуп, билелӱ болор тап‐эриктӱ. Олор айылјуртты\nтӧзӧӧр, јуртаар ла айрылыжар тужында теҥ‐тай тап‐\nэрикле тузаланат.\nАйыл‐јурт тӧзӧп јаткан эки јаны экӱлези јайым ла\nэптӱ‐јӧптӱ сӧслӧ, кӱӱнле биригер аргалу.\nБиле обществонныҥ тӧзи, тӧзӧгӧзи, ол обществоныҥ\nла государствоныҥ јанынаҥ корулашка тап‐эриктӱ.\n17‐чи тизим\nКажы ла кижи алкы‐јӧӧжӧ таҥынаҥ ээленер, эмезе\nӧскӧлӧриле де кожо ээленер тап‐эриктӱ.\nКемниҥ де алкы‐јӧӧжӧзин тууразынаҥ келип айрыырга\nјарабас.\n18‐чи тизим\nКажы ла кижи јайым кӱӱн‐санаага, ак‐чекке ле\nкудай јаҥына тап‐эриктӱ; бу тап‐эрикке бойыныҥ\nкудай јаҥын эмезе кӧрӱмин солыыры кирет, бойыныҥ\nјаҥын јайым јаҥдаары эмезе кӧрӱмин таҥынаҥ бойы,\nэмезе ӧскӧ улусла кожо јаҥдаары база кирет.\nКудайлык чӱм‐јаҥ јаҥжыгуларды ӧткӱреринде\nтапэриктӱ.\n19‐чы тизим\nКажы ла кижи бойында јайым кӧрӱмдӱ ле оны јайым\nчыгара айдар тапэриктӱ. Ол тап‐эрик аайынча"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c15dc236497a0840f28c56e2f87dee00",
            "Index": 4,
            "Label": "5",
            "Size": [
                595.0,
                842.0
            ],
            "Text": "бойыныҥ кӧрӱминеҥ јайым тудунар ла государствоныҥ\nгран‐кыйузынаҥ камааны јогынаҥ јетирӱлерди ле\nкӧрӱмсанааларды кандый ла эп‐сӱмелерле\nбедиреер, алар ла таркадар тап‐эриктӱ.\n20‐чи тизим\nКажы ла кижи амыр‐энчӱ јуундарга ла\nассоциацияларга кирер јайым тап‐эриктӱ.\nКемди де кандый бир ассоциацияга албан кӱчле\nкийдирилер аргазы јок.\n21‐чи тизим\nКажы ла кижи ороонды башкарарында чике эмезе\nјайым талдап алган чыгартулу улус ажыра туружар\nтап‐эриктӱ.\nКажы ла кижи бойыныҥ ороонында госслужбага теҥ‐\nтай кирер тапэриктӱ.\nБашкаруныҥ јаҥыныҥ тӧзӧгӧзинде эл‐јонныҥ кӱӱн‐табы\nболор учурлу; ол кӱӱн‐тап аҥылу ӧйдиҥ бажында ӧдӱп\nтурган ак‐чек талдаштарда кӧрӱлер учурлу. Ол\nталдаштар текши ле теҥ‐тай талдаачы тап‐эрикле\nӧдӧр учурлу. Јажытту ӱнберишле эмезе јайым\nӱнберишти јеткилдеечи ӧскӧ дӧ бӱдӱмле ӧткӱрилзин.\n22‐чи тизим\nКажы ла кижи обществоныҥ турчызы, айдарда, ол\nсоциальный јеткилдешке, јайым ӧзӱмге тап‐эриктӱ.\nОл экономикалык, социальный ла культурный\nбӧлӱктерде национальный эп‐аргалар ла калыктар\nортодо ӧмӧ‐јӧмӧ иш, онойдо ок кажы ла ороонныҥ\nсайламазы ла аргалары ажыра ичкери ӧзӧр тап‐\nэриктӱ.\n23‐чи тизим\nКажы ла кижи ишке, ишти јайым талдаарына, иште\nак‐чек ле јарамыкту айалгага, иштеер јери јок\nайалгадаҥ корулалар тап‐эриктӱ.\nКажы ла кижи кандый да кыйыкташ јогынаҥ теҥ‐тай\nиш учун теҥ‐тай ишјалду болор тап‐эриктӱ.\nКажы ла кижи јолду кайралга тап‐эриктӱ. Онызы\nкижиге керектӱ јадын‐јӱрӱмге ле билезине\nјарамыкту јадынды јеткилдеер учурлу. Керек\nтужында, ӧскӧ дӧ социальный јеткилдешле ӱзеери\nјеткилделер.\nКажы ла кижи профсоюзный биригӱни тӧзӧӧр лӧ\nпрофсоюзтарга бойыныҥ јилбӱлерин корыыр амадула"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "db0caada072d6730a7447cd1a0ff33f8",
            "Index": 5,
            "Label": "6",
            "Size": [
                595.0,
                842.0
            ],
            "Text": "кирер тап‐эриктӱ.\n24‐чи тизим\nКажы ла кижи амыраарга ла бош ӧйгӧ тап‐эриктӱ.\nОнойдо ок иштеер кӱнди керектӱ кеминде\nтузаланары ла тӧлӧлип турган јаҥжыккан амыралта\n(отпуск) керегинде тап‐эрик база кирет.\n25‐чи тизим\nКажы ла кижи јӱрӱмдик кеми бийик болорына тап‐\nэриктӱ. Курсактамагы, кийим‐тудумы, айыл‐јурты,\nмедициналык јеткидежи, керектӱ соцјеткилдеш су‐\nкадыкты, јадын‐јӱрӱмди керектӱ кеминде,\nнекелтелерге келиштире болор учурлу. Иш јок\nартса, оору‐јобол болзо, кенек артса, јаҥыскан\nартса, карыыр јажы јетсе эмезе оныҥ бойынаҥ\nкамааны јок кӱч айалга боло берзе, кажы ла кижи\nтап‐эриктӱ.\nЭнелик ле оогош балдар аҥылу болушта ла\nкичеемелге тап‐эрик берет. Ончо балдар биледе,\nонойдо ок биледе эмес те айалгада чыккан болзо,\nончозы теҥ‐тай социальный корулашла тузаланар\nучурлу.\n26‐чы тизим\nКажы ла кижи ӱредӱге тап‐эриктӱ. Ӱредӱлик акча\nтӧлӧбӧзинеҥ болор учурлу. Анчада ла баштамы ла\nтекши ӱредӱлик. Баштамы ӱредӱлик кыйалтазы\nјогынаҥ болор учурлу. Технический ле\nпрофессиональный ӱредӱ ончозына јарамыкту болор\nучурлу. Кажы ла кижиниҥ аргаларына тайанып,\nбийик ӱредӱ база ончозына јолду болор керек.\nӰредӱлик кижиниҥ ичкери ӧзӱмине ууламјылу болор\nучурлу. Кижиниҥ тап‐эриктерине ле јайымыныҥ тӧс\nууламјыларын элбедерине ууландырылар учурлу.\nӰредӱни калыктар ортодо тоомјыга, најылыкка,\nтекши тил табарына јолду болор учурлу. Угы‐тӧзи\nле јаҥдаган јаҥдары аайынча бӧлӱктер ортодо\nоҥдомолды јӧмӧӧр. Амыр‐энчӱни јӧмӧӧри аайынча\nБириктирилген Нациялардыҥ Биригӱзиниҥ ӧткӱрип\nтурган ижин јӧмӧӧр учурлу.\nАда‐энелер оогош балдарына ӱредӱликтиҥ бӱдӱмин\nталдаарында тапэриктӱ.\n27‐чи тизим\nКажы ла кижи обществоныҥ культурный јӱрӱминде\nэрчимдӱ туружар тап‐эриктӱ. Кеендикле таныжар,\nбилим ӧзӱмде туружар, турулталарыла тузаланар\nаргалу."
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "88c47898299bd6df1d6bc84b5b28cd5a",
            "Index": 6,
            "Label": "7",
            "Size": [
                595.0,
                842.0
            ],
            "Text": "Кажы ла кижи оныҥ кӧгӱс байлыгын, ар‐јӧӧжӧлик\nјилбӱлерин корыыр тап‐эриктӱ. Билим,\nлитературалык эмезе художественный иштиҥ\nавторы болзо, ол тап‐эриктӱ болор учурлу.\n28‐чи тизим\nКажы лакижи социальный ла калык ортодогы ээжи‐\nаайга тап‐эриктӱ. Мында чындык Декларацияда\nјарадылган тап‐эриктер ле јайым бӱткӱлинче бӱдер\nаргалу.\n29‐чы тизим\nКажы ла кижи обществоныҥ алдында молјлу. Шак ла\nмында кижиниҥ толо ло јайым ичкери ӧзӱми болор\nаргалу.\nКажы ла кижи бойыныҥ тап‐эриктерин ле јайымын\nјӱрӱмде кийдирип тура, јасакла јарадылган\nтудуларды буспас учурлу.Ӧскӧ улустыҥ тап‐\nэриктерин, јайымын тооп, баалап, демократиялык\nобществоныҥ текши некелтезин, ээжизин буспас\nучурлу.\nБу тап‐эриктерди ле јайымды кийдирип, ол онойдо\nок Бириктирилген Нациялардыҥ Биригӱзиниҥ\nээжилерине, некелтелерине ол удура болбос\nучурлу.\n30‐чы тизим\nЧындык Декларацияда јарадылганын кандый бир\nороонго, бир бӧлӱк улуска эмезе таҥынаҥ улуска\nкандый бир иш эдерге эмезе кандый бир керекти\nэдерге, чындык Декларацияда јарадылган тап‐\nэрикти ле јайымды јоголторго ууландырылган деп\nоҥдоорго јарабас."
        }
    }
}

{
    "MetaData": {
        "Author": null,
        "Creation_Date": 1581468225,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "01e21e9d648dfd001eaca9ff2180753d",
            "Index": 0,
            "Label": "1",
            "Size": [
                595.0,
                842.0
            ],
            "Text": "AKÜJIA SÜKUA'IPA SÜCHIKI SÜJUTU WAYUU SA'U MMAKAT\nSo'u ka'i po'loo, kashi tisiienpre, juyaa pol'lootua po'loo shikii mekiietsattua po'loo\nshikii sünainmüin pienchi shikii mekiisalumüin (1948), sü'tpüna tüü Kottirawaa\nsa'inraka tüü Nasiones Uniiras münaka, saapain süma shi'iraajirüin akua'ipa tüü\na'inrushika süpüla sujutu wayuu sa'u mmakat. Tüü pütchi sülu'uwataka anain\nashajuneer shi'ipa'aya karalo'utalu'u. Süchikije asawatünüin kasa makat anülia\nachuntunusü namüin naa sülaulayuukana mma, \" nerajirüin tüü pütchi\nalu'uwataanaka sülu'u karalo'utakat tüü, süpüla süshajünüinjatüin,\nsaashajenüinjatuin, kachikiinjatüin shia sülu'upüna tüü e'ikuleepüleekat ekat e'in,\nnnojolüinjatü ko'utküin sülu'uwataya sa'u tüü mmakat.\nPÜTCHI SÜPULAPÜNA\nJÜLÜJÜINJATÜ A'IN taashi, kasalajana, kamaneejirawaa, sa'u tüü mmakat\nkayuupalasü sünainje kajütüin atuma tüü akua'ipa wanawakat napüla napüshua naa\nwayuukanairua.\nJÜLÜJÜINJATÜ A'IN aka meraajüin süma mojutüin atuma tüü pütchi aapüshika\nsüpüla süjutu wayuu, watta saali tüü kasa mojüsü a'innaka sa'upüna na'in wayuu; aka\nshia'in e'itaanüin ma'aka tüü kasa müliakana ma'i e'iree naa wayuukana, süpüla\nnasawatüin wanee mma eere akatatnüin no'ulia tüü momoluu jeema mülia, eere\ntaashi nakua'ipa süpüla yootoo jee müsüya süpüla anouja sünain kasa nano'ujekat\nanain;\nJÜLÜJÜINJATÜ A'IN a'inmajünüinjatü ma'i palaajana süchikua sujutu wayuu, sülu'u\nwane sükua'ipa eere neimalüinjatüin na'in sülia ashüküjawaa sünain pasalawaa sa'u\nnakua'ipa;\nJÜLÜJÜINJATÜ A'IN pa'inwaajiraa'injanain süchiirua aleewaa napüshüa naa\nsülaülayuukana alu'uwatawa sa'u tüü mmakat;\nJÜLÜJÜINJATÜ A'IN naa kottiraakana sünain tüü Nasiones Uniiras münaka\nno'unirüin na'in süchirua tüü achiki süpülajatka sujutu wayuu sülu'u wanawain\nnakua'ipa jieyuu nama tooloyuu; suma nayataajirain shiire anaata sümüliala wayuu\nsülu'u tüü anakat akua'ipa sünain taashi;\nJÜLÜJÜINJATÜ A'IN naa sülaulayuukana mma sunainkana tüüaapüshi nanüiki süpüla\nayaataajirawa nama naa sülu'ukana tüü Orkaniisasion te las Nasiones Uniiras\nmünaka, süpüla kajütüinjatüin atüma, tüü akua'ipa acheejanaka napuleerua naa\nwayuukanairua;\nJÜLÜJÜINJATÜ A'IN aapanüinjatü akua'ipa wanawa nekiiru'umüin napüshua\npütchika tüü süpüla anainjatüin saañajia napüla wayuu, süpüshua tüü pütchi\nalu'uwataanaka anain;\nKOTTIRAWAA MÜLO'USÜKA\nSÜKÜJA'IN\nTÜÜWAALAI SÜCHIKIMAAJATÜKA SÜJUTU WAYUU SA'U TÜÜ MMAKAT, isakat\nanain wa'in acheküsü kapüla'in na'in naa sulaulayuuka mma otta müsüya natuma naa\nwayuukana jee tüü laulapiakat süpüla na'inrüin waneepia shia süma nashatüinjatüin\nsukua'ipa sünain e'ikaa süchirua kajutüinjatüin atuma süpüshua sülu'uwataka\nachiirua pütchikat tüü."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "817d7437f13d051b21038a4dc65293aa",
            "Index": 1,
            "Label": "2",
            "Size": [
                595.0,
                842.0
            ],
            "Text": "SHI'IPAJANA WANE (1)\nNaa wayuukana jemeishi süpüla taashi süma wanawa sülu'u nakua'ipa, aka müin yaa\nepijainjana sünain anajiranawaa a'in nama napüshi.\nSHI'PAJANA PIAMA (2)\nTüü alu'uwatanaka sülu'u pütchikat tüü napülajatü naa wayuukana napüshua\nnnojotüsü süpüla ko'utküinjanain sa'uje natapa'a, nanuiki nanoujain no'ummain jee\nmüsüya sa'uje kasa ekat e'in wanawa'injatü napüla wanepia.\nOtta müsüya naa wayuukanairua nojolinjana join apülaa sa'uje sükua'ipa no'ummain.\nSHI'IPAJANA APÜNÜIN (3)\nNaa wayuukana eeshi süpüla kajutüinjatüin atuma napülerua tüü kataakat o'u, tüü\ntaashi jee müsüya a'inmajuna akua'ipa süulia kasachiki.\nSHI'IPAJANA PIENCHI (4)\nNojolüinjachi aapünüin wane wayuu süpüla achepchia,apülajünüitpa kasa müsüaka\ntüya sülu'u sükua'ipa süpüshuaya.\nSHI'IPAJANA JA'RAI (5)\nNnojotüsü süpüla mulia'in a'in naa wayuukana atuma, nnojotüsü süpüla amojojunüin\nnakua'ipa.\nSHI'IPAJANA A'IPIRUA (6)\nKajutüinjatü nakua'ipa naa wayuukana eepunaale naya.\nSHI'IPAJANA AKARATCHI (7)\nWanawashi napüshua naa wayuukana so'upala tüü sülaulaka a'inmajia, anaaka naya\njoolu'u a'inmajünüin wanawa. Nojolüinjana letüin süulia tüü akua'ipa sülu'uwataka\ntüü pütchi karalo'utalüka.\nSHI'PAJANA MEKIISAT (8)\nNaa wayuukana eeshi süpüla asakajaa süchirua nakua'ipa laulapialu'upüna maaka\nshiinnule amüin tüü akua'ipa aapüshika namüin sülu'u tüü Konstitusionka.\nSHI'IPAJANA MEKIETSAT (9)\nNoojolüinjachi ata'unüin wane wayuu masalajanoule.\nSHI'IPAJANA PO'LOO (10)\nNaa wayuukana eeshisüpüla wanawain nakua'ipa sünain aapajuna anuiki, o'upala\nsütuma tüü e'itatka süsalajana kasa süpüla shiitaanüinjatüin süsalajana nañajala\nsülu'u anakat akua'ipa.\nSHI'IPAJANA PO'LOO WANEMÜIN (11)\nWayuu ekai aküjünüin achiki sünain kaañajala nnojolüinjachi süsalajanain ma'aka\nmatujajule a'u; wane'ereja shiraajünapa sükua'ipa, shiitanetka süsalajana ma'aka"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5ae61e0dd589bd0cd8095cdddab2556a",
            "Index": 2,
            "Label": "3",
            "Size": [
                595.0,
                842.0
            ],
            "Text": "sülu'uwatain laulayuu süpu'uya tüü.\nNnojolüinjana süsalajana'in wane kasa ekai masalajana'in wane suma saañajunüin\naka sülu'uwatain sükua'ipa laulapia nnojolüinjatü joolu'u mülo'ulein süsalajana atuma\nayatüinjatü saalii ma'aka so'ukai sañajünaka a'u.\nSHI'IPAJANA PO'LOO PIAMAMÜIN (12)\nNnojolüinjana eke'ejünüin a'in naa wayuukana sa'uje nakua'ipa nepialu'u, süma\nnapüshi jee müsüya sa'uje tüü karalo'uta antakaa namüin a'inmajünüinjatü tüü\nnakua'ipa süulia jamajüin naya atuma.\nSHI'IPAJANA PO'LOO APÜNÜINMÜIN (13)\nNaa wayuukana eeshi süpüla waraitüin eepünaweele, eeshi süpüla kapüyain sülu'u\ntüü mma nachekakalü na'in.\nJee müsüya naa wayuukana eeshi süpüla antaa süma o'una sülu'uje no'ummain otta\nmüsüya sülu'uje wane mma naatajatü.\nSHI'IPAJANA PO'LOO PIENCHIMÜIN (14)\nMa'aka nüchejanüle achiki wane wayuu sülu'u no'ummain, eeshi süpüla nüchüntüin\nakaliijuna sülu'u wane mma eere anain nümüin.\nAkua'ipakat tüü kajutüinjatü atuma süuleerua wane añajala ekai naatüin süulia\nsükua'ipa tüü Nasiones Uniiras münaka.\nSHI'IPAJANA PO'LOO JA'RAIMÜIN (15)\nNaa wayuukana eeshi süpüla sünüliamüin naya wane mma.\nNnojotüsü süpüla saakatnüin no'ulia sünülia no'ummainnnojotüsü achechetnüinjatüin\nshia nanain ma'aka nawanajaweere süulia.\nSHI'IPAJANA PO'LOO A'IPIRUAMÜIN (16)\nNnojotsü pülajünüinjatüin namüin naa wayuukana kawayuuse, jieyuu nama\ntooloyuunnojotsü erajanüinjatüin palajaana jalejeewolin, kasain nano'ujain anain\nkasatalüin nata, süpüla kapüshinjanain wanawainjana sülu'u anakat akua'ipa.\nAkasalajünüshi naa wayuukana ma'aka nacheckule na'in.\nTüü wapüshika shia akümajaka wapüleerua tüü akua'ipakat, aka müin yaa\nwa'inmajüinjatü jee müsüya a'inmajünüinjatü natuma naa sülaulayuukana mma.\nSHI'IPAJANA PO'LOO AKARATCHIMÜIN (17)\nNapüshua naa wayuukana eeshi süpüla kakoroloin naya, otta müsüya kakorolojirain\nnama waima wayuu.\nNnojotsü süpüla süsütünüin mojütoule nükorolo wane wayuu.\nSHI'IPAJANA PO'LOO MEKIISALÜMÜIN (18)\nNaa wayuukana eeshi süpüla taashi akua'ipa süpüleerua ano'uja, otta müsüya e'itana\nna'in sünain kasa anakat napüleerua."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "fb83c9ec8142be13012b89feb7553dbd",
            "Index": 3,
            "Label": "4",
            "Size": [
                595.0,
                842.0
            ],
            "Text": "SHI'IPAJANA PO'LOO MEKIETSALÜMÜIN (19)\nNaa wayuukanairua eeshi süpüla taashi akua'ipa sünain yootoo süchiki tüü kasa\nnekiiru'ukana nnojolüinjana süsalajanain aashajawaa süma aapajana wane kasa\nachiki süpüla nülu'uwata'in shia süpüla saapajünüin epünaweere shia nülu'uwata'in\nachiki.\nSHI'IPAJANA PIAMA SHIKII (20)\nNaa wayuukana eeshi süpüla taashi akua'ipa süpüla a'inraa wane jutkataa jee müsüya\nkottirawa sülu'u mausii.\nNnojotsü süpüla achechetnüin a'in wane wayuu sünain süpushi wane jutkataa.\nSHI'IPAJANA PIAMA SHIKII WANEMÜIN (21)\nNapüshua naa wayuukana eeshi süpüla nalu'uwataajirain nama naa sülaülayuukana\nalu'uwatawaa;ottamüsüya eeshi süpüla neitain wane nache'epu'ujana ekai nachekuin\nna'in.\nNaa wayuukana eeshi süpüla erajaa wanawaa sukua'ipa tüü alu'uwatawaaka sa'u\nno'ummain.\nJutchüin na'in naa wayuukana shia suyuupalaka sukua'ipa tüü alu'uwatawaa aka\nmüin yaa jayasü sukua'ipa suka tüü woto münaka, süpüla aliikira naa\nshikiipu'unüinjanaka alu'uwatawaa su'lu'u anakat akua'ipa.\nSHI'IPAJANA PIAMA SHIKII PIAMAMÜIN (22)\nNapushua naa wayuukana eeshi süpüla na'inmajünüin aküa'ipa, otta müsüya eeshi\nsüpüla neraajüin süpüshua jamüin sukua'ipa shiitajia suwashirüin, suma sutnetshe\ntüü mmakalüirua süpüla anainjatüin na'in sünainje tüü kasa natujaakat a'u.\nSHI'IPAJANA PIAMA SHIKII APÜNÜINMÜIN (23)\nNaa wayuukana eeshi süpüla nayatain sünain kasa nayataweekat anain, suma\nsa'inmajünüinjatüira sukua'ipa nayatain suulia amüloulii.\nNaa wayuukana nnojülüinjana ko'utküin wanawainjatü nakanajüin, wanawale\nnayatain.\nNayataale naa wayuukana akanajüinjana sünainje nayatain, süma wanawa'injatüin\ntüü nakanajaka suma nayatain,süpüla anainjatüin na'in sünain epijaa nuchounni.\nNaa wayuunakana eeshi süpüla achejawaa sukua'ipa wane kottaa süpüla kajütüin\natuma tüü keireekat na'insunain anatiraa nakua'ipa.\nSHI'IPAJANA PIAMA SHIKII PIENCHIMÜIN (24)\nNayataale naa wayuukana eeshi süpüla neemerain so'u wane ka'i, otta müsüya\nayawatünüinjatü sukalia nayatain sapünapa namüin tüü eemerawaaka wala'injana\nsuma'iru.\nSHI'IPAJANA PIAMA SHIKII JA'RAIMÜIN (25)\nNaa wayuukana eeshi süpüla epijawaa sulu'u anakat akua'ipa süma napüshi ma'aka\nsa'in kapuyaa, kashe'in, erajaana ayuipa, anaa sülu'u sükua'ipakat süpushua."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a829a4d6a7e400910233b85ccc7cf827",
            "Index": 4,
            "Label": "5",
            "Size": [
                595.0,
                842.0
            ],
            "Text": "Naa jemeyuunnukana otta müsüya naa jo'uyuukana a'inmajünüinjana süpüleerua\nkasa süpushua naa jo'uyuukana a'inmajünüinjana sülu'u sükua'ipa süpushua a'itaina\njemein süma waneejetüin napüshi.\nSHI'IPAJANA PIAMA SHIKII AIPIRÜAMÜIN (26)\nNaa wayuukana napushua eeshi süpüla ekirajuna mojutüinjatü shia napuleerua\nsuttiana'in ekirajawaa nalatirapatüü, süpüla ko'omünüin natüjain wanawainjatü\nnakua'ipa sünain antaa sülu'umüin tüü ekirajaapulee mulo'usüka unipersitaa munaka\naka sükua'ipa atuma.\nNaa wayuukana ekirajünuinjana süpüleerua anataa nakua'ipa suma atujaa kajutaa\natüma tüü suchikika sujutu wayuu süpüla anainjatüin susanalia tüü mmakat süchirua\nasauta tüü anamia suchekaka achiki tüü Nasiones Uniiras munaka.\nNapüla naa wayuukana eeshi süpüla aneekajaa tüü ekirajawaa aapuneeka namüin\nnachounni.\nSHI'IPAJANAPIAMASHIKIIAKARATCHIMÜIN (27)\nNapushua naa wayuukana eeshi süpüla erajirain wanaa nama naa waneirua sünain\nantiraa süchiki kasa anasü napüla napushua.\nNaa wayuukana eeshi süpüla sa'inmajünüin tüü kasa namüinka,otta müsüya tüü kasa\nnayuralaka nekiiru'uje suka na'in namuiwa'a.\nSHI'IPAJANA PIAMA SHIKII MEKIISALÜMÜIN (28)\nNapushua naa wayuukana eeshi süpüla shiitaanüinjatüin napüleerua wane sükua'ipa\nsa'u tüü mmakat süpüla pansainjatüin sañajia tüü sülu'uwatakat anain tüü pütchika.\nSHI'IPAJANA PIAMA SHIKII MEKIETSALÜMÜIN (29)\nNaa wayuukanairua jülüinjatüna'in nakua'ipa naa wayuu kapuyakiraaka nama aka\nanain naya sünain epijawa anajiralee nakua'ipa napushua.\nShia'ala nnojotka anain süpüla na'inraa tüü apülajunaka napüleerua\nlaülapialu'ujesüpüla anainjatüin sukua'ipa süpushua tüü kasakat.\nAkua'ipakat tüü nnojotsü peipoloinjatüin suma tüü akua'ipa sülu'uwatakat anain tüü\nNasiones Uniiras münaka.\nSHI'IPAJANA APÜNÜIN SHIKII (30)\nSülu'ukot karalo'utakat tüü nnojotsü aapanüinjatüin süpulainmüin tüü sülaülakot\nmma nnojotsü aapanüinjatüin napülainmüin no'utku wayuu, nnojutsü aapanuinjatüin\nsüpüla nüpülain wane wayuu. A'iruushi süpüla nnojolüinjatüin alatünüin a'upuna tüü\npütchi süpülajatka süjutu wayuu sa'u tüü mmakat."
        }
    }
}

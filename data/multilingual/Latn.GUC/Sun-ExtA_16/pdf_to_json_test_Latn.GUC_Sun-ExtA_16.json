{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468269,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "AKÜJIA SÜKUA'IPA SÜCHIKI SÜJUTU WAYUU SA'U MMAKAT\nSo'u ka'i po'loo, kashi tisiienpre, juyaa pol'lootua po'loo shikii mekiietsattua po'loo\nshikii sünainmüin pienchi shikii mekiisalumüin (1948), sü'tpüna tüü Kottirawaa\nsa'inraka tüü Nasiones Uniiras münaka, saapain süma shi'iraajirüin akua'ipa tüü\na'inrushika süpüla sujutu wayuu sa'u mmakat. Tüü pütchi sülu'uwataka anain ashajuneer\nshi'ipa'aya karalo'utalu'u. Süchikije asawatünüin kasa makat anülia achuntunusü namüin\nnaa sülaulayuukana mma, \" nerajirüin tüü pütchi alu'uwataanaka sülu'u karalo'utakat\ntüü, süpüla süshajünüinjatüin, saashajenüinjatuin, kachikiinjatüin shia sülu'upüna tüü\ne'ikuleepüleekat ekat e'in, nnojolüinjatü ko'utküin sülu'uwataya sa'u tüü mmakat.\nPÜTCHI SÜPULAPÜNA\nJÜLÜJÜINJATÜ A'IN taashi, kasalajana, kamaneejirawaa, sa'u tüü mmakat kayuupalasü\nsünainje kajütüin atuma tüü akua'ipa wanawakat napüla napüshua naa wayuukanairua.\nJÜLÜJÜINJATÜ A'IN aka meraajüin süma mojutüin atuma tüü pütchi aapüshika süpüla süjutu\nwayuu, watta saali tüü kasa mojüsü a'innaka sa'upüna na'in wayuu; aka shia'in\ne'itaanüin ma'aka tüü kasa müliakana ma'i e'iree naa wayuukana, süpüla nasawatüin wanee\nmma eere akatatnüin no'ulia tüü momoluu jeema mülia, eere taashi nakua'ipa süpüla\nyootoo jee müsüya süpüla anouja sünain kasa nano'ujekat anain;\nJÜLÜJÜINJATÜ A'IN a'inmajünüinjatü ma'i palaajana süchikua sujutu wayuu, sülu'u wane\nsükua'ipa eere neimalüinjatüin na'in sülia ashüküjawaa sünain pasalawaa sa'u nakua'ipa;\nJÜLÜJÜINJATÜ A'IN pa'inwaajiraa'injanain süchiirua aleewaa napüshüa naa sülaülayuukana\nalu'uwatawa sa'u tüü mmakat;\nJÜLÜJÜINJATÜ A'IN naa kottiraakana sünain tüü Nasiones Uniiras münaka no'unirüin na'in\nsüchirua tüü achiki süpülajatka sujutu wayuu sülu'u wanawain nakua'ipa jieyuu nama\ntooloyuu; suma nayataajirain shiire anaata sümüliala wayuu sülu'u tüü anakat akua'ipa\nsünain taashi;\nJÜLÜJÜINJATÜ A'IN naa sülaulayuukana mma sunainkana tüüaapüshi nanüiki süpüla\nayaataajirawa nama naa sülu'ukana tüü Orkaniisasion te las Nasiones Uniiras münaka,\nsüpüla kajütüinjatüin atüma, tüü akua'ipa acheejanaka napuleerua naa wayuukanairua;\nJÜLÜJÜINJATÜ A'IN aapanüinjatü akua'ipa wanawa nekiiru'umüin napüshua pütchika tüü\nsüpüla anainjatüin saañajia napüla wayuu, süpüshua tüü pütchi alu'uwataanaka anain;\nKOTTIRAWAA MÜLO'USÜKA\nSÜKÜJA'IN\nTÜÜWAALAI SÜCHIKIMAAJATÜKA SÜJUTU WAYUU SA'U TÜÜ MMAKAT, isakat anain wa'in acheküsü\nkapüla'in na'in naa sulaulayuuka mma otta müsüya natuma naa wayuukana jee tüü\nlaulapiakat süpüla na'inrüin waneepia shia süma nashatüinjatüin sukua'ipa sünain e'ikaa\nsüchirua kajutüinjatüin atuma süpüshua sülu'uwataka achiirua pütchikat tüü.\nSHI'IPAJANA WANE (1)\nNaa wayuukana jemeishi süpüla taashi süma wanawa sülu'u nakua'ipa, aka müin yaa\nepijainjana sünain anajiranawaa a'in nama napüshi.\nSHI'PAJANA PIAMA (2)",
            "Image": "0d6d7880106e42b54e10a8d6004d5940"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Tüü alu'uwatanaka sülu'u pütchikat tüü napülajatü naa wayuukana napüshua nnojotüsü\nsüpüla ko'utküinjanain sa'uje natapa'a, nanuiki nanoujain no'ummain jee müsüya sa'uje\nkasa ekat e'in wanawa'injatü napüla wanepia.\nOtta müsüya naa wayuukanairua nojolinjana join apülaa sa'uje sükua'ipa no'ummain.\nSHI'IPAJANA APÜNÜIN (3)\nNaa wayuukana eeshi süpüla kajutüinjatüin atuma napülerua tüü kataakat o'u, tüü taashi\njee müsüya a'inmajuna akua'ipa süulia kasachiki.\nSHI'IPAJANA PIENCHI (4)\nNojolüinjachi aapünüin wane wayuu süpüla achepchia,apülajünüitpa kasa müsüaka tüya\nsülu'u sükua'ipa süpüshuaya.\nSHI'IPAJANA JA'RAI (5)\nNnojotüsü süpüla mulia'in a'in naa wayuukana atuma, nnojotüsü süpüla amojojunüin\nnakua'ipa.\nSHI'IPAJANA A'IPIRUA (6)\nKajutüinjatü nakua'ipa naa wayuukana eepunaale naya.\nSHI'IPAJANA AKARATCHI (7)\nWanawashi napüshua naa wayuukana so'upala tüü sülaulaka a'inmajia, anaaka naya joolu'u\na'inmajünüin wanawa. Nojolüinjana letüin süulia tüü akua'ipa sülu'uwataka tüü pütchi\nkaralo'utalüka.\nSHI'PAJANA MEKIISAT (8)\nNaa wayuukana eeshi süpüla asakajaa süchirua nakua'ipa laulapialu'upüna maaka shiinnule\namüin tüü akua'ipa aapüshika namüin sülu'u tüü Konstitusionka.\nSHI'IPAJANA MEKIETSAT (9)\nNoojolüinjachi ata'unüin wane wayuu masalajanoule.\nSHI'IPAJANA PO'LOO (10)\nNaa wayuukana eeshisüpüla wanawain nakua'ipa sünain aapajuna anuiki, o'upala sütuma tüü\ne'itatka süsalajana kasa süpüla shiitaanüinjatüin süsalajana nañajala sülu'u anakat\nakua'ipa.\nSHI'IPAJANA PO'LOO WANEMÜIN (11)\nWayuu ekai aküjünüin achiki sünain kaañajala nnojolüinjachi süsalajanain ma'aka\nmatujajule a'u; wane'ereja shiraajünapa sükua'ipa, shiitanetka süsalajana ma'aka\nsülu'uwatain laulayuu süpu'uya tüü.\nNnojolüinjana süsalajana'in wane kasa ekai masalajana'in wane suma saañajunüin aka\nsülu'uwatain sükua'ipa laulapia nnojolüinjatü joolu'u mülo'ulein süsalajana atuma\nayatüinjatü saalii ma'aka so'ukai sañajünaka a'u.\nSHI'IPAJANA PO'LOO PIAMAMÜIN (12)",
            "Image": "ab4f0c774655dbfdc43b45d23044070b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Nnojolüinjana eke'ejünüin a'in naa wayuukana sa'uje nakua'ipa nepialu'u, süma napüshi\njee müsüya sa'uje tüü karalo'uta antakaa namüin a'inmajünüinjatü tüü nakua'ipa süulia\njamajüin naya atuma.\nSHI'IPAJANA PO'LOO APÜNÜINMÜIN (13)\nNaa wayuukana eeshi süpüla waraitüin eepünaweele, eeshi süpüla kapüyain sülu'u tüü mma\nnachekakalü na'in.\nJee müsüya naa wayuukana eeshi süpüla antaa süma o'una sülu'uje no'ummain otta müsüya\nsülu'uje wane mma naatajatü.\nSHI'IPAJANA PO'LOO PIENCHIMÜIN (14)\nMa'aka nüchejanüle achiki wane wayuu sülu'u no'ummain, eeshi süpüla nüchüntüin\nakaliijuna sülu'u wane mma eere anain nümüin.\nAkua'ipakat tüü kajutüinjatü atuma süuleerua wane añajala ekai naatüin süulia sükua'ipa\ntüü Nasiones Uniiras münaka.\nSHI'IPAJANA PO'LOO JA'RAIMÜIN (15)\nNaa wayuukana eeshi süpüla sünüliamüin naya wane mma.\nNnojotüsü süpüla saakatnüin no'ulia sünülia no'ummainnnojotüsü achechetnüinjatüin shia\nnanain ma'aka nawanajaweere süulia.\nSHI'IPAJANA PO'LOO A'IPIRUAMÜIN (16)\nNnojotsü pülajünüinjatüin namüin naa wayuukana kawayuuse, jieyuu nama tooloyuunnojotsü\nerajanüinjatüin palajaana jalejeewolin, kasain nano'ujain anain kasatalüin nata, süpüla\nkapüshinjanain wanawainjana sülu'u anakat akua'ipa.\nAkasalajünüshi naa wayuukana ma'aka nacheckule na'in.\nTüü wapüshika shia akümajaka wapüleerua tüü akua'ipakat, aka müin yaa wa'inmajüinjatü\njee müsüya a'inmajünüinjatü natuma naa sülaulayuukana mma.\nSHI'IPAJANA PO'LOO AKARATCHIMÜIN (17)\nNapüshua naa wayuukana eeshi süpüla kakoroloin naya, otta müsüya kakorolojirain nama\nwaima wayuu.\nNnojotsü süpüla süsütünüin mojütoule nükorolo wane wayuu.\nSHI'IPAJANA PO'LOO MEKIISALÜMÜIN (18)\nNaa wayuukana eeshi süpüla taashi akua'ipa süpüleerua ano'uja, otta müsüya e'itana\nna'in sünain kasa anakat napüleerua.\nSHI'IPAJANA PO'LOO MEKIETSALÜMÜIN (19)\nNaa wayuukanairua eeshi süpüla taashi akua'ipa sünain yootoo süchiki tüü kasa\nnekiiru'ukana nnojolüinjana süsalajanain aashajawaa süma aapajana wane kasa achiki\nsüpüla nülu'uwata'in shia süpüla saapajünüin epünaweere shia nülu'uwata'in achiki.\nSHI'IPAJANA PIAMA SHIKII (20)",
            "Image": "9ea85f8eff1b01f6307b2b2aba807ed3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Naa wayuukana eeshi süpüla taashi akua'ipa süpüla a'inraa wane jutkataa jee müsüya\nkottirawa sülu'u mausii.\nNnojotsü süpüla achechetnüin a'in wane wayuu sünain süpushi wane jutkataa.\nSHI'IPAJANA PIAMA SHIKII WANEMÜIN (21)\nNapüshua naa wayuukana eeshi süpüla nalu'uwataajirain nama naa sülaülayuukana\nalu'uwatawaa;ottamüsüya eeshi süpüla neitain wane nache'epu'ujana ekai nachekuin na'in.\nNaa wayuukana eeshi süpüla erajaa wanawaa sukua'ipa tüü alu'uwatawaaka sa'u no'ummain.\nJutchüin na'in naa wayuukana shia suyuupalaka sukua'ipa tüü alu'uwatawaa aka müin yaa\njayasü sukua'ipa suka tüü woto münaka, süpüla aliikira naa shikiipu'unüinjanaka\nalu'uwatawaa su'lu'u anakat akua'ipa.\nSHI'IPAJANA PIAMA SHIKII PIAMAMÜIN (22)\nNapushua naa wayuukana eeshi süpüla na'inmajünüin aküa'ipa, otta müsüya eeshi süpüla\nneraajüin süpüshua jamüin sukua'ipa shiitajia suwashirüin, suma sutnetshe tüü\nmmakalüirua süpüla anainjatüin na'in sünainje tüü kasa natujaakat a'u.\nSHI'IPAJANA PIAMA SHIKII APÜNÜINMÜIN (23)\nNaa wayuukana eeshi süpüla nayatain sünain kasa nayataweekat anain, suma\nsa'inmajünüinjatüira sukua'ipa nayatain suulia amüloulii.\nNaa wayuukana nnojülüinjana ko'utküin wanawainjatü nakanajüin, wanawale nayatain.\nNayataale naa wayuukana akanajüinjana sünainje nayatain, süma wanawa'injatüin tüü\nnakanajaka suma nayatain,süpüla anainjatüin na'in sünain epijaa nuchounni.\nNaa wayuunakana eeshi süpüla achejawaa sukua'ipa wane kottaa süpüla kajütüin atuma tüü\nkeireekat na'insunain anatiraa nakua'ipa.\nSHI'IPAJANA PIAMA SHIKII PIENCHIMÜIN (24)\nNayataale naa wayuukana eeshi süpüla neemerain so'u wane ka'i, otta müsüya\nayawatünüinjatü sukalia nayatain sapünapa namüin tüü eemerawaaka wala'injana suma'iru.\nSHI'IPAJANA PIAMA SHIKII JA'RAIMÜIN (25)\nNaa wayuukana eeshi süpüla epijawaa sulu'u anakat akua'ipa süma napüshi ma'aka sa'in\nkapuyaa, kashe'in, erajaana ayuipa, anaa sülu'u sükua'ipakat süpushua.\nNaa jemeyuunnukana otta müsüya naa jo'uyuukana a'inmajünüinjana süpüleerua kasa\nsüpushua naa jo'uyuukana a'inmajünüinjana sülu'u sükua'ipa süpushua a'itaina jemein\nsüma waneejetüin napüshi.\nSHI'IPAJANA PIAMA SHIKII AIPIRÜAMÜIN (26)\nNaa wayuukana napushua eeshi süpüla ekirajuna mojutüinjatü shia napuleerua suttiana'in\nekirajawaa nalatirapatüü, süpüla ko'omünüin natüjain wanawainjatü nakua'ipa sünain\nantaa sülu'umüin tüü ekirajaapulee mulo'usüka unipersitaa munaka aka sükua'ipa atuma.\nNaa wayuukana ekirajünuinjana süpüleerua anataa nakua'ipa suma atujaa kajutaa atüma tüü\nsuchikika sujutu wayuu süpüla anainjatüin susanalia tüü mmakat süchirua asauta tüü",
            "Image": "aa03bb02f2c30cb01379b08488ccbddc"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "anamia suchekaka achiki tüü Nasiones Uniiras munaka.\nNapüla naa wayuukana eeshi süpüla aneekajaa tüü ekirajawaa aapuneeka namüin nachounni.\nSHI'IPAJANAPIAMASHIKIIAKARATCHIMÜIN (27)\nNapushua naa wayuukana eeshi süpüla erajirain wanaa nama naa waneirua sünain antiraa\nsüchiki kasa anasü napüla napushua.\nNaa wayuukana eeshi süpüla sa'inmajünüin tüü kasa namüinka,otta müsüya tüü kasa\nnayuralaka nekiiru'uje suka na'in namuiwa'a.\nSHI'IPAJANA PIAMA SHIKII MEKIISALÜMÜIN (28)\nNapushua naa wayuukana eeshi süpüla shiitaanüinjatüin napüleerua wane sükua'ipa sa'u\ntüü mmakat süpüla pansainjatüin sañajia tüü sülu'uwatakat anain tüü pütchika.\nSHI'IPAJANA PIAMA SHIKII MEKIETSALÜMÜIN (29)\nNaa wayuukanairua jülüinjatüna'in nakua'ipa naa wayuu kapuyakiraaka nama aka anain naya\nsünain epijawa anajiralee nakua'ipa napushua.\nShia'ala nnojotka anain süpüla na'inraa tüü apülajunaka napüleerua laülapialu'ujesüpüla\nanainjatüin sukua'ipa süpushua tüü kasakat.\nAkua'ipakat tüü nnojotsü peipoloinjatüin suma tüü akua'ipa sülu'uwatakat anain tüü\nNasiones Uniiras münaka.\nSHI'IPAJANA APÜNÜIN SHIKII (30)\nSülu'ukot karalo'utakat tüü nnojotsü aapanüinjatüin süpulainmüin tüü sülaülakot mma\nnnojotsü aapanüinjatüin napülainmüin no'utku wayuu, nnojutsü aapanuinjatüin süpüla\nnüpülain wane wayuu. A'iruushi süpüla nnojolüinjatüin alatünüin a'upuna tüü pütchi\nsüpülajatka süjutu wayuu sa'u tüü mmakat.",
            "Image": "889f793f42e1d9513e8df4eeb29eb407"
        }
    }
}

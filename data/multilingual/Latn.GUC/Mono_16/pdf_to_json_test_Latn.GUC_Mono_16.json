{
    "MetaData": {
        "Author": null,
        "Creation_Date": 1581468175,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bfb12a8b397dbfb35ad899cdcf91de01",
            "Index": 0,
            "Label": "1",
            "Size": [
                595.0,
                842.0
            ],
            "Text": "AKÜJIA SÜKUA'IPA SÜCHIKI SÜJUTU WAYUU SA'U MMAKAT\nSo'u ka'i po'loo, kashi tisiienpre, juyaa pol'lootua po'loo shikii\nmekiietsattua po'loo shikii sünainmüin pienchi shikii mekiisalumüin\n(1948), sü'tpüna tüü Kottirawaa sa'inraka tüü Nasiones Uniiras münaka,\nsaapain süma shi'iraajirüin akua'ipa tüü a'inrushika süpüla sujutu wayuu\nsa'u mmakat. Tüü pütchi sülu'uwataka anain ashajuneer shi'ipa'aya\nkaralo'utalu'u. Süchikije asawatünüin kasa makat anülia achuntunusü\nnamüin naa sülaulayuukana mma, \" nerajirüin tüü pütchi alu'uwataanaka\nsülu'u karalo'utakat tüü, süpüla süshajünüinjatüin, saashajenüinjatuin,\nkachikiinjatüin shia sülu'upüna tüü e'ikuleepüleekat ekat e'in,\nnnojolüinjatü ko'utküin sülu'uwataya sa'u tüü mmakat.\nPÜTCHI SÜPULAPÜNA\nJÜLÜJÜINJATÜ A'IN taashi, kasalajana, kamaneejirawaa, sa'u tüü mmakat\nkayuupalasü sünainje kajütüin atuma tüü akua'ipa wanawakat napüla\nnapüshua naa wayuukanairua.\nJÜLÜJÜINJATÜ A'IN aka meraajüin süma mojutüin atuma tüü pütchi aapüshika\nsüpüla süjutu wayuu, watta saali tüü kasa mojüsü a'innaka sa'upüna na'in\nwayuu; aka shia'in e'itaanüin ma'aka tüü kasa müliakana ma'i e'iree naa\nwayuukana, süpüla nasawatüin wanee mma eere akatatnüin no'ulia tüü\nmomoluu jeema mülia, eere taashi nakua'ipa süpüla yootoo jee müsüya\nsüpüla anouja sünain kasa nano'ujekat anain;\nJÜLÜJÜINJATÜ A'IN a'inmajünüinjatü ma'i palaajana süchikua sujutu wayuu,\nsülu'u wane sükua'ipa eere neimalüinjatüin na'in sülia ashüküjawaa\nsünain pasalawaa sa'u nakua'ipa;\nJÜLÜJÜINJATÜ A'IN pa'inwaajiraa'injanain süchiirua aleewaa napüshüa naa\nsülaülayuukana alu'uwatawa sa'u tüü mmakat;\nJÜLÜJÜINJATÜ A'IN naa kottiraakana sünain tüü Nasiones Uniiras münaka\nno'unirüin na'in süchirua tüü achiki süpülajatka sujutu wayuu sülu'u\nwanawain nakua'ipa jieyuu nama tooloyuu; suma nayataajirain shiire\nanaata sümüliala wayuu sülu'u tüü anakat akua'ipa sünain taashi;\nJÜLÜJÜINJATÜ A'IN naa sülaulayuukana mma sunainkana tüüaapüshi nanüiki\nsüpüla ayaataajirawa nama naa sülu'ukana tüü Orkaniisasion te las\nNasiones Uniiras münaka, süpüla kajütüinjatüin atüma, tüü akua'ipa\nacheejanaka napuleerua naa wayuukanairua;\nJÜLÜJÜINJATÜ A'IN aapanüinjatü akua'ipa wanawa nekiiru'umüin napüshua\npütchika tüü süpüla anainjatüin saañajia napüla wayuu, süpüshua tüü\npütchi alu'uwataanaka anain;\nKOTTIRAWAA MÜLO'USÜKA\nSÜKÜJA'IN\nTÜÜWAALAI SÜCHIKIMAAJATÜKA SÜJUTU WAYUU SA'U TÜÜ MMAKAT, isakat anain\nwa'in acheküsü kapüla'in na'in naa sulaulayuuka mma otta müsüya natuma\nnaa wayuukana jee tüü laulapiakat süpüla na'inrüin waneepia shia süma\nnashatüinjatüin sukua'ipa sünain e'ikaa süchirua kajutüinjatüin atuma"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "91ecf68b8ffdf846e4d4b0a7903a36bc",
            "Index": 1,
            "Label": "2",
            "Size": [
                595.0,
                842.0
            ],
            "Text": "süpüshua sülu'uwataka achiirua pütchikat tüü.\nSHI'IPAJANA WANE (1)\nNaa wayuukana jemeishi süpüla taashi süma wanawa sülu'u nakua'ipa, aka\nmüin yaa epijainjana sünain anajiranawaa a'in nama napüshi.\nSHI'PAJANA PIAMA (2)\nTüü alu'uwatanaka sülu'u pütchikat tüü napülajatü naa wayuukana napüshua\nnnojotüsü süpüla ko'utküinjanain sa'uje natapa'a, nanuiki nanoujain\nno'ummain jee müsüya sa'uje kasa ekat e'in wanawa'injatü napüla wanepia.\nOtta müsüya naa wayuukanairua nojolinjana join apülaa sa'uje sükua'ipa\nno'ummain.\nSHI'IPAJANA APÜNÜIN (3)\nNaa wayuukana eeshi süpüla kajutüinjatüin atuma napülerua tüü kataakat\no'u, tüü taashi jee müsüya a'inmajuna akua'ipa süulia kasachiki.\nSHI'IPAJANA PIENCHI (4)\nNojolüinjachi aapünüin wane wayuu süpüla achepchia,apülajünüitpa kasa\nmüsüaka tüya sülu'u sükua'ipa süpüshuaya.\nSHI'IPAJANA JA'RAI (5)\nNnojotüsü süpüla mulia'in a'in naa wayuukana atuma, nnojotüsü süpüla\namojojunüin nakua'ipa.\nSHI'IPAJANA A'IPIRUA (6)\nKajutüinjatü nakua'ipa naa wayuukana eepunaale naya.\nSHI'IPAJANA AKARATCHI (7)\nWanawashi napüshua naa wayuukana so'upala tüü sülaulaka a'inmajia,\nanaaka naya joolu'u a'inmajünüin wanawa. Nojolüinjana letüin süulia tüü\nakua'ipa sülu'uwataka tüü pütchi karalo'utalüka.\nSHI'PAJANA MEKIISAT (8)\nNaa wayuukana eeshi süpüla asakajaa süchirua nakua'ipa laulapialu'upüna\nmaaka shiinnule amüin tüü akua'ipa aapüshika namüin sülu'u tüü\nKonstitusionka.\nSHI'IPAJANA MEKIETSAT (9)\nNoojolüinjachi ata'unüin wane wayuu masalajanoule.\nSHI'IPAJANA PO'LOO (10)\nNaa wayuukana eeshisüpüla wanawain nakua'ipa sünain aapajuna anuiki,\no'upala sütuma tüü e'itatka süsalajana kasa süpüla shiitaanüinjatüin\nsüsalajana nañajala sülu'u anakat akua'ipa."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6a6c2386d6f3be22a5391247fede769f",
            "Index": 2,
            "Label": "3",
            "Size": [
                595.0,
                842.0
            ],
            "Text": "SHI'IPAJANA PO'LOO WANEMÜIN (11)\nWayuu ekai aküjünüin achiki sünain kaañajala nnojolüinjachi süsalajanain\nma'aka matujajule a'u; wane'ereja shiraajünapa sükua'ipa, shiitanetka\nsüsalajana ma'aka sülu'uwatain laulayuu süpu'uya tüü.\nNnojolüinjana süsalajana'in wane kasa ekai masalajana'in wane suma\nsaañajunüin aka sülu'uwatain sükua'ipa laulapia nnojolüinjatü joolu'u\nmülo'ulein süsalajana atuma ayatüinjatü saalii ma'aka so'ukai sañajünaka\na'u.\nSHI'IPAJANA PO'LOO PIAMAMÜIN (12)\nNnojolüinjana eke'ejünüin a'in naa wayuukana sa'uje nakua'ipa nepialu'u,\nsüma napüshi jee müsüya sa'uje tüü karalo'uta antakaa namüin\na'inmajünüinjatü tüü nakua'ipa süulia jamajüin naya atuma.\nSHI'IPAJANA PO'LOO APÜNÜINMÜIN (13)\nNaa wayuukana eeshi süpüla waraitüin eepünaweele, eeshi süpüla kapüyain\nsülu'u tüü mma nachekakalü na'in.\nJee müsüya naa wayuukana eeshi süpüla antaa süma o'una sülu'uje\nno'ummain otta müsüya sülu'uje wane mma naatajatü.\nSHI'IPAJANA PO'LOO PIENCHIMÜIN (14)\nMa'aka nüchejanüle achiki wane wayuu sülu'u no'ummain, eeshi süpüla\nnüchüntüin akaliijuna sülu'u wane mma eere anain nümüin.\nAkua'ipakat tüü kajutüinjatü atuma süuleerua wane añajala ekai naatüin\nsüulia sükua'ipa tüü Nasiones Uniiras münaka.\nSHI'IPAJANA PO'LOO JA'RAIMÜIN (15)\nNaa wayuukana eeshi süpüla sünüliamüin naya wane mma.\nNnojotüsü süpüla saakatnüin no'ulia sünülia no'ummainnnojotüsü\nachechetnüinjatüin shia nanain ma'aka nawanajaweere süulia.\nSHI'IPAJANA PO'LOO A'IPIRUAMÜIN (16)\nNnojotsü pülajünüinjatüin namüin naa wayuukana kawayuuse, jieyuu nama\ntooloyuunnojotsü erajanüinjatüin palajaana jalejeewolin, kasain\nnano'ujain anain kasatalüin nata, süpüla kapüshinjanain wanawainjana\nsülu'u anakat akua'ipa.\nAkasalajünüshi naa wayuukana ma'aka nacheckule na'in.\nTüü wapüshika shia akümajaka wapüleerua tüü akua'ipakat, aka müin yaa\nwa'inmajüinjatü jee müsüya a'inmajünüinjatü natuma naa sülaulayuukana\nmma.\nSHI'IPAJANA PO'LOO AKARATCHIMÜIN (17)\nNapüshua naa wayuukana eeshi süpüla kakoroloin naya, otta müsüya\nkakorolojirain nama waima wayuu."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "275d58d9514394e1bf43bdb4a0ce82ce",
            "Index": 3,
            "Label": "4",
            "Size": [
                595.0,
                842.0
            ],
            "Text": "Nnojotsü süpüla süsütünüin mojütoule nükorolo wane wayuu.\nSHI'IPAJANA PO'LOO MEKIISALÜMÜIN (18)\nNaa wayuukana eeshi süpüla taashi akua'ipa süpüleerua ano'uja, otta\nmüsüya e'itana na'in sünain kasa anakat napüleerua.\nSHI'IPAJANA PO'LOO MEKIETSALÜMÜIN (19)\nNaa wayuukanairua eeshi süpüla taashi akua'ipa sünain yootoo süchiki tüü\nkasa nekiiru'ukana nnojolüinjana süsalajanain aashajawaa süma aapajana\nwane kasa achiki süpüla nülu'uwata'in shia süpüla saapajünüin epünaweere\nshia nülu'uwata'in achiki.\nSHI'IPAJANA PIAMA SHIKII (20)\nNaa wayuukana eeshi süpüla taashi akua'ipa süpüla a'inraa wane jutkataa\njee müsüya kottirawa sülu'u mausii.\nNnojotsü süpüla achechetnüin a'in wane wayuu sünain süpushi wane\njutkataa.\nSHI'IPAJANA PIAMA SHIKII WANEMÜIN (21)\nNapüshua naa wayuukana eeshi süpüla nalu'uwataajirain nama naa\nsülaülayuukana alu'uwatawaa;ottamüsüya eeshi süpüla neitain wane\nnache'epu'ujana ekai nachekuin na'in.\nNaa wayuukana eeshi süpüla erajaa wanawaa sukua'ipa tüü alu'uwatawaaka\nsa'u no'ummain.\nJutchüin na'in naa wayuukana shia suyuupalaka sukua'ipa tüü alu'uwatawaa\naka müin yaa jayasü sukua'ipa suka tüü woto münaka, süpüla aliikira naa\nshikiipu'unüinjanaka alu'uwatawaa su'lu'u anakat akua'ipa.\nSHI'IPAJANA PIAMA SHIKII PIAMAMÜIN (22)\nNapushua naa wayuukana eeshi süpüla na'inmajünüin aküa'ipa, otta müsüya\neeshi süpüla neraajüin süpüshua jamüin sukua'ipa shiitajia suwashirüin,\nsuma sutnetshe tüü mmakalüirua süpüla anainjatüin na'in sünainje tüü\nkasa natujaakat a'u.\nSHI'IPAJANA PIAMA SHIKII APÜNÜINMÜIN (23)\nNaa wayuukana eeshi süpüla nayatain sünain kasa nayataweekat anain, suma\nsa'inmajünüinjatüira sukua'ipa nayatain suulia amüloulii.\nNaa wayuukana nnojülüinjana ko'utküin wanawainjatü nakanajüin, wanawale\nnayatain.\nNayataale naa wayuukana akanajüinjana sünainje nayatain, süma\nwanawa'injatüin tüü nakanajaka suma nayatain,süpüla anainjatüin na'in\nsünain epijaa nuchounni.\nNaa wayuunakana eeshi süpüla achejawaa sukua'ipa wane kottaa süpüla\nkajütüin atuma tüü keireekat na'insunain anatiraa nakua'ipa."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "781dcb359e0c39df4c18765815c698a5",
            "Index": 4,
            "Label": "5",
            "Size": [
                595.0,
                842.0
            ],
            "Text": "SHI'IPAJANA PIAMA SHIKII PIENCHIMÜIN (24)\nNayataale naa wayuukana eeshi süpüla neemerain so'u wane ka'i, otta\nmüsüya ayawatünüinjatü sukalia nayatain sapünapa namüin tüü eemerawaaka\nwala'injana suma'iru.\nSHI'IPAJANA PIAMA SHIKII JA'RAIMÜIN (25)\nNaa wayuukana eeshi süpüla epijawaa sulu'u anakat akua'ipa süma napüshi\nma'aka sa'in kapuyaa, kashe'in, erajaana ayuipa, anaa sülu'u\nsükua'ipakat süpushua.\nNaa jemeyuunnukana otta müsüya naa jo'uyuukana a'inmajünüinjana\nsüpüleerua kasa süpushua naa jo'uyuukana a'inmajünüinjana sülu'u\nsükua'ipa süpushua a'itaina jemein süma waneejetüin napüshi.\nSHI'IPAJANA PIAMA SHIKII AIPIRÜAMÜIN (26)\nNaa wayuukana napushua eeshi süpüla ekirajuna mojutüinjatü shia\nnapuleerua suttiana'in ekirajawaa nalatirapatüü, süpüla ko'omünüin\nnatüjain wanawainjatü nakua'ipa sünain antaa sülu'umüin tüü\nekirajaapulee mulo'usüka unipersitaa munaka aka sükua'ipa atuma.\nNaa wayuukana ekirajünuinjana süpüleerua anataa nakua'ipa suma atujaa\nkajutaa atüma tüü suchikika sujutu wayuu süpüla anainjatüin susanalia\ntüü mmakat süchirua asauta tüü anamia suchekaka achiki tüü Nasiones\nUniiras munaka.\nNapüla naa wayuukana eeshi süpüla aneekajaa tüü ekirajawaa aapuneeka\nnamüin nachounni.\nSHI'IPAJANAPIAMASHIKIIAKARATCHIMÜIN (27)\nNapushua naa wayuukana eeshi süpüla erajirain wanaa nama naa waneirua\nsünain antiraa süchiki kasa anasü napüla napushua.\nNaa wayuukana eeshi süpüla sa'inmajünüin tüü kasa namüinka,otta müsüya\ntüü kasa nayuralaka nekiiru'uje suka na'in namuiwa'a.\nSHI'IPAJANA PIAMA SHIKII MEKIISALÜMÜIN (28)\nNapushua naa wayuukana eeshi süpüla shiitaanüinjatüin napüleerua wane\nsükua'ipa sa'u tüü mmakat süpüla pansainjatüin sañajia tüü sülu'uwatakat\nanain tüü pütchika.\nSHI'IPAJANA PIAMA SHIKII MEKIETSALÜMÜIN (29)\nNaa wayuukanairua jülüinjatüna'in nakua'ipa naa wayuu kapuyakiraaka nama\naka anain naya sünain epijawa anajiralee nakua'ipa napushua.\nShia'ala nnojotka anain süpüla na'inraa tüü apülajunaka napüleerua\nlaülapialu'ujesüpüla anainjatüin sukua'ipa süpushua tüü kasakat.\nAkua'ipakat tüü nnojotsü peipoloinjatüin suma tüü akua'ipa sülu'uwatakat\nanain tüü Nasiones Uniiras münaka.\nSHI'IPAJANA APÜNÜIN SHIKII (30)"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9a78177a32f591ce3f704e5bd15fb864",
            "Index": 5,
            "Label": "6",
            "Size": [
                595.0,
                842.0
            ],
            "Text": "Sülu'ukot karalo'utakat tüü nnojotsü aapanüinjatüin süpulainmüin tüü\nsülaülakot mma nnojotsü aapanüinjatüin napülainmüin no'utku wayuu,\nnnojutsü aapanuinjatüin süpüla nüpülain wane wayuu. A'iruushi süpüla\nnnojolüinjatüin alatünüin a'upuna tüü pütchi süpülajatka süjutu wayuu\nsa'u tüü mmakat."
        }
    }
}

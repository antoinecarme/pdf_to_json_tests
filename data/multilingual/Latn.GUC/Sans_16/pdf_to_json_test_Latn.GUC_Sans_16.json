{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468117,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "AK\u00dcJIA S\u00dcKUA'IPA S\u00dcCHIKI S\u00dcJUTU WAYUU SA'U MMAKAT\nSo'u ka'i po'loo, kashi tisiienpre, juyaa pol'lootua po'loo shikii mekiietsattua po'loo shikii s\u00fcnainm\u00fcin pienchi\nshikii mekiisalum\u00fcin (1948), s\u00fc'tp\u00fcna t\u00fc\u00fc Kottirawaa sa'inraka t\u00fc\u00fc Nasiones Uniiras m\u00fcnaka, saapain s\u00fcma\nshi'iraajir\u00fcin akua'ipa t\u00fc\u00fc a'inrushika s\u00fcp\u00fcla sujutu wayuu sa'u mmakat. T\u00fc\u00fc p\u00fctchi s\u00fclu'uwataka anain\nashajuneer shi'ipa'aya karalo'utalu'u. S\u00fcchikije asawat\u00fcn\u00fcin kasa makat an\u00fclia achuntunus\u00fc nam\u00fcin naa\ns\u00fclaulayuukana mma, \" nerajir\u00fcin t\u00fc\u00fc p\u00fctchi alu'uwataanaka s\u00fclu'u karalo'utakat t\u00fc\u00fc, s\u00fcp\u00fcla\ns\u00fcshaj\u00fcn\u00fcinjat\u00fcin, saashajen\u00fcinjatuin, kachikiinjat\u00fcin shia s\u00fclu'up\u00fcna t\u00fc\u00fc e'ikuleep\u00fcleekat ekat e'in,\nnnojol\u00fcinjat\u00fc ko'utk\u00fcin s\u00fclu'uwataya sa'u t\u00fc\u00fc mmakat.\nP\u00dcTCHI S\u00dcPULAP\u00dcNA\nJ\u00dcL\u00dcJ\u00dcINJAT\u00dc A'IN taashi, kasalajana, kamaneejirawaa, sa'u t\u00fc\u00fc mmakat kayuupalas\u00fc s\u00fcnainje kaj\u00fct\u00fcin\natuma t\u00fc\u00fc akua'ipa wanawakat nap\u00fcla nap\u00fcshua naa wayuukanairua.\nJ\u00dcL\u00dcJ\u00dcINJAT\u00dc A'IN aka meraaj\u00fcin s\u00fcma mojut\u00fcin atuma t\u00fc\u00fc p\u00fctchi aap\u00fcshika s\u00fcp\u00fcla s\u00fcjutu wayuu, watta\nsaali t\u00fc\u00fc kasa moj\u00fcs\u00fc a'innaka sa'up\u00fcna na'in wayuu; aka shia'in e'itaan\u00fcin ma'aka t\u00fc\u00fc kasa m\u00fcliakana ma'i\ne'iree naa wayuukana, s\u00fcp\u00fcla nasawat\u00fcin wanee mma eere akatatn\u00fcin no'ulia t\u00fc\u00fc momoluu jeema m\u00fclia, eere\ntaashi nakua'ipa s\u00fcp\u00fcla yootoo jee m\u00fcs\u00fcya s\u00fcp\u00fcla anouja s\u00fcnain kasa nano'ujekat anain;\nJ\u00dcL\u00dcJ\u00dcINJAT\u00dc A'IN a'inmaj\u00fcn\u00fcinjat\u00fc ma'i palaajana s\u00fcchikua sujutu wayuu, s\u00fclu'u wane s\u00fckua'ipa eere\nneimal\u00fcinjat\u00fcin na'in s\u00fclia ash\u00fck\u00fcjawaa s\u00fcnain pasalawaa sa'u nakua'ipa;\nJ\u00dcL\u00dcJ\u00dcINJAT\u00dc A'IN pa'inwaajiraa'injanain s\u00fcchiirua aleewaa nap\u00fcsh\u00fca naa s\u00fcla\u00fclayuukana alu'uwatawa\nsa'u t\u00fc\u00fc mmakat;\nJ\u00dcL\u00dcJ\u00dcINJAT\u00dc A'IN naa kottiraakana s\u00fcnain t\u00fc\u00fc Nasiones Uniiras m\u00fcnaka no'unir\u00fcin na'in s\u00fcchirua t\u00fc\u00fc\nachiki s\u00fcp\u00fclajatka sujutu wayuu s\u00fclu'u wanawain nakua'ipa jieyuu nama tooloyuu; suma nayataajirain shiire",
            "Image": "966fb5de0eed5006fbe1c9542d5ad7e9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "anaata s\u00fcm\u00fcliala wayuu s\u00fclu'u t\u00fc\u00fc anakat akua'ipa s\u00fcnain taashi;\nJ\u00dcL\u00dcJ\u00dcINJAT\u00dc A'IN naa s\u00fclaulayuukana mma sunainkana t\u00fc\u00fcaap\u00fcshi nan\u00fciki s\u00fcp\u00fcla ayaataajirawa nama\nnaa s\u00fclu'ukana t\u00fc\u00fc Orkaniisasion te las Nasiones Uniiras m\u00fcnaka, s\u00fcp\u00fcla kaj\u00fct\u00fcinjat\u00fcin at\u00fcma, t\u00fc\u00fc akua'ipa\nacheejanaka napuleerua naa wayuukanairua;\nJ\u00dcL\u00dcJ\u00dcINJAT\u00dc A'IN aapan\u00fcinjat\u00fc akua'ipa wanawa nekiiru'um\u00fcin nap\u00fcshua p\u00fctchika t\u00fc\u00fc s\u00fcp\u00fcla\nanainjat\u00fcin saa\u00f1ajia nap\u00fcla wayuu, s\u00fcp\u00fcshua t\u00fc\u00fc p\u00fctchi alu'uwataanaka anain;\nKOTTIRAWAA M\u00dcLO'US\u00dcKA\nS\u00dcK\u00dcJA'IN\nT\u00dc\u00dcWAALAI S\u00dcCHIKIMAAJAT\u00dcKA S\u00dcJUTU WAYUU SA'U T\u00dc\u00dc MMAKAT, isakat anain wa'in\nachek\u00fcs\u00fc kap\u00fcla'in na'in naa sulaulayuuka mma otta m\u00fcs\u00fcya natuma naa wayuukana jee t\u00fc\u00fc laulapiakat\ns\u00fcp\u00fcla na'inr\u00fcin waneepia shia s\u00fcma nashat\u00fcinjat\u00fcin sukua'ipa s\u00fcnain e'ikaa s\u00fcchirua kajut\u00fcinjat\u00fcin atuma\ns\u00fcp\u00fcshua s\u00fclu'uwataka achiirua p\u00fctchikat t\u00fc\u00fc.\nSHI'IPAJANA WANE (1)\nNaa wayuukana jemeishi s\u00fcp\u00fcla taashi s\u00fcma wanawa s\u00fclu'u nakua'ipa, aka m\u00fcin yaa epijainjana s\u00fcnain\nanajiranawaa a'in nama nap\u00fcshi.\nSHI'PAJANA PIAMA (2)\nT\u00fc\u00fc alu'uwatanaka s\u00fclu'u p\u00fctchikat t\u00fc\u00fc nap\u00fclajat\u00fc naa wayuukana nap\u00fcshua nnojot\u00fcs\u00fc s\u00fcp\u00fcla\nko'utk\u00fcinjanain sa'uje natapa'a, nanuiki nanoujain no'ummain jee m\u00fcs\u00fcya sa'uje kasa ekat e'in wanawa'injat\u00fc\nnap\u00fcla wanepia.\nOtta m\u00fcs\u00fcya naa wayuukanairua nojolinjana join ap\u00fclaa sa'uje s\u00fckua'ipa no'ummain.",
            "Image": "d8f9de3eeacb77bf29a89560b776049a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "SHI'IPAJANA AP\u00dcN\u00dcIN (3)\nNaa wayuukana eeshi s\u00fcp\u00fcla kajut\u00fcinjat\u00fcin atuma nap\u00fclerua t\u00fc\u00fc kataakat o'u, t\u00fc\u00fc taashi jee m\u00fcs\u00fcya\na'inmajuna akua'ipa s\u00fculia kasachiki.\nSHI'IPAJANA PIENCHI (4)\nNojol\u00fcinjachi aap\u00fcn\u00fcin wane wayuu s\u00fcp\u00fcla achepchia,ap\u00fclaj\u00fcn\u00fcitpa kasa m\u00fcs\u00fcaka t\u00fcya s\u00fclu'u s\u00fckua'ipa\ns\u00fcp\u00fcshuaya.\nSHI'IPAJANA JA'RAI (5)\nNnojot\u00fcs\u00fc s\u00fcp\u00fcla mulia'in a'in naa wayuukana atuma, nnojot\u00fcs\u00fc s\u00fcp\u00fcla amojojun\u00fcin nakua'ipa.\nSHI'IPAJANA A'IPIRUA (6)\nKajut\u00fcinjat\u00fc nakua'ipa naa wayuukana eepunaale naya.\nSHI'IPAJANA AKARATCHI (7)\nWanawashi nap\u00fcshua naa wayuukana so'upala t\u00fc\u00fc s\u00fclaulaka a'inmajia, anaaka naya joolu'u a'inmaj\u00fcn\u00fcin\nwanawa. Nojol\u00fcinjana let\u00fcin s\u00fculia t\u00fc\u00fc akua'ipa s\u00fclu'uwataka t\u00fc\u00fc p\u00fctchi karalo'utal\u00fcka.\nSHI'PAJANA MEKIISAT (8)\nNaa wayuukana eeshi s\u00fcp\u00fcla asakajaa s\u00fcchirua nakua'ipa laulapialu'up\u00fcna maaka shiinnule am\u00fcin t\u00fc\u00fc\nakua'ipa aap\u00fcshika nam\u00fcin s\u00fclu'u t\u00fc\u00fc Konstitusionka.\nSHI'IPAJANA MEKIETSAT (9)\nNoojol\u00fcinjachi ata'un\u00fcin wane wayuu masalajanoule.\nSHI'IPAJANA PO'LOO (10)",
            "Image": "c7973fb53de991559807bd03b580e18a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Naa wayuukana eeshis\u00fcp\u00fcla wanawain nakua'ipa s\u00fcnain aapajuna anuiki, o'upala s\u00fctuma t\u00fc\u00fc e'itatka\ns\u00fcsalajana kasa s\u00fcp\u00fcla shiitaan\u00fcinjat\u00fcin s\u00fcsalajana na\u00f1ajala s\u00fclu'u anakat akua'ipa.\nSHI'IPAJANA PO'LOO WANEM\u00dcIN (11)\nWayuu ekai ak\u00fcj\u00fcn\u00fcin achiki s\u00fcnain kaa\u00f1ajala nnojol\u00fcinjachi s\u00fcsalajanain ma'aka matujajule a'u; wane'ereja\nshiraaj\u00fcnapa s\u00fckua'ipa, shiitanetka s\u00fcsalajana ma'aka s\u00fclu'uwatain laulayuu s\u00fcpu'uya t\u00fc\u00fc.\nNnojol\u00fcinjana s\u00fcsalajana'in wane kasa ekai masalajana'in wane suma saa\u00f1ajun\u00fcin aka s\u00fclu'uwatain s\u00fckua'ipa\nlaulapia nnojol\u00fcinjat\u00fc joolu'u m\u00fclo'ulein s\u00fcsalajana atuma ayat\u00fcinjat\u00fc saalii ma'aka so'ukai sa\u00f1aj\u00fcnaka a'u.\nSHI'IPAJANA PO'LOO PIAMAM\u00dcIN (12)\nNnojol\u00fcinjana eke'ej\u00fcn\u00fcin a'in naa wayuukana sa'uje nakua'ipa nepialu'u, s\u00fcma nap\u00fcshi jee m\u00fcs\u00fcya sa'uje t\u00fc\u00fc\nkaralo'uta antakaa nam\u00fcin a'inmaj\u00fcn\u00fcinjat\u00fc t\u00fc\u00fc nakua'ipa s\u00fculia jamaj\u00fcin naya atuma.\nSHI'IPAJANA PO'LOO AP\u00dcN\u00dcINM\u00dcIN (13)\nNaa wayuukana eeshi s\u00fcp\u00fcla warait\u00fcin eep\u00fcnaweele, eeshi s\u00fcp\u00fcla kap\u00fcyain s\u00fclu'u t\u00fc\u00fc mma nachekakal\u00fc\nna'in.\nJee m\u00fcs\u00fcya naa wayuukana eeshi s\u00fcp\u00fcla antaa s\u00fcma o'una s\u00fclu'uje no'ummain otta m\u00fcs\u00fcya s\u00fclu'uje wane\nmma naatajat\u00fc.\nSHI'IPAJANA PO'LOO PIENCHIM\u00dcIN (14)\nMa'aka n\u00fcchejan\u00fcle achiki wane wayuu s\u00fclu'u no'ummain, eeshi s\u00fcp\u00fcla n\u00fcch\u00fcnt\u00fcin akaliijuna s\u00fclu'u wane\nmma eere anain n\u00fcm\u00fcin.\nAkua'ipakat t\u00fc\u00fc kajut\u00fcinjat\u00fc atuma s\u00fculeerua wane a\u00f1ajala ekai naat\u00fcin s\u00fculia s\u00fckua'ipa t\u00fc\u00fc Nasiones\nUniiras m\u00fcnaka.",
            "Image": "334cd12db78c7b9a7fd649c46081381d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "SHI'IPAJANA PO'LOO JA'RAIM\u00dcIN (15)\nNaa wayuukana eeshi s\u00fcp\u00fcla s\u00fcn\u00fcliam\u00fcin naya wane mma.\nNnojot\u00fcs\u00fc s\u00fcp\u00fcla saakatn\u00fcin no'ulia s\u00fcn\u00fclia no'ummainnnojot\u00fcs\u00fc achechetn\u00fcinjat\u00fcin shia nanain ma'aka\nnawanajaweere s\u00fculia.\nSHI'IPAJANA PO'LOO A'IPIRUAM\u00dcIN (16)\nNnojots\u00fc p\u00fclaj\u00fcn\u00fcinjat\u00fcin nam\u00fcin naa wayuukana kawayuuse, jieyuu nama tooloyuunnojots\u00fc erajan\u00fcinjat\u00fcin\npalajaana jalejeewolin, kasain nano'ujain anain kasatal\u00fcin nata, s\u00fcp\u00fcla kap\u00fcshinjanain wanawainjana s\u00fclu'u\nanakat akua'ipa.\nAkasalaj\u00fcn\u00fcshi naa wayuukana ma'aka nacheckule na'in.\nT\u00fc\u00fc wap\u00fcshika shia ak\u00fcmajaka wap\u00fcleerua t\u00fc\u00fc akua'ipakat, aka m\u00fcin yaa wa'inmaj\u00fcinjat\u00fc jee m\u00fcs\u00fcya\na'inmaj\u00fcn\u00fcinjat\u00fc natuma naa s\u00fclaulayuukana mma.\nSHI'IPAJANA PO'LOO AKARATCHIM\u00dcIN (17)\nNap\u00fcshua naa wayuukana eeshi s\u00fcp\u00fcla kakoroloin naya, otta m\u00fcs\u00fcya kakorolojirain nama waima wayuu.\nNnojots\u00fc s\u00fcp\u00fcla s\u00fcs\u00fct\u00fcn\u00fcin moj\u00fctoule n\u00fckorolo wane wayuu.\nSHI'IPAJANA PO'LOO MEKIISAL\u00dcM\u00dcIN (18)\nNaa wayuukana eeshi s\u00fcp\u00fcla taashi akua'ipa s\u00fcp\u00fcleerua ano'uja, otta m\u00fcs\u00fcya e'itana na'in s\u00fcnain kasa anakat\nnap\u00fcleerua.\nSHI'IPAJANA PO'LOO MEKIETSAL\u00dcM\u00dcIN (19)\nNaa wayuukanairua eeshi s\u00fcp\u00fcla taashi akua'ipa s\u00fcnain yootoo s\u00fcchiki t\u00fc\u00fc kasa nekiiru'ukana nnojol\u00fcinjana",
            "Image": "f24b7fd9fa86fa0b578db6d1c571e3e5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "s\u00fcsalajanain aashajawaa s\u00fcma aapajana wane kasa achiki s\u00fcp\u00fcla n\u00fclu'uwata'in shia s\u00fcp\u00fcla saapaj\u00fcn\u00fcin\nep\u00fcnaweere shia n\u00fclu'uwata'in achiki.\nSHI'IPAJANA PIAMA SHIKII (20)\nNaa wayuukana eeshi s\u00fcp\u00fcla taashi akua'ipa s\u00fcp\u00fcla a'inraa wane jutkataa jee m\u00fcs\u00fcya kottirawa s\u00fclu'u mausii.\nNnojots\u00fc s\u00fcp\u00fcla achechetn\u00fcin a'in wane wayuu s\u00fcnain s\u00fcpushi wane jutkataa.\nSHI'IPAJANA PIAMA SHIKII WANEM\u00dcIN (21)\nNap\u00fcshua naa wayuukana eeshi s\u00fcp\u00fcla nalu'uwataajirain nama naa s\u00fcla\u00fclayuukana alu'uwatawaa;ottam\u00fcs\u00fcya\neeshi s\u00fcp\u00fcla neitain wane nache'epu'ujana ekai nachekuin na'in.\nNaa wayuukana eeshi s\u00fcp\u00fcla erajaa wanawaa sukua'ipa t\u00fc\u00fc alu'uwatawaaka sa'u no'ummain.\nJutch\u00fcin na'in naa wayuukana shia suyuupalaka sukua'ipa t\u00fc\u00fc alu'uwatawaa aka m\u00fcin yaa jayas\u00fc sukua'ipa\nsuka t\u00fc\u00fc woto m\u00fcnaka, s\u00fcp\u00fcla aliikira naa shikiipu'un\u00fcinjanaka alu'uwatawaa su'lu'u anakat akua'ipa.\nSHI'IPAJANA PIAMA SHIKII PIAMAM\u00dcIN (22)\nNapushua naa wayuukana eeshi s\u00fcp\u00fcla na'inmaj\u00fcn\u00fcin ak\u00fca'ipa, otta m\u00fcs\u00fcya eeshi s\u00fcp\u00fcla neraaj\u00fcin s\u00fcp\u00fcshua\njam\u00fcin sukua'ipa shiitajia suwashir\u00fcin, suma sutnetshe t\u00fc\u00fc mmakal\u00fcirua s\u00fcp\u00fcla anainjat\u00fcin na'in s\u00fcnainje t\u00fc\u00fc\nkasa natujaakat a'u.\nSHI'IPAJANA PIAMA SHIKII AP\u00dcN\u00dcINM\u00dcIN (23)\nNaa wayuukana eeshi s\u00fcp\u00fcla nayatain s\u00fcnain kasa nayataweekat anain, suma sa'inmaj\u00fcn\u00fcinjat\u00fcira sukua'ipa\nnayatain suulia am\u00fcloulii.\nNaa wayuukana nnoj\u00fcl\u00fcinjana ko'utk\u00fcin wanawainjat\u00fc nakanaj\u00fcin, wanawale nayatain.",
            "Image": "fdb9b55116cf4cf1116fe4a313384759"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Nayataale naa wayuukana akanaj\u00fcinjana s\u00fcnainje nayatain, s\u00fcma wanawa'injat\u00fcin t\u00fc\u00fc nakanajaka suma\nnayatain,s\u00fcp\u00fcla anainjat\u00fcin na'in s\u00fcnain epijaa nuchounni.\nNaa wayuunakana eeshi s\u00fcp\u00fcla achejawaa sukua'ipa wane kottaa s\u00fcp\u00fcla kaj\u00fct\u00fcin atuma t\u00fc\u00fc keireekat\nna'insunain anatiraa nakua'ipa.\nSHI'IPAJANA PIAMA SHIKII PIENCHIM\u00dcIN (24)\nNayataale naa wayuukana eeshi s\u00fcp\u00fcla neemerain so'u wane ka'i, otta m\u00fcs\u00fcya ayawat\u00fcn\u00fcinjat\u00fc sukalia\nnayatain sap\u00fcnapa nam\u00fcin t\u00fc\u00fc eemerawaaka wala'injana suma'iru.\nSHI'IPAJANA PIAMA SHIKII JA'RAIM\u00dcIN (25)\nNaa wayuukana eeshi s\u00fcp\u00fcla epijawaa sulu'u anakat akua'ipa s\u00fcma nap\u00fcshi ma'aka sa'in kapuyaa, kashe'in,\nerajaana ayuipa, anaa s\u00fclu'u s\u00fckua'ipakat s\u00fcpushua.\nNaa jemeyuunnukana otta m\u00fcs\u00fcya naa jo'uyuukana a'inmaj\u00fcn\u00fcinjana s\u00fcp\u00fcleerua kasa s\u00fcpushua naa\njo'uyuukana a'inmaj\u00fcn\u00fcinjana s\u00fclu'u s\u00fckua'ipa s\u00fcpushua a'itaina jemein s\u00fcma waneejet\u00fcin nap\u00fcshi.\nSHI'IPAJANA PIAMA SHIKII AIPIR\u00dcAM\u00dcIN (26)\nNaa wayuukana napushua eeshi s\u00fcp\u00fcla ekirajuna mojut\u00fcinjat\u00fc shia napuleerua suttiana'in ekirajawaa\nnalatirapat\u00fc\u00fc, s\u00fcp\u00fcla ko'om\u00fcn\u00fcin nat\u00fcjain wanawainjat\u00fc nakua'ipa s\u00fcnain antaa s\u00fclu'um\u00fcin t\u00fc\u00fc ekirajaapulee\nmulo'us\u00fcka unipersitaa munaka aka s\u00fckua'ipa atuma.\nNaa wayuukana ekiraj\u00fcnuinjana s\u00fcp\u00fcleerua anataa nakua'ipa suma atujaa kajutaa at\u00fcma t\u00fc\u00fc suchikika sujutu\nwayuu s\u00fcp\u00fcla anainjat\u00fcin susanalia t\u00fc\u00fc mmakat s\u00fcchirua asauta t\u00fc\u00fc anamia suchekaka achiki t\u00fc\u00fc Nasiones\nUniiras munaka.\nNap\u00fcla naa wayuukana eeshi s\u00fcp\u00fcla aneekajaa t\u00fc\u00fc ekirajawaa aapuneeka nam\u00fcin nachounni.",
            "Image": "45c34aea1b8e6d462f8882264f2e882d"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "SHI'IPAJANAPIAMASHIKIIAKARATCHIM\u00dcIN (27)\nNapushua naa wayuukana eeshi s\u00fcp\u00fcla erajirain wanaa nama naa waneirua s\u00fcnain antiraa s\u00fcchiki kasa anas\u00fc\nnap\u00fcla napushua.\nNaa wayuukana eeshi s\u00fcp\u00fcla sa'inmaj\u00fcn\u00fcin t\u00fc\u00fc kasa nam\u00fcinka,otta m\u00fcs\u00fcya t\u00fc\u00fc kasa nayuralaka nekiiru'uje\nsuka na'in namuiwa'a.\nSHI'IPAJANA PIAMA SHIKII MEKIISAL\u00dcM\u00dcIN (28)\nNapushua naa wayuukana eeshi s\u00fcp\u00fcla shiitaan\u00fcinjat\u00fcin nap\u00fcleerua wane s\u00fckua'ipa sa'u t\u00fc\u00fc mmakat s\u00fcp\u00fcla\npansainjat\u00fcin sa\u00f1ajia t\u00fc\u00fc s\u00fclu'uwatakat anain t\u00fc\u00fc p\u00fctchika.\nSHI'IPAJANA PIAMA SHIKII MEKIETSAL\u00dcM\u00dcIN (29)\nNaa wayuukanairua j\u00fcl\u00fcinjat\u00fcna'in nakua'ipa naa wayuu kapuyakiraaka nama aka anain naya s\u00fcnain epijawa\nanajiralee nakua'ipa napushua.\nShia'ala nnojotka anain s\u00fcp\u00fcla na'inraa t\u00fc\u00fc ap\u00fclajunaka nap\u00fcleerua la\u00fclapialu'ujes\u00fcp\u00fcla anainjat\u00fcin sukua'ipa\ns\u00fcpushua t\u00fc\u00fc kasakat.\nAkua'ipakat t\u00fc\u00fc nnojots\u00fc peipoloinjat\u00fcin suma t\u00fc\u00fc akua'ipa s\u00fclu'uwatakat anain t\u00fc\u00fc Nasiones Uniiras\nm\u00fcnaka.\nSHI'IPAJANA AP\u00dcN\u00dcIN SHIKII (30)\nS\u00fclu'ukot karalo'utakat t\u00fc\u00fc nnojots\u00fc aapan\u00fcinjat\u00fcin s\u00fcpulainm\u00fcin t\u00fc\u00fc s\u00fcla\u00fclakot mma nnojots\u00fc\naapan\u00fcinjat\u00fcin nap\u00fclainm\u00fcin no'utku wayuu, nnojuts\u00fc aapanuinjat\u00fcin s\u00fcp\u00fcla n\u00fcp\u00fclain wane wayuu.\nA'iruushi s\u00fcp\u00fcla nnojol\u00fcinjat\u00fcin alat\u00fcn\u00fcin a'upuna t\u00fc\u00fc p\u00fctchi s\u00fcp\u00fclajatka s\u00fcjutu wayuu sa'u t\u00fc\u00fc mmakat.",
            "Image": "5d00d60fdb624c7f470792162e752f67"
        }
    }
}

{
    "MetaData": {
        "Author": null,
        "Creation_Date": 1581468206,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "7810dc6b6cb5fe7b40d51e63d9f49d7b",
            "Index": 0,
            "Label": "1",
            "Size": [
                595.0,
                842.0
            ],
            "Text": "AKÜJIA SÜKUA'IPA SÜCHIKI SÜJUTU WAYUU SA'U MMAKAT\nSo'u ka'i po'loo, kashi tisiienpre, juyaa pol'lootua po'loo shikii mekiietsattua po'loo shikii sünainmüin pienchi\nshikii mekiisalumüin (1948), sü'tpüna tüü Kottirawaa sa'inraka tüü Nasiones Uniiras münaka, saapain süma\nshi'iraajirüin akua'ipa tüü a'inrushika süpüla sujutu wayuu sa'u mmakat. Tüü pütchi sülu'uwataka anain\nashajuneer shi'ipa'aya karalo'utalu'u. Süchikije asawatünüin kasa makat anülia achuntunusü namüin naa\nsülaulayuukana mma, \" nerajirüin tüü pütchi alu'uwataanaka sülu'u karalo'utakat tüü, süpüla süshajünüinjatüin,\nsaashajenüinjatuin, kachikiinjatüin shia sülu'upüna tüü e'ikuleepüleekat ekat e'in, nnojolüinjatü ko'utküin\nsülu'uwataya sa'u tüü mmakat.\nPÜTCHI SÜPULAPÜNA\nJÜLÜJÜINJATÜ A'IN taashi, kasalajana, kamaneejirawaa, sa'u tüü mmakat kayuupalasü sünainje kajütüin atuma\ntüü akua'ipa wanawakat napüla napüshua naa wayuukanairua.\nJÜLÜJÜINJATÜ A'IN aka meraajüin süma mojutüin atuma tüü pütchi aapüshika süpüla süjutu wayuu, watta saali\ntüü kasa mojüsü a'innaka sa'upüna na'in wayuu; aka shia'in e'itaanüin ma'aka tüü kasa müliakana ma'i e'iree\nnaa wayuukana, süpüla nasawatüin wanee mma eere akatatnüin no'ulia tüü momoluu jeema mülia, eere taashi\nnakua'ipa süpüla yootoo jee müsüya süpüla anouja sünain kasa nano'ujekat anain;\nJÜLÜJÜINJATÜ A'IN a'inmajünüinjatü ma'i palaajana süchikua sujutu wayuu, sülu'u wane sükua'ipa eere\nneimalüinjatüin na'in sülia ashüküjawaa sünain pasalawaa sa'u nakua'ipa;\nJÜLÜJÜINJATÜ A'IN pa'inwaajiraa'injanain süchiirua aleewaa napüshüa naa sülaülayuukana alu'uwatawa sa'u\ntüü mmakat;\nJÜLÜJÜINJATÜ A'IN naa kottiraakana sünain tüü Nasiones Uniiras münaka no'unirüin na'in süchirua tüü achiki\nsüpülajatka sujutu wayuu sülu'u wanawain nakua'ipa jieyuu nama tooloyuu; suma nayataajirain shiire anaata\nsümüliala wayuu sülu'u tüü anakat akua'ipa sünain taashi;\nJÜLÜJÜINJATÜ A'IN naa sülaulayuukana mma sunainkana tüüaapüshi nanüiki süpüla ayaataajirawa nama naa\nsülu'ukana tüü Orkaniisasion te las Nasiones Uniiras münaka, süpüla kajütüinjatüin atüma, tüü akua'ipa\nacheejanaka napuleerua naa wayuukanairua;\nJÜLÜJÜINJATÜ A'IN aapanüinjatü akua'ipa wanawa nekiiru'umüin napüshua pütchika tüü süpüla anainjatüin\nsaañajia napüla wayuu, süpüshua tüü pütchi alu'uwataanaka anain;\nKOTTIRAWAA MÜLO'USÜKA\nSÜKÜJA'IN\nTÜÜWAALAI SÜCHIKIMAAJATÜKA SÜJUTU WAYUU SA'U TÜÜ MMAKAT, isakat anain wa'in acheküsü\nkapüla'in na'in naa sulaulayuuka mma otta müsüya natuma naa wayuukana jee tüü laulapiakat süpüla na'inrüin\nwaneepia shia süma nashatüinjatüin sukua'ipa sünain e'ikaa süchirua kajutüinjatüin atuma süpüshua\nsülu'uwataka achiirua pütchikat tüü.\nSHI'IPAJANA WANE (1)\nNaa wayuukana jemeishi süpüla taashi süma wanawa sülu'u nakua'ipa, aka müin yaa epijainjana sünain\nanajiranawaa a'in nama napüshi.\nSHI'PAJANA PIAMA (2)\nTüü alu'uwatanaka sülu'u pütchikat tüü napülajatü naa wayuukana napüshua nnojotüsü süpüla ko'utküinjanain\nsa'uje natapa'a, nanuiki nanoujain no'ummain jee müsüya sa'uje kasa ekat e'in wanawa'injatü napüla wanepia.\nOtta müsüya naa wayuukanairua nojolinjana join apülaa sa'uje sükua'ipa no'ummain.\nSHI'IPAJANA APÜNÜIN (3)\nNaa wayuukana eeshi süpüla kajutüinjatüin atuma napülerua tüü kataakat o'u, tüü taashi jee müsüya a'inmajuna\nakua'ipa süulia kasachiki.\nSHI'IPAJANA PIENCHI (4)\nNojolüinjachi aapünüin wane wayuu süpüla achepchia,apülajünüitpa kasa müsüaka tüya sülu'u sükua'ipa\nsüpüshuaya.\nSHI'IPAJANA JA'RAI (5)\nNnojotüsü süpüla mulia'in a'in naa wayuukana atuma, nnojotüsü süpüla amojojunüin nakua'ipa.\nSHI'IPAJANA A'IPIRUA (6)"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "569f3bf271983d19264e8c0ba108116a",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kajutüinjatü nakua'ipa naa wayuukana eepunaale naya.\nSHI'IPAJANA AKARATCHI (7)\nWanawashi napüshua naa wayuukana so'upala tüü sülaulaka a'inmajia, anaaka naya joolu'u a'inmajünüin\nwanawa. Nojolüinjana letüin süulia tüü akua'ipa sülu'uwataka tüü pütchi karalo'utalüka.\nSHI'PAJANA MEKIISAT (8)\nNaa wayuukana eeshi süpüla asakajaa süchirua nakua'ipa laulapialu'upüna maaka shiinnule amüin tüü akua'ipa\naapüshika namüin sülu'u tüü Konstitusionka.\nSHI'IPAJANA MEKIETSAT (9)\nNoojolüinjachi ata'unüin wane wayuu masalajanoule.\nSHI'IPAJANA PO'LOO (10)\nNaa wayuukana eeshisüpüla wanawain nakua'ipa sünain aapajuna anuiki, o'upala sütuma tüü e'itatka süsalajana\nkasa süpüla shiitaanüinjatüin süsalajana nañajala sülu'u anakat akua'ipa.\nSHI'IPAJANA PO'LOO WANEMÜIN (11)\nWayuu ekai aküjünüin achiki sünain kaañajala nnojolüinjachi süsalajanain ma'aka matujajule a'u; wane'ereja\nshiraajünapa sükua'ipa, shiitanetka süsalajana ma'aka sülu'uwatain laulayuu süpu'uya tüü.\nNnojolüinjana süsalajana'in wane kasa ekai masalajana'in wane suma saañajunüin aka sülu'uwatain sükua'ipa\nlaulapia nnojolüinjatü joolu'u mülo'ulein süsalajana atuma ayatüinjatü saalii ma'aka so'ukai sañajünaka a'u.\nSHI'IPAJANA PO'LOO PIAMAMÜIN (12)\nNnojolüinjana eke'ejünüin a'in naa wayuukana sa'uje nakua'ipa nepialu'u, süma napüshi jee müsüya sa'uje tüü\nkaralo'uta antakaa namüin a'inmajünüinjatü tüü nakua'ipa süulia jamajüin naya atuma.\nSHI'IPAJANA PO'LOO APÜNÜINMÜIN (13)\nNaa wayuukana eeshi süpüla waraitüin eepünaweele, eeshi süpüla kapüyain sülu'u tüü mma nachekakalü na'in.\nJee müsüya naa wayuukana eeshi süpüla antaa süma o'una sülu'uje no'ummain otta müsüya sülu'uje wane mma\nnaatajatü.\nSHI'IPAJANA PO'LOO PIENCHIMÜIN (14)\nMa'aka nüchejanüle achiki wane wayuu sülu'u no'ummain, eeshi süpüla nüchüntüin akaliijuna sülu'u wane mma\neere anain nümüin.\nAkua'ipakat tüü kajutüinjatü atuma süuleerua wane añajala ekai naatüin süulia sükua'ipa tüü Nasiones Uniiras\nmünaka.\nSHI'IPAJANA PO'LOO JA'RAIMÜIN (15)\nNaa wayuukana eeshi süpüla sünüliamüin naya wane mma.\nNnojotüsü süpüla saakatnüin no'ulia sünülia no'ummainnnojotüsü achechetnüinjatüin shia nanain ma'aka\nnawanajaweere süulia.\nSHI'IPAJANA PO'LOO A'IPIRUAMÜIN (16)\nNnojotsü pülajünüinjatüin namüin naa wayuukana kawayuuse, jieyuu nama tooloyuunnojotsü erajanüinjatüin\npalajaana jalejeewolin, kasain nano'ujain anain kasatalüin nata, süpüla kapüshinjanain wanawainjana sülu'u\nanakat akua'ipa.\nAkasalajünüshi naa wayuukana ma'aka nacheckule na'in.\nTüü wapüshika shia akümajaka wapüleerua tüü akua'ipakat, aka müin yaa wa'inmajüinjatü jee müsüya\na'inmajünüinjatü natuma naa sülaulayuukana mma.\nSHI'IPAJANA PO'LOO AKARATCHIMÜIN (17)\nNapüshua naa wayuukana eeshi süpüla kakoroloin naya, otta müsüya kakorolojirain nama waima wayuu.\nNnojotsü süpüla süsütünüin mojütoule nükorolo wane wayuu.\nSHI'IPAJANA PO'LOO MEKIISALÜMÜIN (18)\nNaa wayuukana eeshi süpüla taashi akua'ipa süpüleerua ano'uja, otta müsüya e'itana na'in sünain kasa anakat"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "bd0f2594b010ee79dfe98a8dd5c266e9",
            "Index": 2,
            "Label": "3",
            "Size": [
                595.0,
                842.0
            ],
            "Text": "napüleerua.\nSHI'IPAJANA PO'LOO MEKIETSALÜMÜIN (19)\nNaa wayuukanairua eeshi süpüla taashi akua'ipa sünain yootoo süchiki tüü kasa nekiiru'ukana nnojolüinjana\nsüsalajanain aashajawaa süma aapajana wane kasa achiki süpüla nülu'uwata'in shia süpüla saapajünüin\nepünaweere shia nülu'uwata'in achiki.\nSHI'IPAJANA PIAMA SHIKII (20)\nNaa wayuukana eeshi süpüla taashi akua'ipa süpüla a'inraa wane jutkataa jee müsüya kottirawa sülu'u mausii.\nNnojotsü süpüla achechetnüin a'in wane wayuu sünain süpushi wane jutkataa.\nSHI'IPAJANA PIAMA SHIKII WANEMÜIN (21)\nNapüshua naa wayuukana eeshi süpüla nalu'uwataajirain nama naa sülaülayuukana alu'uwatawaa;ottamüsüya\neeshi süpüla neitain wane nache'epu'ujana ekai nachekuin na'in.\nNaa wayuukana eeshi süpüla erajaa wanawaa sukua'ipa tüü alu'uwatawaaka sa'u no'ummain.\nJutchüin na'in naa wayuukana shia suyuupalaka sukua'ipa tüü alu'uwatawaa aka müin yaa jayasü sukua'ipa suka\ntüü woto münaka, süpüla aliikira naa shikiipu'unüinjanaka alu'uwatawaa su'lu'u anakat akua'ipa.\nSHI'IPAJANA PIAMA SHIKII PIAMAMÜIN (22)\nNapushua naa wayuukana eeshi süpüla na'inmajünüin aküa'ipa, otta müsüya eeshi süpüla neraajüin süpüshua\njamüin sukua'ipa shiitajia suwashirüin, suma sutnetshe tüü mmakalüirua süpüla anainjatüin na'in sünainje tüü\nkasa natujaakat a'u.\nSHI'IPAJANA PIAMA SHIKII APÜNÜINMÜIN (23)\nNaa wayuukana eeshi süpüla nayatain sünain kasa nayataweekat anain, suma sa'inmajünüinjatüira sukua'ipa\nnayatain suulia amüloulii.\nNaa wayuukana nnojülüinjana ko'utküin wanawainjatü nakanajüin, wanawale nayatain.\nNayataale naa wayuukana akanajüinjana sünainje nayatain, süma wanawa'injatüin tüü nakanajaka suma\nnayatain,süpüla anainjatüin na'in sünain epijaa nuchounni.\nNaa wayuunakana eeshi süpüla achejawaa sukua'ipa wane kottaa süpüla kajütüin atuma tüü keireekat\nna'insunain anatiraa nakua'ipa.\nSHI'IPAJANA PIAMA SHIKII PIENCHIMÜIN (24)\nNayataale naa wayuukana eeshi süpüla neemerain so'u wane ka'i, otta müsüya ayawatünüinjatü sukalia nayatain\nsapünapa namüin tüü eemerawaaka wala'injana suma'iru.\nSHI'IPAJANA PIAMA SHIKII JA'RAIMÜIN (25)\nNaa wayuukana eeshi süpüla epijawaa sulu'u anakat akua'ipa süma napüshi ma'aka sa'in kapuyaa, kashe'in,\nerajaana ayuipa, anaa sülu'u sükua'ipakat süpushua.\nNaa jemeyuunnukana otta müsüya naa jo'uyuukana a'inmajünüinjana süpüleerua kasa süpushua naa\njo'uyuukana a'inmajünüinjana sülu'u sükua'ipa süpushua a'itaina jemein süma waneejetüin napüshi.\nSHI'IPAJANA PIAMA SHIKII AIPIRÜAMÜIN (26)\nNaa wayuukana napushua eeshi süpüla ekirajuna mojutüinjatü shia napuleerua suttiana'in ekirajawaa\nnalatirapatüü, süpüla ko'omünüin natüjain wanawainjatü nakua'ipa sünain antaa sülu'umüin tüü ekirajaapulee\nmulo'usüka unipersitaa munaka aka sükua'ipa atuma.\nNaa wayuukana ekirajünuinjana süpüleerua anataa nakua'ipa suma atujaa kajutaa atüma tüü suchikika sujutu\nwayuu süpüla anainjatüin susanalia tüü mmakat süchirua asauta tüü anamia suchekaka achiki tüü Nasiones\nUniiras munaka.\nNapüla naa wayuukana eeshi süpüla aneekajaa tüü ekirajawaa aapuneeka namüin nachounni.\nSHI'IPAJANAPIAMASHIKIIAKARATCHIMÜIN (27)\nNapushua naa wayuukana eeshi süpüla erajirain wanaa nama naa waneirua sünain antiraa süchiki kasa anasü\nnapüla napushua.\nNaa wayuukana eeshi süpüla sa'inmajünüin tüü kasa namüinka,otta müsüya tüü kasa nayuralaka nekiiru'uje\nsuka na'in namuiwa'a."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "77b7940bc9df20a3a4958aec0d88fb41",
            "Index": 3,
            "Label": "4",
            "Size": [
                595.0,
                842.0
            ],
            "Text": "SHI'IPAJANA PIAMA SHIKII MEKIISALÜMÜIN (28)\nNapushua naa wayuukana eeshi süpüla shiitaanüinjatüin napüleerua wane sükua'ipa sa'u tüü mmakat süpüla\npansainjatüin sañajia tüü sülu'uwatakat anain tüü pütchika.\nSHI'IPAJANA PIAMA SHIKII MEKIETSALÜMÜIN (29)\nNaa wayuukanairua jülüinjatüna'in nakua'ipa naa wayuu kapuyakiraaka nama aka anain naya sünain epijawa\nanajiralee nakua'ipa napushua.\nShia'ala nnojotka anain süpüla na'inraa tüü apülajunaka napüleerua laülapialu'ujesüpüla anainjatüin sukua'ipa\nsüpushua tüü kasakat.\nAkua'ipakat tüü nnojotsü peipoloinjatüin suma tüü akua'ipa sülu'uwatakat anain tüü Nasiones Uniiras münaka.\nSHI'IPAJANA APÜNÜIN SHIKII (30)\nSülu'ukot karalo'utakat tüü nnojotsü aapanüinjatüin süpulainmüin tüü sülaülakot mma nnojotsü aapanüinjatüin\nnapülainmüin no'utku wayuu, nnojutsü aapanuinjatüin süpüla nüpülain wane wayuu. A'iruushi süpüla\nnnojolüinjatüin alatünüin a'upuna tüü pütchi süpülajatka süjutu wayuu sa'u tüü mmakat."
        }
    }
}

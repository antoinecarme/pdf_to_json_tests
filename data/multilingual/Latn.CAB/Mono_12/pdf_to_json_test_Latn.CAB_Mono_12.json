{
    "MetaData": {
        "Author": null,
        "Creation_Date": 1581467259,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "645a9252f0d4ced95ee599272b370bcc",
            "Index": 0,
            "Label": "1",
            "Size": [
                595.0,
                842.0
            ],
            "Text": "Adamuridagunt to Tagumairagüdaru Garada to Ayanuhabaun luagu le yubat haun gürigia ubauwagu\nTagúmeseha\nSubúsewati ubauwagu, dan lan ligirún gürigia lun ladúgüni le ligundan, ibihalai le yubai lun\nlidan deregüdaguaü, ligia lan lagüchabai gudúmei hadan sun idúheñu.\nSubúsewatiluagu, dan lan meferen lan luma mabahüdüniwa lan le yubai lun gürigia, ru lan ubafu\nlun afásihani, mañuragunti giñe saminaü ubauwagu. Ligia lichigunbai subudi lun giarabailan\nliñúragun gürigia lidangien anúfudei labu yumúraü le gadanbalin, lun lubá gia láwagachun lau le\naubai magundan lan, ariñegalai me le uáguti lafiñera;\nSubúsewatiluagu megeiwa tan aban lúrudu lun taunigiruni sun le yubai haun gürigia, lun lubá gia\núalá afosuruti lun ladügüni le mabusienru lubai tanágangien lúrudu;\nSubúsewati giñe luagu megeiwa lan lahimeidun umádaguaü lidan sun ubau;\nSubúsewati luagu, sun lan fulasu le áundarubai tidaun Ubau Uarati rúhamali hafiñe tuagu Garada\nto, mamai tichiga inébehabu hawagu idúheñu fulásurugu, ayánuha luagu le yubai lun gürigia, ru\ntugia me úarani lun wügüritabu würi ubauwagu; afiñewati luagu lawánsera lan me sun ubau lugundu\nhawiwanda me gürigia lidan ibágari richati;\nSubúsewati luagu, sun lan ubau le áundarubai tidaun Adámuri Lani Ubau Uarati ariñegaña luagu\nñeibai lan inébehabu luagu le yubai lun gürigia adügalai me ligúndan:\nSubúsewati luagu, dan úara lan saminaü sigénewali, lagúnfuliruba daradu:\nadamuridagunt to\nTagumairagüdaru\ngarada to ayanuhabaun luagu le\nyubathaun gürigia ubauwagu\nLun lubá gia hasubudiragüdüni tila lun sun ubau, haun sun gürigia. Aban gárada íchigutu\nadundehaní haun sun mutu lun lubá gia inebe lan sun saminaü le tídanbai, haucha wagia me lun\ntaraudún tidan luban furendei, haun furumieguarügü dandu lidan hagaira ha asibihabalún kaisi\nlidan sun fulasu le aubai teréreha.\nSaminaü 1\nSun gürigia nasíruati yuti lun, lidan úarani, lawiwanduní libágari kai le aubai labúsienra,\ngatu giñe lanagun lungua buidu hadan líbegu.\nSaminaü 2\nKa gürigia, würi, wügüri, yuti lun libíhini sun buidu le tídanbai Gárada to, katai yebe,\nlinásinñu, lewegerún, lagücha, lafiñe, liñeñe, lisáminan luagu gumadi, lúyeri libágari,\nlagüriahaun odi le auti lanagua lungua.\nSiñabai giñe, ñei lan díseguaü luagu ligáburi saminaü anügüti ubafu bagaira ni luagu tigáburi\nlúrudu to agumairutu ñei, siñá memebai giñe ñei lan díseguaü luagu lúyeri aruwaihaní arainiruti\nbagaira, dipeni yebe ligia luaigien amu.\nSaminaü 3\nKa gürigia yuti lun labágaridun kai le aubai labúsienra, lun lasáriñahan, adügalai me le\nligundan inébewa ligia me.\nSaminaü 4\nUati lunti lamuridún ni lun lamúdihan, lubá amúdihani luma lalugurún gürigia kai idámuni, faini\nlumuti lúrudu.\nSaminaü 5\nSiñati basufuriragüdün gürigia, barügüda, busíganu, anáneiha lun ñeigien bachúraguai.\nSaminaü 6\nKa gürigia yuti lun, le ñei lumuti, lun inébewa lan lau lumágagun, lugundgu ka mutu amu\nlináhuri luai amu.\nSaminaü 7"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "0b2c001b4610b9dc955ea7e87ec97f76",
            "Index": 1,
            "Label": "2",
            "Size": [
                595.0,
                842.0
            ],
            "Text": "Sun mutu aban habu tigíbugien lúrudu, ani yuti giñe tun lúrudu taríhin hau. Yuti giñe tun\nlúrudu, lidan úarani, tererehan hau gürigia ligibugien furumieguarügü lúyeri nabahüdüni.\nSaminaü 8\nYuti tun lúrudu taríhin lau gürigia dan lérereguní likésin, gounigitai me hawai láganigu.\nSaminaü 9\nTanágangien lúrudu, siñati lasiadirún gürigia, siñati lebélurun furísun, siñá labugún\nlagairagien.\nSaminaü 10\nKa gürigia yuti lun, lidan úarani, lagambúniwa ligíbugien gumadi lun lubá gia lasubudiragun\nlungua, kalan yubai lun, luma le lunbail ladüuguüni tagánagua lúrudu.\nSaminaü 11\nYuti tun lúrudu tíchigun ubafu lun fulédeiwati lun layánuhan luaugua lidan agúseruni.\nSiñabai ladaünragüdünibu gumadi anhain úa lubai bidúrun tidan lúrudu. Siñabai giñe badaürün\nluagu saragu dan luai le tídanbai lúrudu.\nSaminaü 12\nUati lunti láchachan liuma lidaun libágari amu ni lanáneihan haun lidúheñu, madárahan ligia me\nhagáradan amu, ua meáuseraguti. Yuti giñe tun lúrudu terèérehan laugien furumieguarügü anhain\nasúsereda aban lídangien lamíselu le.\nSaminaü 13\nKa gürigia yuti lun lasáriñahan le ñeihin lumuti labúsienra, wiwan ligia me lidan\nfurumieguarügü fulasu le auti lagúndara.\nKa gürigia yuti lun láfuridun lidangien furumieguarügü fulasu, íbini lagairagien, giríbuya\nligia me lagairaun.\nSaminaü 14\nDan lasigirún odi láibahaun furumieguarügü gürigia, yuti lun laríahan múñansu lidan\nfurumieguarügü ubau ani gatu giñe lamuñadún.\nSiñabai giñe ladaünrün amuñadahauti luagu furumieguarügü duru anhain üa lubai lúyeri duru ligia\ntidan gárada to agumairubaun túmagien Ubau Uaratu.\nSaminaü 15\nKa gürigia yuti lun gagaira lan.\nSiñati beréderuni gürigia luai gagaria lan, siñá beréderuni anhain busien lubai lasansiruni\nlagaira.\nSaminaü 16\nSun wügüriña hama würiña dan busienguaña lan haungua, yuti haun hadügüni habágari le auti\nhelédaguai, katai yebe hanásiñun, hagaira labu hafiñe; wiwan hamai mesun le líchigunbai sibili,\nlagánagua hamágualu hamán, labu larigien hígiragun.\nAnhain hínsiñegua habai gadara-duntiñu haungua, gawarabai hasibilirún anhaña busien.\nUmari habu isanigu hagia lagüchabaña ibágari lidan furumieguarügü adámuri, ani yuti giñe lun\nadámuri labu uruwai láunigiruniña.\nSaminaü 17\nYuti lun ka gürigia larihin lau le lánibai luma le hánibai sungua luagu.\nSiñatiberéderuni gürigia luai le lánibai kaisi luai le yubai lun.\nSaminaü 18\nSun gürigia yuti haun hasáminarun le autí habúsienra, lun hadügüni le líchigun haritagun haun,\nsubudigüda hamai me hafiñe lun ubau; gawarati giñe hasansiruni kaisi hagumairagüduni, ánhaña\nbusien."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a96c3ab6676e5e0fc7266c87417f5692",
            "Index": 2,
            "Label": "3",
            "Size": [
                595.0,
                842.0
            ],
            "Text": "Saminaü 19\nYuti lun ka gürigia laríñeguni lubáliti lidan adamuridaguni bidaudu lamanichagüdüniwa, gawara\nligia ladügün akútihani, libihin, ariñahaní, subudigüdalai tidangien furumieguarügü gasibu,\numálali tuma garüdia.\nSaminaü 20\nSun gürigia yuti haun hadamuridagun hama ha úmati habúsienra kaisi haundaruh tidaun\nfurumieguarügü adámuri súñeitu.\nSiñati bafósurun gürigia lun lebélurun tidaun aban adámuri.\nSaminaü 21\nYuti lun ka gürigia habúduhan lílana lagaira luagu haucha ligia me luaugua lun lebélurun lidaun\ngumadi.\nSun gürigia yuti haun, lidan úarani, habíhin wadágimanu luma le arruwaihabai hagaira.\nLe ligundan ubau ligia lagüchabai ubafu lani gumadi; igundani le, arihúati dan ñei lan\nasuesihani le ligíaguti, kaisi dan ñei lan abúduhani lidan larúman.\nSaminaü 22\nKa gürigia kai lílana fulasu, yuti lun libihin sun lúyeri idemuai-seinsu, ibágari,\naníchigudandu hámagien lílana lagaira kaisi lasúrunigien, lun lubá gia lasandiragun lungua kai\naban gürigia seríwiti.\nSaminaü 23\nKa gürigia yuti lun lidan úarani, libihin aban wadágimanu, lun laríahan wadagimanu lehínsiñeti\nlun, kai gubairügü libihin idemuai dan mayábun lan.\nYuti lun ka gürigia, lidan úarani, libihin aban meme fayei luagu aban meme lúyeri wadágimanu.\nYuti lun ka gürigia awadigimariduti, libihin fayei lun gawarabai lan lawíwandun habu lánigu,\nibiha ligia me, anhain emégeira, amu idemuai lumagien uruwai.\nYuti sun gürigia hadügün aban adámuri lenébese wadágimanu, belú hagia me tidaun, lun lubá gia\nhaunigiruní le yubai haun.\nSaminaü 24\nSun gürigia yuti haun, heméragun larigien somu dan wadágimanu, lun hasáriñahan dan\nmawadigimaridun hamán, kaisi tafayeirún hasáriñahan haun.\nSaminaü 25\nKa gürigia yuti lun lamnúgün aban lúyeri ibágari richati, lun lubá gia gawara lan ladairun\natuadini, araini, aigini, daüguaü, muna, lafaáyeirun surúsia luma furumieguarügü megeiguaü haun\nlánigu. Yuti giñe lun, libihin idemuai dan mayábun lan, dan lasándirun, dan lasiñaragún lungua,\ndan hilaru, lúmari, dan lawaiyadun, kai gubairügü furumieguarügü idemuai dan mama lan ligia\níchiga üma lun leferidiruní lébuna libágari.\nYuti haun dagainatiñu habu iráhüñü lun letenirún haun, lau duári. Sun iráhüñü ha nasíruatiñu\nlidan odi bárugudi luai sinbili, yuti haun hauniguirún lidan aban.\nSaminaü 26\nSun güurigia yuti haun habihin furendei. Anhaña atúriaha tidan luban furumieti furendei,\nmafayeirúbaña ni aban gáwanü. Yuti lun uruwai laturiagüdüniña gürigia tidabn luban furumieti\nfuruendei. Aturiahaní tidan luban segandi furendei aban memebai lila haun sun mutu. Liabin ti\nebéluruni tidaun luban furundei iñuti, hafu lauchun gürigia luaugua.\nSun furendei mosu taríahan tahímeidun lusan gürigia, ru ligia inébehabu luagu sun le yubai haun\nlílana fulasu; luyéri furendei le lunbai libihini gürigia gatu giñe líchigun saminaü lun ñeibai\nlan gufúrandaü, awandahani labu umádaguaü hadan sun mutu, itararügübai gawara lan lawándahani\nlabu umádaguaü hadan sun mutu, itararügübai gawara lan lawánserun tuádigimari Ubau Uaratu, lun\nlubá gia ñei meme lan darangilaü ubauwagu.\nYuti haun agüburigu hasuesihaní luyéri furendei le lunbai habihini hasanigu.\nSaminaü 27"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "12897fd39e84d59c2e0434c21e158140",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yuti lun ka gürigia láundarun lidaun lechun lagaira, le auti labúsienra, lun layúsurun\nlídangien hadíñeburi, ideha ligia me lun lawanserun lagaira.\nKa gürigia yuti lun taunigirún lidíñeburikai hamuga: garúdia, akútihani, féindiraeréreha tugia\nme lúrudu laugien.\nSaminaü 28\nKa gürigia yuti lun lauchun, lun ñeibai lan aban ürudúni lun giarabai lan lagúmairun sun\nsaminaü le tídanbai Gárada to.\nSaminaü 29\nSun gürigia anihain lunti ladügüni luagu lagaira, mamai ñei lagüriahauwa, ñei tahímeida lusan.\nSun gürigia mosu inébebaun tan lúrudu lun, ladüga tugiarügüñaun lan ariha lau le yubai haun\namu, tugia aunigirubalin ibagari fulásrugu, ru tugia buídumei lun bawíwandun tidan aban adámuri\núaratu.\nMauwebudunbai sun saminaü le tídanbaun Gárada to, anhawa magúnfulirun lau tubáliti Ubau Uaratu.\nSaminaü 30\nUati ni aban saminaü tidan gárada to lun hamuga líchigun ubafu lun furumieguarügü (kai hamúga\ngürigia, adámuri, uruwai) lun gawarabai lan ladügün somu katai barúnati luagun tubáliti gáarada\nto."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467185,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Adamuridagunt to Tagumairag\u00fcdaru Garada to Ayanuhabaun luagu le yubat haun g\u00fcrigia ubauwagu\nTag\u00fameseha\nSub\u00fasewati ubauwagu, dan lan ligir\u00fan g\u00fcrigia lun lad\u00fag\u00fcni le ligundan, ibihalai le yubai lun lidan dereg\u00fcdagua\u00fc, ligia lan lag\u00fcchabai gud\u00famei hadan sun id\u00fahe\u00f1u.\nSub\u00fasewatiluagu, dan lan meferen lan luma mabah\u00fcd\u00fcniwa lan le yubai lun g\u00fcrigia, ru lan ubafu lun af\u00e1sihani, ma\u00f1uragunti gi\u00f1e samina\u00fc ubauwagu. Ligia lichigunbai subudi lun giarabailan li\u00f1\u00faragun g\u00fcrigia\nlidangien an\u00fafudei labu yum\u00fara\u00fc le gadanbalin, lun lub\u00e1 gia l\u00e1wagachun lau le aubai magundan lan, ari\u00f1egalai me le u\u00e1guti lafi\u00f1era;\nSub\u00fasewatiluagu megeiwa tan aban l\u00farudu lun taunigiruni sun le yubai haun g\u00fcrigia, lun lub\u00e1 gia \u00faal\u00e1 afosuruti lun lad\u00fcg\u00fcni le mabusienru lubai tan\u00e1gangien l\u00farudu;\nSub\u00fasewati gi\u00f1e luagu megeiwa lan lahimeidun um\u00e1dagua\u00fc lidan sun ubau;\nSub\u00fasewati luagu, sun lan fulasu le \u00e1undarubai tidaun Ubau Uarati r\u00fahamali hafi\u00f1e tuagu Garada to, mamai tichiga in\u00e9behabu hawagu id\u00fahe\u00f1u ful\u00e1surugu, ay\u00e1nuha luagu le yubai lun g\u00fcrigia, ru tugia me\n\u00faarani lun w\u00fcg\u00fcritabu w\u00fcri ubauwagu; afi\u00f1ewati luagu law\u00e1nsera lan me sun ubau lugundu hawiwanda me g\u00fcrigia lidan ib\u00e1gari richati;\nSub\u00fasewati luagu, sun lan ubau le \u00e1undarubai tidaun Ad\u00e1muri Lani Ubau Uarati ari\u00f1ega\u00f1a luagu \u00f1eibai lan in\u00e9behabu luagu le yubai lun g\u00fcrigia ad\u00fcgalai me lig\u00fandan:\nSub\u00fasewati luagu, dan \u00faara lan samina\u00fc sig\u00e9newali, lag\u00fanfuliruba daradu:\nadamuridagunt to\nTagumairag\u00fcdaru\ngarada to ayanuhabaun luagu le\nyubathaun g\u00fcrigia ubauwagu\nLun lub\u00e1 gia hasubudirag\u00fcd\u00fcni tila lun sun ubau, haun sun g\u00fcrigia. Aban g\u00e1rada \u00edchigutu adundehan\u00ed haun sun mutu lun lub\u00e1 gia inebe lan sun samina\u00fc le t\u00eddanbai, haucha wagia me lun taraud\u00fan tidan luban\nfurendei, haun furumieguar\u00fcg\u00fc dandu lidan hagaira ha asibihabal\u00fan kaisi lidan sun fulasu le aubai ter\u00e9reha.\nSamina\u00fc 1\nSun g\u00fcrigia nas\u00edruati yuti lun, lidan \u00faarani, lawiwandun\u00ed lib\u00e1gari kai le aubai lab\u00fasienra, gatu gi\u00f1e lanagun lungua buidu hadan l\u00edbegu.\nSamina\u00fc 2\nKa g\u00fcrigia, w\u00fcri, w\u00fcg\u00fcri, yuti lun lib\u00edhini sun buidu le t\u00eddanbai G\u00e1rada to, katai yebe, lin\u00e1sin\u00f1u, leweger\u00fan, lag\u00fccha, lafi\u00f1e, li\u00f1e\u00f1e, lis\u00e1minan luagu gumadi, l\u00fayeri lib\u00e1gari, lag\u00fcriahaun odi le auti lanagua\nlungua.\nSi\u00f1abai gi\u00f1e, \u00f1ei lan d\u00edsegua\u00fc luagu lig\u00e1buri samina\u00fc an\u00fcg\u00fcti ubafu bagaira ni luagu tig\u00e1buri l\u00farudu to agumairutu \u00f1ei, si\u00f1\u00e1 memebai gi\u00f1e \u00f1ei lan d\u00edsegua\u00fc luagu l\u00fayeri aruwaihan\u00ed arainiruti bagaira, dipeni\nyebe ligia luaigien amu.\nSamina\u00fc 3\nKa g\u00fcrigia yuti lun lab\u00e1garidun kai le aubai lab\u00fasienra, lun las\u00e1ri\u00f1ahan, ad\u00fcgalai me le ligundan in\u00e9bewa ligia me.\nSamina\u00fc 4\nUati lunti lamurid\u00fan ni lun lam\u00fadihan, lub\u00e1 am\u00fadihani luma lalugur\u00fan g\u00fcrigia kai id\u00e1muni, faini lumuti l\u00farudu.\nSamina\u00fc 5\nSi\u00f1ati basufurirag\u00fcd\u00fcn g\u00fcrigia, bar\u00fcg\u00fcda, bus\u00edganu, an\u00e1neiha lun \u00f1eigien bach\u00faraguai.\nSamina\u00fc 6\nKa g\u00fcrigia yuti lun, le \u00f1ei lumuti, lun in\u00e9bewa lan lau lum\u00e1gagun, lugundgu ka mutu amu lin\u00e1huri luai amu.\nSamina\u00fc 7\nSun mutu aban habu tig\u00edbugien l\u00farudu, ani yuti gi\u00f1e tun l\u00farudu tar\u00edhin hau. Yuti gi\u00f1e tun l\u00farudu, lidan \u00faarani, tererehan hau g\u00fcrigia ligibugien furumieguar\u00fcg\u00fc l\u00fayeri nabah\u00fcd\u00fcni.\nSamina\u00fc 8",
            "Image": "983a0bc86ba495bb8963afb66188b9be"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Yuti tun l\u00farudu tar\u00edhin lau g\u00fcrigia dan l\u00e9reregun\u00ed lik\u00e9sin, gounigitai me hawai l\u00e1ganigu.\nSamina\u00fc 9\nTan\u00e1gangien l\u00farudu, si\u00f1ati lasiadir\u00fan g\u00fcrigia, si\u00f1ati leb\u00e9lurun fur\u00edsun, si\u00f1\u00e1 labug\u00fan lagairagien.\nSamina\u00fc 10\nKa g\u00fcrigia yuti lun, lidan \u00faarani, lagamb\u00faniwa lig\u00edbugien gumadi lun lub\u00e1 gia lasubudiragun lungua, kalan yubai lun, luma le lunbail lad\u00fcugu\u00fcni tag\u00e1nagua l\u00farudu.\nSamina\u00fc 11\nYuti tun l\u00farudu t\u00edchigun ubafu lun ful\u00e9deiwati lun lay\u00e1nuhan luaugua lidan ag\u00faseruni.\nSi\u00f1abai lada\u00fcnrag\u00fcd\u00fcnibu gumadi anhain \u00faa lubai bid\u00farun tidan l\u00farudu. Si\u00f1abai gi\u00f1e bada\u00fcr\u00fcn luagu saragu dan luai le t\u00eddanbai l\u00farudu.\nSamina\u00fc 12\nUati lunti l\u00e1chachan liuma lidaun lib\u00e1gari amu ni lan\u00e1neihan haun lid\u00fahe\u00f1u, mad\u00e1rahan ligia me hag\u00e1radan amu, ua me\u00e1useraguti. Yuti gi\u00f1e tun l\u00farudu ter\u00e8\u00e9rehan laugien furumieguar\u00fcg\u00fc anhain as\u00fasereda\naban l\u00eddangien lam\u00edselu le.\nSamina\u00fc 13\nKa g\u00fcrigia yuti lun las\u00e1ri\u00f1ahan le \u00f1eihin lumuti lab\u00fasienra, wiwan ligia me lidan furumieguar\u00fcg\u00fc fulasu le auti lag\u00fandara.\nKa g\u00fcrigia yuti lun l\u00e1furidun lidangien furumieguar\u00fcg\u00fc fulasu, \u00edbini lagairagien, gir\u00edbuya ligia me lagairaun.\nSamina\u00fc 14\nDan lasigir\u00fan odi l\u00e1ibahaun furumieguar\u00fcg\u00fc g\u00fcrigia, yuti lun lar\u00edahan m\u00fa\u00f1ansu lidan furumieguar\u00fcg\u00fc ubau ani gatu gi\u00f1e lamu\u00f1ad\u00fan.\nSi\u00f1abai gi\u00f1e lada\u00fcnr\u00fcn amu\u00f1adahauti luagu furumieguar\u00fcg\u00fc duru anhain \u00fca lubai l\u00fayeri duru ligia tidan g\u00e1rada to agumairubaun t\u00famagien Ubau Uaratu.\nSamina\u00fc 15\nKa g\u00fcrigia yuti lun gagaira lan.\nSi\u00f1ati ber\u00e9deruni g\u00fcrigia luai gagaria lan, si\u00f1\u00e1 ber\u00e9deruni anhain busien lubai lasansiruni lagaira.\nSamina\u00fc 16\nSun w\u00fcg\u00fcri\u00f1a hama w\u00fcri\u00f1a dan busiengua\u00f1a lan haungua, yuti haun had\u00fcg\u00fcni hab\u00e1gari le auti hel\u00e9daguai, katai yebe han\u00e1si\u00f1un, hagaira labu hafi\u00f1e; wiwan hamai mesun le l\u00edchigunbai sibili, lag\u00e1nagua\nham\u00e1gualu ham\u00e1n, labu larigien h\u00edgiragun.\nAnhain h\u00ednsi\u00f1egua habai gadara-dunti\u00f1u haungua, gawarabai hasibilir\u00fan anha\u00f1a busien.\nUmari habu isanigu hagia lag\u00fcchaba\u00f1a ib\u00e1gari lidan furumieguar\u00fcg\u00fc ad\u00e1muri, ani yuti gi\u00f1e lun ad\u00e1muri labu uruwai l\u00e1unigiruni\u00f1a.\nSamina\u00fc 17\nYuti lun ka g\u00fcrigia larihin lau le l\u00e1nibai luma le h\u00e1nibai sungua luagu.\nSi\u00f1atiber\u00e9deruni g\u00fcrigia luai le l\u00e1nibai kaisi luai le yubai lun.\nSamina\u00fc 18\nSun g\u00fcrigia yuti haun has\u00e1minarun le aut\u00ed hab\u00fasienra, lun had\u00fcg\u00fcni le l\u00edchigun haritagun haun, subudig\u00fcda hamai me hafi\u00f1e lun ubau; gawarati gi\u00f1e hasansiruni kaisi hagumairag\u00fcduni, \u00e1nha\u00f1a busien.\nSamina\u00fc 19\nYuti lun ka g\u00fcrigia lar\u00ed\u00f1eguni lub\u00e1liti lidan adamuridaguni bidaudu lamanichag\u00fcd\u00fcniwa, gawara ligia lad\u00fcg\u00fcn ak\u00fatihani, libihin, ari\u00f1ahan\u00ed, subudig\u00fcdalai tidangien furumieguar\u00fcg\u00fc gasibu, um\u00e1lali tuma\ngar\u00fcdia.\nSamina\u00fc 20\nSun g\u00fcrigia yuti haun hadamuridagun hama ha \u00famati hab\u00fasienra kaisi haundaruh tidaun furumieguar\u00fcg\u00fc ad\u00e1muri s\u00fa\u00f1eitu.",
            "Image": "6e0ddbbfc2458c7fb43d4594163979ad"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Si\u00f1ati baf\u00f3surun g\u00fcrigia lun leb\u00e9lurun tidaun aban ad\u00e1muri.\nSamina\u00fc 21\nYuti lun ka g\u00fcrigia hab\u00faduhan l\u00edlana lagaira luagu haucha ligia me luaugua lun leb\u00e9lurun lidaun gumadi.\nSun g\u00fcrigia yuti haun, lidan \u00faarani, hab\u00edhin wad\u00e1gimanu luma le arruwaihabai hagaira.\nLe ligundan ubau ligia lag\u00fcchabai ubafu lani gumadi; igundani le, arih\u00faati dan \u00f1ei lan asuesihani le lig\u00edaguti, kaisi dan \u00f1ei lan ab\u00faduhani lidan lar\u00faman.\nSamina\u00fc 22\nKa g\u00fcrigia kai l\u00edlana fulasu, yuti lun libihin sun l\u00fayeri idemuai-seinsu, ib\u00e1gari, an\u00edchigudandu h\u00e1magien l\u00edlana lagaira kaisi las\u00farunigien, lun lub\u00e1 gia lasandiragun lungua kai aban g\u00fcrigia ser\u00edwiti.\nSamina\u00fc 23\nKa g\u00fcrigia yuti lun lidan \u00faarani, libihin aban wad\u00e1gimanu, lun lar\u00edahan wadagimanu leh\u00ednsi\u00f1eti lun, kai gubair\u00fcg\u00fc libihin idemuai dan may\u00e1bun lan.\nYuti lun ka g\u00fcrigia, lidan \u00faarani, libihin aban meme fayei luagu aban meme l\u00fayeri wad\u00e1gimanu.\nYuti lun ka g\u00fcrigia awadigimariduti, libihin fayei lun gawarabai lan law\u00edwandun habu l\u00e1nigu, ibiha ligia me, anhain em\u00e9geira, amu idemuai lumagien uruwai.\nYuti sun g\u00fcrigia had\u00fcg\u00fcn aban ad\u00e1muri len\u00e9bese wad\u00e1gimanu, bel\u00fa hagia me tidaun, lun lub\u00e1 gia haunigirun\u00ed le yubai haun.\nSamina\u00fc 24\nSun g\u00fcrigia yuti haun, hem\u00e9ragun larigien somu dan wad\u00e1gimanu, lun has\u00e1ri\u00f1ahan dan mawadigimaridun ham\u00e1n, kaisi tafayeir\u00fan has\u00e1ri\u00f1ahan haun.\nSamina\u00fc 25\nKa g\u00fcrigia yuti lun lamn\u00fag\u00fcn aban l\u00fayeri ib\u00e1gari richati, lun lub\u00e1 gia gawara lan ladairun atuadini, araini, aigini, da\u00fcgua\u00fc, muna, lafa\u00e1yeirun sur\u00fasia luma furumieguar\u00fcg\u00fc megeigua\u00fc haun l\u00e1nigu. Yuti gi\u00f1e\nlun, libihin idemuai dan may\u00e1bun lan, dan las\u00e1ndirun, dan lasi\u00f1arag\u00fan lungua, dan hilaru, l\u00famari, dan lawaiyadun, kai gubair\u00fcg\u00fc furumieguar\u00fcg\u00fc idemuai dan mama lan ligia \u00edchiga \u00fcma lun leferidirun\u00ed l\u00e9buna\nlib\u00e1gari.\nYuti haun dagainati\u00f1u habu ir\u00e1h\u00fc\u00f1\u00fc lun letenir\u00fan haun, lau du\u00e1ri. Sun ir\u00e1h\u00fc\u00f1\u00fc ha nas\u00edruati\u00f1u lidan odi b\u00e1rugudi luai sinbili, yuti haun hauniguir\u00fan lidan aban.\nSamina\u00fc 26\nSun g\u00fcurigia yuti haun habihin furendei. Anha\u00f1a at\u00fariaha tidan luban furumieti furendei, mafayeir\u00faba\u00f1a ni aban g\u00e1wan\u00fc. Yuti lun uruwai laturiag\u00fcd\u00fcni\u00f1a g\u00fcrigia tidabn luban furumieti furuendei. Aturiahan\u00ed\ntidan luban segandi furendei aban memebai lila haun sun mutu. Liabin ti eb\u00e9luruni tidaun luban furundei i\u00f1uti, hafu lauchun g\u00fcrigia luaugua.\nSun furendei mosu tar\u00edahan tah\u00edmeidun lusan g\u00fcrigia, ru ligia in\u00e9behabu luagu sun le yubai haun l\u00edlana fulasu; luy\u00e9ri furendei le lunbai libihini g\u00fcrigia gatu gi\u00f1e l\u00edchigun samina\u00fc lun \u00f1eibai lan guf\u00faranda\u00fc,\nawandahani labu um\u00e1dagua\u00fc hadan sun mutu, itarar\u00fcg\u00fcbai gawara lan law\u00e1ndahani labu um\u00e1dagua\u00fc hadan sun mutu, itarar\u00fcg\u00fcbai gawara lan law\u00e1nserun tu\u00e1digimari Ubau Uaratu, lun lub\u00e1 gia \u00f1ei meme lan\ndarangila\u00fc ubauwagu.\nYuti haun ag\u00fcburigu hasuesihan\u00ed luy\u00e9ri furendei le lunbai habihini hasanigu.\nSamina\u00fc 27\nYuti lun ka g\u00fcrigia l\u00e1undarun lidaun lechun lagaira, le auti lab\u00fasienra, lun lay\u00fasurun l\u00eddangien had\u00ed\u00f1eburi, ideha ligia me lun lawanserun lagaira.\nKa g\u00fcrigia yuti lun taunigir\u00fan lid\u00ed\u00f1eburikai hamuga: gar\u00fadia, ak\u00fatihani, f\u00e9indiraer\u00e9reha tugia me l\u00farudu laugien.\nSamina\u00fc 28\nKa g\u00fcrigia yuti lun lauchun, lun \u00f1eibai lan aban \u00fcrud\u00fani lun giarabai lan lag\u00famairun sun samina\u00fc le t\u00eddanbai G\u00e1rada to.\nSamina\u00fc 29\nSun g\u00fcrigia anihain lunti lad\u00fcg\u00fcni luagu lagaira, mamai \u00f1ei lag\u00fcriahauwa, \u00f1ei tah\u00edmeida lusan.\nSun g\u00fcrigia mosu in\u00e9bebaun tan l\u00farudu lun, lad\u00fcga tugiar\u00fcg\u00fc\u00f1aun lan ariha lau le yubai haun amu, tugia aunigirubalin ibagari ful\u00e1srugu, ru tugia bu\u00eddumei lun baw\u00edwandun tidan aban ad\u00e1muri \u00faaratu.\nMauwebudunbai sun samina\u00fc le t\u00eddanbaun G\u00e1rada to, anhawa mag\u00fanfulirun lau tub\u00e1liti Ubau Uaratu.",
            "Image": "45ef0b1081c7a63248b3f7ed545cd288"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Samina\u00fc 30\nUati ni aban samina\u00fc tidan g\u00e1rada to lun hamuga l\u00edchigun ubafu lun furumieguar\u00fcg\u00fc (kai ham\u00faga g\u00fcrigia, ad\u00e1muri, uruwai) lun gawarabai lan lad\u00fcg\u00fcn somu katai bar\u00fanati luagun tub\u00e1liti g\u00e1arada to.",
            "Image": "fdb95134109cb7e2262f19b65c4b6408"
        }
    }
}

{
    "MetaData": {
        "Author": null,
        "Creation_Date": 1581471115,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "66fa3ca405b445d7a1566ff901973403",
            "Index": 0,
            "Label": "1",
            "Size": [
                595.0,
                842.0
            ],
            "Text": "КИЖИНИҢ ЭРГЕЛЕРИНИҢ БҮГҮ-НИИТИ УГУУЛГАЗЫ\n1948 чылдың декабрь 10-да Чиңгине Ассамблеяның 217 А (III) резолюциязы-биле\nхүлээп лдынган болгаш чарлаттынган\nКИИРИЛДЕ\nКижи төрелгетен аймааның бүгү кежигүннериниң кижи мөзүзүн, оларның дең\nболгаш казып болбас эргелерин хүлээп көөрү хосталганың, чөптүг чоруктуң база\nбүгү-ниити тайбыңның үндезини болурун кичээнгейге албышаан; база\nкижиниң эргелеринге тоомча чок болгаш көөр хөөн чок чоруктуң кижи\nтөрелгетенниң сагыжын аартып дүвүреткен дерзии үүлгедиглерге чедиргенин\nбаза кижилер сөстүң болгаш үзелдерниң хосталгазынга эргелиг, коргуушкун\nболгаш түрегделден хостуг делегейни тургузары кижилерниң бедик чүткүлү\nкылдыр чарлаттынганын кичээнгейге албышаан; база\nкижиниң эргелери хоойлуга кижи ужур-дүрүм чок чагыргага болгаш дарлалгага\nудур сөөлгү арга кылдыр тура халыышкын ажыглаар ужурга таварышпас кылдыр\nкамгалаттынган турарының эргежок чугулазын кичээнгейге албышаан; база\nчоннар аразынга эп-найыралдыг харылзааларның сайзыралын деткиириниң\nэргежок чугулазын кичээнгейге албышаан; база\nКаттышкан Нацияларның чоннарының кижиниң кол эргелеринге, кижи мөзүзүнге\nболгаш үнезинге база эр болгаш херээжен кижилерниң дең эргелиинге бүзүрелин\nУставта бадыткаанын база улам хостуг байдалга социал депшилгени болгаш\nамыдыралдың байдалдарын экижидерин деткиирин шиитпирлээнин кичээнгейге"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "79e4d4b0840fd065d9b9a73a75c69b78",
            "Index": 1,
            "Label": "2",
            "Size": [
                595.0,
                842.0
            ],
            "Text": "албышаан; база\nкежигүн-күрүнелерниң Каттышкан Нациялар Организациязы-биле кады\nажылдавышаан, кижиниң эргелерин болгаш кол хосталгаларын бүгүдениң\nхүндүлээрин база сагыырын чедип алырынга деткимче бээрин хүлээнгенин\nкичээнгейге албышаан; база\nбо эргелерниң болгаш хосталгаларның характерин бүгүдениң угаап билири ол\nхүлээлгени долузу-биле күүседиринге улуг ужур-дузалыг болурун кичээнгейге\nалбышаан,\nЧиңгине Ассамблея\nКижиниң эргелериниң бо бүгү-ниити угуулгазын бүгү чоннарның болгаш\nкүрүнелерниң күүседир дээш кызыдар ужурлуг база кижи бүрүзү болгаш\nниитилелдиң орган бүрүзү ук Угуулганы доктаамал кичээнгейге албышаан,\nчырыдылга болгаш өөредилге аргалары-биле ук эргелер биле хосталгаларны\nхүндүлээрин деткиир, национал болгаш улустар аразының депшилгелиг\nхемчеглерин ажыглап тургаш, Организацияның кежигүнү күрүнелериниң база ол\nкүрүнелерниң юрисдикциязында турар девискээрлерниң чоннарының аразынга\nоларны бүгүдениң хүлээп көөрүн база үре-түңнелдиг боттанырын деткииринче\nугланган сорулга кылдыр чарлап тур.\n1 чүүл\nБүгү кижилер хостуг база мөзүзү болгаш эргелери дең кылдыр төрүттүнер.\nОларга угаансарыыл болгаш арын-нүүр бердинген болур болгаш олар бот-\nботтарынга акы-дуңмалышкы хамаарылганы көргүзер ужурлуг."
        },
        "2": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "a027505bb373bbf27ff5f083dfb7ee2d",
            "Index": 2,
            "Label": "3",
            "Size": [
                595.0,
                842.0
            ],
            "Text": "2 чүүл\nКижи бүрүзү ук Угуулгада чарлаттынган бүгү эргелерге болгаш хосталгаларга\nязы-сөөгү, кежиниң өңү, эр-херээжени, дылы, чүдүлгези, политиктиг болгаш өске-\nдаа үзелдери, национал болгаш социал ызыгууру, өнчү-хөреңгизи, аңгы болгаш\nөске-даа байдалдардан хамаан чокка эргелиг.\nОон аңгыда, кижини ооң хамааржып турары күрүнениң азы девискээрниң\nполитиктиг, хоойлу-дүрүм азы чоннар аразында статузун, ук девискээрниң\nхамаарышпазын, өскелерниң харагалзалында турарын, бот-башкарылга чок азы\nбот-догуннаашкынында кандыг-бир кызыгаарлыг бооп турарын барымдаалап\nылгаар чорук турбас ужурлуг.\n3 чүүл\nКижи бүрүзү амыдырап-чурттаар, хостуг болур болгаш дээп болбас эргелиг.\n4 чүүл\nКым-даа кулданыгга азы хостуг эвес байдалга туттунмас ужурлуг; кулданыгның\nболгаш кул садарының бүгү хевирлери хоруглуг.\n5 чүүл\nКым-даа эрии-шаажыга азы каржы, кижизиг эвес азы ооң кижи мөзүзүн\nдорамчылаан аажылалга болгаш шииткелге таварышпас ужурлуг.\n6 чүүл\nКижи бүрүзү каяа-даа чорааш, ооң тускай субъект эргелиин хүлээп көөрүнге"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "37bf91fe43313e38717c175118a21a99",
            "Index": 3,
            "Label": "4",
            "Size": [
                595.0,
                842.0
            ],
            "Text": "эргелиг.\n7 чүүл\nБүгү кижилер хоойлу мурнунга дең эргелиг база хоойлуга кандыг-даа ылгал\nчокка, дең камгаладыр эргелиг. Бүгү кижилер ук Угуулганы хажыдып турар ылгай\nкөрүүшкүнден база ындыг ылгай көрүүшкүннү кылырынче күткүлгеден дең\nкамгаладыр эргелиг.\n8 чүүл\nКижи бүрүзү конституция азы хоойлу езугаар көрдүнген кол эргелери\nхажыттынган таварылгаларда долу эргелиг национал шүүгүнүң ооң эргелерин\nкатап үре-түңнелдиг тургузуп бээринге эргелиг.\n9 чүүл\nКым-даа барымдаа чок хоругдалга, тудуп хоругдаашкынга азы ойладыышкынга\nтаварышпас ужурлуг.\n10 чүүл\nКижи бүрүзү ооң эргелерин болгаш хүлээлгелерин тодарадып бээринге база аңаа\nонааштырып турар кем-херек буруудадыышкынының барымдаалыын\nтодарадырынга база ооң херээн хамаарышпас болгаш тала тыртпас шүүгүнүң\nажык болгаш чөптүг чоруктуң бүгү негелделерин сагывышаан, сайгарып\nкөөрүнге эргелиг.\n11 чүүл"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "aa2bb9a4842f79b3f7085a8cd515233b",
            "Index": 4,
            "Label": "5",
            "Size": [
                595.0,
                842.0
            ],
            "Text": "Кем-херек үүлгеткен деп буруудаттырып турар кижи бүрүзү камгалалдың бүгү\nаргаларын хандырып берип турар ажык шүүгү сайгарылгазынга ооң буруулуу\nхоойлу езугаар тодараттынмаан шаанда буруу чок деп санадыр эргелиг.\nКым-даа болуп турган үезинде национал хоойлулар азы чоннар аразының хоойлу-\nдүрүмү-биле кем-херек үүлгедиишкини болбайн турган кандыг-бир\nкылдыныглардан азы чүнү-даа кылбаанындан үнген үүлгедиг дээш шииттирбес\nужурлуг. Ол ышкаш үүлгедигниң болган үезинде берип болур турган кеземчеден\nаар кеземче бээри болдунмас.\n12 чүүл\nКым-даа ооң амы-хууда болгаш өг-бүле чуртталгазынче туразында\nхолгаарлаашкынга, бажың-балгадынга дээп болбазынга, чагаалажыышкынының\nчажыт чоруунга азы ат-алдары болгаш репутациязынга шоглаашкынга\nтаварышпас ужурлуг. Кижи бүрүзү хоойлуга ындыг холгаарлаашкын азы\nшоглаашкыннардан камгаладыр эргелиг.\n13 чүүл\nКижи бүрүзү кайы-бир күрүнениң кызыгаарының иштинге хостуг чоруур болгаш\nбодунга чурттаар черни шилип алыр эргелиг.\nКижи бүрүзү кандыг-даа чурттан, ооң иштинде бодунуң чуртундан база үнүп\nчоруур база бодунуң чуртунче ээп кээр эргелиг.\n14 чүүл\nКижи бүрүзү истеп сүрүүшкүнден хоргадалды өске чурттардан дилээр база ол"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "b2fd3a8dbbf5d929321c3a60858b7138",
            "Index": 5,
            "Label": "6",
            "Size": [
                595.0,
                842.0
            ],
            "Text": "хоргадалды ажыглаар эргелиг.\nБо эрге политиктиг эвес үүлгедиг азы Каттышкан Нациялар Организациязының\nсорулга болгаш принциптеринге удурланышкак кылдыныглар дээш истеп сүрүп\nтурар таварылгада ажыглаттынмас.\n15 чүүл\nКижи бүрүзү хамааты болур эргелиг.\nКым-даа хамааты эргезинден азы хамааты эргезин солуур эргезинден үндезин\nчокка казытпас ужурлуг.\n16 чүүл\nНазы четкен эр болгаш херээжен кижилер язы-сөөк, националы азы чүдүлгезиниң\nаайыбиле кандыг-даа кызыгаарлаашкын чокка өгленип, бодунуң өг-бүлезин\nтургузар эргелиг. Олар бадыланышканынга хамаарыштыр, бадылалдыг турган\nүезинде база ону күш чок деп санаан үезинде дең эргелерни ажыглаар.\nБадылажыышкын чүгле өгленчип турар ийи таланың хостуг болгаш бүрүн\nдугуржулгазыбиле бооп болур.\nӨг-бүле ниитилелдиң чайгаар болгаш үндезин үүрү болур база ниитилел биле\nкүрүнениң талазындан камгаладыр эргелиг.\n17 чүүл\nКижи бүрүзү өнчү-хөреңгизин чааскаан-даа, өскелер-биле кады-даа эдилээр\nэргелиг."
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "d684e87048f6e55eb4aa7e053ee48406",
            "Index": 6,
            "Label": "7",
            "Size": [
                595.0,
                842.0
            ],
            "Text": "Кым-даа өнчү-хөреңгизин үндезин чокка хавыртпас ужурлуг.\n18 чүүл\nКижи бүрүзү бодалдың, арын-нүүрнүң болгаш чүдүлгениң хосталгазынга эргелиг;\nбо эргеге бодунуң чүдүлгезин азы үзелдерин өскертириниң хосталгазы база\nбодунуң чүдүлгезин азы үзелдерин чааскаан-даа, өскелер-биле кады-даа хөйге\nазы аңгы кылдынган өөредилге, мөргүл база шажынчы болгаш ритуалдыг\nезулалдар дамчыштыр нептередириниң хосталгазы хамааржып турар.\n19 чүүл\nКижи бүрүзү үзелдерниң база оларны хостуг илередириниң хосталгазынга\nэргелиг; бо эргеге бодунуң үзелдеринге моондак чокка бүзүреп сагыыр база\nкүрүне кызыгаарларындан хамаан чокка база кандыг-даа арга-биле информация\nболгаш идеяларны дилээр, алыр база тарадыр хосталга хамааржып турар.\n20 чүүл\nКижи бүрүзү тайбың чыыш болгаш каттыжыышкыннарның хосталгазынга\nэргелиг.\nКым-даа кайы-бир каттыжыышкынга киреринге чыгатпас ужурлуг.\n21 чүүл\nКижи бүрүзү бодунуң чуртунуң удуртулгазынга боду дорт азы хостуг ёзу-биле\nсоңгуттурган төлээлекчилерни дамчыштыр киржир эргелиг.\nКижи бүрүзү бодунуң чуртунга күрүне албанынга дең кирер эргелиг."
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "692a4db9950cfd020c74932399f1cd69",
            "Index": 7,
            "Label": "8",
            "Size": [
                595.0,
                842.0
            ],
            "Text": "Чоннуң күзел-соруу чазактың эрге-чагыргазының үндезини болур ужурлуг; бо\nкүзелсорук албан ниити болгаш дең чажыт бадылаашкын аргазы-биле азы\nсоңгуурунуң хосталгазын хандырып турар дең чергелиг өске хевирлер дузазы-\nбиле эрткен болгаш хажыдыышкын кылдынмаан өйлеп-өйлеп болур\nсоңгулдаларга илереп кээр ужурлуг.\n22 чүүл\nКижи бүрүзү ниитилелдиң кежигүнү болганда, национал күжениг болгаш чоннар\nаразында кады ажылдажылганың ачызында күрүне бүрүзүнүң курлавырлары\nболгаш тургузуунга дүүштүр кижи мөзүзүн баксыратпайн тударынга база\nэкономика, социал болгаш культура адырларынга хостуг сайзыраарынга эргежок\nчугула социал хандырылга алырынга база эргелери боттанган турарынга\nэргелиг.\n23 чүүл\nКижи бүрүзү ажылдаар, ажылды хостуг шилип алыр, ажылдаар байдалының\nчөптүг болгаш таарымчалыг болурунга база ажыл чок чоруктан камгалалга\nэргелиг.\nКижи бүрүзү кандыг-даа ылгай көрүүшкүн чокка дең ажыл дээш дең төлевир\nалыр эргелиг.\nАжылдап турар кижи бүрүзү бодунуң болгаш өг-бүлезиниң кижи мөзүзүнге\nтөлептиг амыдыралды тудар чөптүг болгаш сеткилди хандырып турар база херек\nапарганда социал хандырылганың өске хевирлеринден немелделиг төлевирни\nалыр эргелиг."
        },
        "8": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "62d9c8923016a5fdcf3a3fef30b5dd66",
            "Index": 8,
            "Label": "9",
            "Size": [
                595.0,
                842.0
            ],
            "Text": "Кижи бүрүзү бодунуң эргелерин камгалаары-биле профессионалдыг эвилелдер\nтургузар база профессионалдыг эвилелдерге кирер эргелиг.\n24 чүүл\nКижи бүрүзү дыштанылгага база хостуг үеге эргелиг, ооң иштинде ажыл хүнүн\nшын кызыгаарлаарынга база өйлеп-өйлеп бээр төлевирлиг шөлээге эргелиг.\n25 чүүл\nКижи бүрүзү амыдыралдың, ооң иштинде аъш-чемниң, идик-хептиң, чурттаар\nорансаваның, эмчи ажаалгазының база эргежок чугула социал хандырылганың\nооң бодунуң болгаш өг-бүлезиниң кадыкшылын баксыратпайн тударынга база\nчаагай байдалын хандырарынга четчир деңнелдиг болурунга эргелиг база ажыл\nчок артканда, аараанда, инвалид апарганда, дулгуяк калганда, назылап\nкыраанда азы оон хамаарышпас байдалдарда амыдыраар аргаларын чидиргенде,\nхандырылга алыр эргелиг.\nИе болуру болгаш чаш назын тускай ажаал-тежээл болгаш дуза алырынга эргени\nберип турар. Бүгү уруглар, өг-бүлеге азы сурас төрүттүнгенинден хамаан чокка,\nдөмей социал камгалалды алыр ужурлуг.\n26 чүүл\nКижи бүрүзү өөренир эргелиг. Өөредилге бети дизе эге болгаш ниити\nөөредилгеге хамаарыштыр халас болур ужурлуг. Эге өөредилге албан болур\nужурлуг. Техниктиг болгаш профессионалдыг өөредилге бүгүдеге белен\nчедингир болур ужурлуг база дээди өөредилге кижи бүрүзүнүң салымныының\nаайы-биле бүгүдеге бир дөмей чедингир болур ужурлуг."
        },
        "9": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "cc4d75bd894c5392c5b0c995969c27a1",
            "Index": 9,
            "Label": "10",
            "Size": [
                595.0,
                842.0
            ],
            "Text": "Эртем-билиг кижиниң долу сайзыралынче болгаш кижиниң эргелеринге база\nхосталгаларынга хүндүткелди бедидеринче угланган болур ужурлуг. Эртем-\nбилиг бүгү чоннарның, сөөк-язы база шажын бөлүктериниң бот-боттарын\nбилчиринге, өскелерниң бодалдарын, чүдүлге-сүзүглелдерин хүлээп билиринге,\nэп-найыралдыг чорукка база Каттышкан Нациялар Организациязының тайбыңны\nдеткээн ажыл-чорудулгазынга деткимчени бээр ужурлуг.\nАда-ие улус боттарының назы четпээн уругларының өөредилгезиниң хевирин\nчугулалап шилиир эргелиг.\n27 чүүл\nКижи бүрүзү ниитилелдиң культура амыдыралынга хостуг киржир, уран чүүлден\nтаалал алыр, эртем депшилгезинге киржир болгаш ооң кежиктерин ажыглаар\nэргелиг.\nКижи бүрүзү автору бооп турары эртем, чогаал болгаш уран чүүл ажылдарының\nтүңнели болур моральдыг болгаш материалдыг эрге-ажыы камгалаттынган\nтурарынга эргелиг.\n28 чүүл\nКижи бүрүзү ук Угуулгада айыттынган эргелер болгаш хосталгаларны долузу-\nбиле хандырып турар социал болгаш улустар аразының корум-чурумунга эргелиг.\n29 чүүл\nКижи бүрүзү ооң хостуг болгаш долу сайзыралын хандырып болур ниитилелдиң\nмурнунга хүлээлгелерлиг."
        },
        "10": {
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Image": "12290cb6e5263ffb7d08a03d05336773",
            "Index": 10,
            "Label": "11",
            "Size": [
                595.0,
                842.0
            ],
            "Text": "Кижи бүрүзү бодунуң эргелерин болгаш хосталгаларын боттандырып тургаш,\nхоойлу ёзугаар өске кижилерниң эргелери биле хосталгаларын болур-чогууру-\nбиле хүлээп көөрүн база хүндүлээрин хандырар база демократтыг ниитилелге\nмөзү-шынарның чөптүг негелделерин, хөй-ниити чурумун болгаш ниити чаагай\nбайдалды хандырар сорулга-биле тодараттынган чүгле ындыг\nкызыгаарлаашкыннарга таваржыр ужурлуг.\nОл эргелерниң болгаш хосталгаларның боттандырыышкыны кандыг-даа\nтаварылгада Каттышкан Нациялар Организациязының сорулга болгаш\nпринциптеринге удурланышкак болбас ужурлуг.\n30 чүүл\nУк Угуулгада чүү-даа чүве кайы-бир күрүнеге, бөлүкке азы тус кижилерге ук\nУгуулгада айыттынган эргелер болгаш хосталгаларны узуткаарынче угланган\nажылдар чорударынга азы кылдыныглар кылырынга эрге берип турар деп\nтайылбырлаттынып болбас."
        }
    }
}

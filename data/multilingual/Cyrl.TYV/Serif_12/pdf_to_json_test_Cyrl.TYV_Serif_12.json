{
    "MetaData": {
        "Author": null,
        "Creation_Date": 1581471214,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "e307e549cec5b682c0aaea7f1d9cf727",
            "Index": 0,
            "Label": "1",
            "Size": [
                595.0,
                842.0
            ],
            "Text": "КИЖИНИҢ ЭРГЕЛЕРИНИҢ БҮГҮ-НИИТИ УГУУЛГАЗЫ\n1948 чылдың декабрь 10-да Чиңгине Ассамблеяның 217 А (III) резолюциязы-биле хүлээп лдынган болгаш\nчарлаттынган\nКИИРИЛДЕ\nКижи төрелгетен аймааның бүгү кежигүннериниң кижи мөзүзүн, оларның дең болгаш казып болбас\nэргелерин хүлээп көөрү хосталганың, чөптүг чоруктуң база бүгү-ниити тайбыңның үндезини болурун\nкичээнгейге албышаан; база\nкижиниң эргелеринге тоомча чок болгаш көөр хөөн чок чоруктуң кижи төрелгетенниң сагыжын аартып\nдүвүреткен дерзии үүлгедиглерге чедиргенин база кижилер сөстүң болгаш үзелдерниң хосталгазынга\nэргелиг, коргуушкун болгаш түрегделден хостуг делегейни тургузары кижилерниң бедик чүткүлү кылдыр\nчарлаттынганын кичээнгейге албышаан; база\nкижиниң эргелери хоойлуга кижи ужур-дүрүм чок чагыргага болгаш дарлалгага удур сөөлгү арга кылдыр\nтура халыышкын ажыглаар ужурга таварышпас кылдыр камгалаттынган турарының эргежок чугулазын\nкичээнгейге албышаан; база\nчоннар аразынга эп-найыралдыг харылзааларның сайзыралын деткиириниң эргежок чугулазын\nкичээнгейге албышаан; база\nКаттышкан Нацияларның чоннарының кижиниң кол эргелеринге, кижи мөзүзүнге болгаш үнезинге база\nэр болгаш херээжен кижилерниң дең эргелиинге бүзүрелин Уставта бадыткаанын база улам хостуг\nбайдалга социал депшилгени болгаш амыдыралдың байдалдарын экижидерин деткиирин шиитпирлээнин\nкичээнгейге албышаан; база\nкежигүн-күрүнелерниң Каттышкан Нациялар Организациязы-биле кады ажылдавышаан, кижиниң\nэргелерин болгаш кол хосталгаларын бүгүдениң хүндүлээрин база сагыырын чедип алырынга деткимче\nбээрин хүлээнгенин кичээнгейге албышаан; база\nбо эргелерниң болгаш хосталгаларның характерин бүгүдениң угаап билири ол хүлээлгени долузу-биле\nкүүседиринге улуг ужур-дузалыг болурун кичээнгейге албышаан,\nЧиңгине Ассамблея\nКижиниң эргелериниң бо бүгү-ниити угуулгазын бүгү чоннарның болгаш күрүнелерниң күүседир дээш\nкызыдар ужурлуг база кижи бүрүзү болгаш ниитилелдиң орган бүрүзү ук Угуулганы доктаамал\nкичээнгейге албышаан, чырыдылга болгаш өөредилге аргалары-биле ук эргелер биле хосталгаларны\nхүндүлээрин деткиир, национал болгаш улустар аразының депшилгелиг хемчеглерин ажыглап тургаш,\nОрганизацияның кежигүнү күрүнелериниң база ол күрүнелерниң юрисдикциязында турар\nдевискээрлерниң чоннарының аразынга оларны бүгүдениң хүлээп көөрүн база үре-түңнелдиг боттанырын\nдеткииринче угланган сорулга кылдыр чарлап тур.\n1 чүүл\nБүгү кижилер хостуг база мөзүзү болгаш эргелери дең кылдыр төрүттүнер. Оларга угаансарыыл болгаш\nарын-нүүр бердинген болур болгаш олар бот-боттарынга акы-дуңмалышкы хамаарылганы көргүзер\nужурлуг.\n2 чүүл\nКижи бүрүзү ук Угуулгада чарлаттынган бүгү эргелерге болгаш хосталгаларга язы-сөөгү, кежиниң өңү, эр-\nхерээжени, дылы, чүдүлгези, политиктиг болгаш өске-даа үзелдери, национал болгаш социал ызыгууру,\nөнчү-хөреңгизи, аңгы болгаш өске-даа байдалдардан хамаан чокка эргелиг.\nОон аңгыда, кижини ооң хамааржып турары күрүнениң азы девискээрниң политиктиг, хоойлу-дүрүм азы\nчоннар аразында статузун, ук девискээрниң хамаарышпазын, өскелерниң харагалзалында турарын, бот-\nбашкарылга чок азы бот-догуннаашкынында кандыг-бир кызыгаарлыг бооп турарын барымдаалап ылгаар\nчорук турбас ужурлуг.\n3 чүүл\nКижи бүрүзү амыдырап-чурттаар, хостуг болур болгаш дээп болбас эргелиг.\n4 чүүл\nКым-даа кулданыгга азы хостуг эвес байдалга туттунмас ужурлуг; кулданыгның болгаш кул садарының\nбүгү хевирлери хоруглуг.\n5 чүүл\nКым-даа эрии-шаажыга азы каржы, кижизиг эвес азы ооң кижи мөзүзүн дорамчылаан аажылалга болгаш"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "22f3ffdb3650d234c67440c84a841ec5",
            "Index": 1,
            "Label": "2",
            "Size": [
                595.0,
                842.0
            ],
            "Text": "шииткелге таварышпас ужурлуг.\n6 чүүл\nКижи бүрүзү каяа-даа чорааш, ооң тускай субъект эргелиин хүлээп көөрүнге эргелиг.\n7 чүүл\nБүгү кижилер хоойлу мурнунга дең эргелиг база хоойлуга кандыг-даа ылгал чокка, дең камгаладыр\nэргелиг. Бүгү кижилер ук Угуулганы хажыдып турар ылгай көрүүшкүнден база ындыг ылгай көрүүшкүннү\nкылырынче күткүлгеден дең камгаладыр эргелиг.\n8 чүүл\nКижи бүрүзү конституция азы хоойлу езугаар көрдүнген кол эргелери хажыттынган таварылгаларда долу\nэргелиг национал шүүгүнүң ооң эргелерин катап үре-түңнелдиг тургузуп бээринге эргелиг.\n9 чүүл\nКым-даа барымдаа чок хоругдалга, тудуп хоругдаашкынга азы ойладыышкынга таварышпас ужурлуг.\n10 чүүл\nКижи бүрүзү ооң эргелерин болгаш хүлээлгелерин тодарадып бээринге база аңаа онааштырып турар кем-\nхерек буруудадыышкынының барымдаалыын тодарадырынга база ооң херээн хамаарышпас болгаш тала\nтыртпас шүүгүнүң ажык болгаш чөптүг чоруктуң бүгү негелделерин сагывышаан, сайгарып көөрүнге\nэргелиг.\n11 чүүл\nКем-херек үүлгеткен деп буруудаттырып турар кижи бүрүзү камгалалдың бүгү аргаларын хандырып берип\nтурар ажык шүүгү сайгарылгазынга ооң буруулуу хоойлу езугаар тодараттынмаан шаанда буруу чок деп\nсанадыр эргелиг.\nКым-даа болуп турган үезинде национал хоойлулар азы чоннар аразының хоойлу-дүрүмү-биле кем-херек\nүүлгедиишкини болбайн турган кандыг-бир кылдыныглардан азы чүнү-даа кылбаанындан үнген үүлгедиг\nдээш шииттирбес ужурлуг. Ол ышкаш үүлгедигниң болган үезинде берип болур турган кеземчеден аар\nкеземче бээри болдунмас.\n12 чүүл\nКым-даа ооң амы-хууда болгаш өг-бүле чуртталгазынче туразында холгаарлаашкынга, бажың-балгадынга\nдээп болбазынга, чагаалажыышкынының чажыт чоруунга азы ат-алдары болгаш репутациязынга\nшоглаашкынга таварышпас ужурлуг. Кижи бүрүзү хоойлуга ындыг холгаарлаашкын азы\nшоглаашкыннардан камгаладыр эргелиг.\n13 чүүл\nКижи бүрүзү кайы-бир күрүнениң кызыгаарының иштинге хостуг чоруур болгаш бодунга чурттаар черни\nшилип алыр эргелиг.\nКижи бүрүзү кандыг-даа чурттан, ооң иштинде бодунуң чуртундан база үнүп чоруур база бодунуң\nчуртунче ээп кээр эргелиг.\n14 чүүл\nКижи бүрүзү истеп сүрүүшкүнден хоргадалды өске чурттардан дилээр база ол хоргадалды ажыглаар\nэргелиг.\nБо эрге политиктиг эвес үүлгедиг азы Каттышкан Нациялар Организациязының сорулга болгаш\nпринциптеринге удурланышкак кылдыныглар дээш истеп сүрүп турар таварылгада ажыглаттынмас.\n15 чүүл\nКижи бүрүзү хамааты болур эргелиг.\nКым-даа хамааты эргезинден азы хамааты эргезин солуур эргезинден үндезин чокка казытпас ужурлуг.\n16 чүүл\nНазы четкен эр болгаш херээжен кижилер язы-сөөк, националы азы чүдүлгезиниң аайыбиле кандыг-даа\nкызыгаарлаашкын чокка өгленип, бодунуң өг-бүлезин тургузар эргелиг. Олар бадыланышканынга\nхамаарыштыр, бадылалдыг турган үезинде база ону күш чок деп санаан үезинде дең эргелерни ажыглаар.\nБадылажыышкын чүгле өгленчип турар ийи таланың хостуг болгаш бүрүн дугуржулгазыбиле бооп болур."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "462c8748451ea138c9fa2468e998f247",
            "Index": 2,
            "Label": "3",
            "Size": [
                595.0,
                842.0
            ],
            "Text": "Өг-бүле ниитилелдиң чайгаар болгаш үндезин үүрү болур база ниитилел биле күрүнениң талазындан\nкамгаладыр эргелиг.\n17 чүүл\nКижи бүрүзү өнчү-хөреңгизин чааскаан-даа, өскелер-биле кады-даа эдилээр эргелиг.\nКым-даа өнчү-хөреңгизин үндезин чокка хавыртпас ужурлуг.\n18 чүүл\nКижи бүрүзү бодалдың, арын-нүүрнүң болгаш чүдүлгениң хосталгазынга эргелиг; бо эргеге бодунуң\nчүдүлгезин азы үзелдерин өскертириниң хосталгазы база бодунуң чүдүлгезин азы үзелдерин чааскаан-\nдаа, өскелер-биле кады-даа хөйге азы аңгы кылдынган өөредилге, мөргүл база шажынчы болгаш\nритуалдыг езулалдар дамчыштыр нептередириниң хосталгазы хамааржып турар.\n19 чүүл\nКижи бүрүзү үзелдерниң база оларны хостуг илередириниң хосталгазынга эргелиг; бо эргеге бодунуң\nүзелдеринге моондак чокка бүзүреп сагыыр база күрүне кызыгаарларындан хамаан чокка база кандыг-даа\nарга-биле информация болгаш идеяларны дилээр, алыр база тарадыр хосталга хамааржып турар.\n20 чүүл\nКижи бүрүзү тайбың чыыш болгаш каттыжыышкыннарның хосталгазынга эргелиг.\nКым-даа кайы-бир каттыжыышкынга киреринге чыгатпас ужурлуг.\n21 чүүл\nКижи бүрүзү бодунуң чуртунуң удуртулгазынга боду дорт азы хостуг ёзу-биле соңгуттурган\nтөлээлекчилерни дамчыштыр киржир эргелиг.\nКижи бүрүзү бодунуң чуртунга күрүне албанынга дең кирер эргелиг.\nЧоннуң күзел-соруу чазактың эрге-чагыргазының үндезини болур ужурлуг; бо күзелсорук албан ниити\nболгаш дең чажыт бадылаашкын аргазы-биле азы соңгуурунуң хосталгазын хандырып турар дең чергелиг\nөске хевирлер дузазы-биле эрткен болгаш хажыдыышкын кылдынмаан өйлеп-өйлеп болур соңгулдаларга\nилереп кээр ужурлуг.\n22 чүүл\nКижи бүрүзү ниитилелдиң кежигүнү болганда, национал күжениг болгаш чоннар аразында кады\nажылдажылганың ачызында күрүне бүрүзүнүң курлавырлары болгаш тургузуунга дүүштүр кижи мөзүзүн\nбаксыратпайн тударынга база экономика, социал болгаш культура адырларынга хостуг сайзыраарынга\nэргежок чугула социал хандырылга алырынга база эргелери боттанган турарынга эргелиг.\n23 чүүл\nКижи бүрүзү ажылдаар, ажылды хостуг шилип алыр, ажылдаар байдалының чөптүг болгаш таарымчалыг\nболурунга база ажыл чок чоруктан камгалалга эргелиг.\nКижи бүрүзү кандыг-даа ылгай көрүүшкүн чокка дең ажыл дээш дең төлевир алыр эргелиг.\nАжылдап турар кижи бүрүзү бодунуң болгаш өг-бүлезиниң кижи мөзүзүнге төлептиг амыдыралды тудар\nчөптүг болгаш сеткилди хандырып турар база херек апарганда социал хандырылганың өске\nхевирлеринден немелделиг төлевирни алыр эргелиг.\nКижи бүрүзү бодунуң эргелерин камгалаары-биле профессионалдыг эвилелдер тургузар база\nпрофессионалдыг эвилелдерге кирер эргелиг.\n24 чүүл\nКижи бүрүзү дыштанылгага база хостуг үеге эргелиг, ооң иштинде ажыл хүнүн шын кызыгаарлаарынга\nбаза өйлеп-өйлеп бээр төлевирлиг шөлээге эргелиг.\n25 чүүл\nКижи бүрүзү амыдыралдың, ооң иштинде аъш-чемниң, идик-хептиң, чурттаар орансаваның, эмчи\nажаалгазының база эргежок чугула социал хандырылганың ооң бодунуң болгаш өг-бүлезиниң\nкадыкшылын баксыратпайн тударынга база чаагай байдалын хандырарынга четчир деңнелдиг болурунга\nэргелиг база ажыл чок артканда, аараанда, инвалид апарганда, дулгуяк калганда, назылап кыраанда азы\nоон хамаарышпас байдалдарда амыдыраар аргаларын чидиргенде, хандырылга алыр эргелиг.\nИе болуру болгаш чаш назын тускай ажаал-тежээл болгаш дуза алырынга эргени берип турар. Бүгү"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "3af9c8182f329caf62075a3e4ccd9e2c",
            "Index": 3,
            "Label": "4",
            "Size": [
                595.0,
                842.0
            ],
            "Text": "уруглар, өг-бүлеге азы сурас төрүттүнгенинден хамаан чокка, дөмей социал камгалалды алыр ужурлуг.\n26 чүүл\nКижи бүрүзү өөренир эргелиг. Өөредилге бети дизе эге болгаш ниити өөредилгеге хамаарыштыр халас\nболур ужурлуг. Эге өөредилге албан болур ужурлуг. Техниктиг болгаш профессионалдыг өөредилге\nбүгүдеге белен чедингир болур ужурлуг база дээди өөредилге кижи бүрүзүнүң салымныының аайы-биле\nбүгүдеге бир дөмей чедингир болур ужурлуг.\nЭртем-билиг кижиниң долу сайзыралынче болгаш кижиниң эргелеринге база хосталгаларынга\nхүндүткелди бедидеринче угланган болур ужурлуг. Эртем-билиг бүгү чоннарның, сөөк-язы база шажын\nбөлүктериниң бот-боттарын билчиринге, өскелерниң бодалдарын, чүдүлге-сүзүглелдерин хүлээп\nбилиринге, эп-найыралдыг чорукка база Каттышкан Нациялар Организациязының тайбыңны деткээн\nажыл-чорудулгазынга деткимчени бээр ужурлуг.\nАда-ие улус боттарының назы четпээн уругларының өөредилгезиниң хевирин чугулалап шилиир эргелиг.\n27 чүүл\nКижи бүрүзү ниитилелдиң культура амыдыралынга хостуг киржир, уран чүүлден таалал алыр, эртем\nдепшилгезинге киржир болгаш ооң кежиктерин ажыглаар эргелиг.\nКижи бүрүзү автору бооп турары эртем, чогаал болгаш уран чүүл ажылдарының түңнели болур моральдыг\nболгаш материалдыг эрге-ажыы камгалаттынган турарынга эргелиг.\n28 чүүл\nКижи бүрүзү ук Угуулгада айыттынган эргелер болгаш хосталгаларны долузу-биле хандырып турар\nсоциал болгаш улустар аразының корум-чурумунга эргелиг.\n29 чүүл\nКижи бүрүзү ооң хостуг болгаш долу сайзыралын хандырып болур ниитилелдиң мурнунга хүлээлгелерлиг.\nКижи бүрүзү бодунуң эргелерин болгаш хосталгаларын боттандырып тургаш, хоойлу ёзугаар өске\nкижилерниң эргелери биле хосталгаларын болур-чогууру-биле хүлээп көөрүн база хүндүлээрин хандырар\nбаза демократтыг ниитилелге мөзү-шынарның чөптүг негелделерин, хөй-ниити чурумун болгаш ниити\nчаагай байдалды хандырар сорулга-биле тодараттынган чүгле ындыг кызыгаарлаашкыннарга таваржыр\nужурлуг.\nОл эргелерниң болгаш хосталгаларның боттандырыышкыны кандыг-даа таварылгада Каттышкан\nНациялар Организациязының сорулга болгаш принциптеринге удурланышкак болбас ужурлуг.\n30 чүүл\nУк Угуулгада чүү-даа чүве кайы-бир күрүнеге, бөлүкке азы тус кижилерге ук Угуулгада айыттынган\nэргелер болгаш хосталгаларны узуткаарынче угланган ажылдар чорударынга азы кылдыныглар\nкылырынга эрге берип турар деп тайылбырлаттынып болбас."
        }
    }
}

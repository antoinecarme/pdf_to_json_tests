{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471267,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "КИЖИНИҢ ЭРГЕЛЕРИНИҢ БҮГҮ-НИИТИ УГУУЛГАЗЫ\n1948 чылдың декабрь 10-да Чиңгине Ассамблеяның 217 А (III) резолюциязы-\nбиле хүлээп лдынган болгаш чарлаттынган\nКИИРИЛДЕ\nКижи төрелгетен аймааның бүгү кежигүннериниң кижи мөзүзүн, оларның\nдең болгаш казып болбас эргелерин хүлээп көөрү хосталганың,\nчөптүг чоруктуң база бүгү-ниити тайбыңның үндезини болурун\nкичээнгейге албышаан; база\nкижиниң эргелеринге тоомча чок болгаш көөр хөөн чок чоруктуң\nкижи төрелгетенниң сагыжын аартып дүвүреткен дерзии\nүүлгедиглерге чедиргенин база кижилер сөстүң болгаш үзелдерниң\nхосталгазынга эргелиг, коргуушкун болгаш түрегделден хостуг\nделегейни тургузары кижилерниң бедик чүткүлү кылдыр\nчарлаттынганын кичээнгейге албышаан; база\nкижиниң эргелери хоойлуга кижи ужур-дүрүм чок чагыргага болгаш\nдарлалгага удур сөөлгү арга кылдыр тура халыышкын ажыглаар\nужурга таварышпас кылдыр камгалаттынган турарының эргежок\nчугулазын кичээнгейге албышаан; база\nчоннар аразынга эп-найыралдыг харылзааларның сайзыралын\nдеткиириниң эргежок чугулазын кичээнгейге албышаан; база\nКаттышкан Нацияларның чоннарының кижиниң кол эргелеринге, кижи\nмөзүзүнге болгаш үнезинге база эр болгаш херээжен кижилерниң дең\nэргелиинге бүзүрелин Уставта бадыткаанын база улам хостуг\nбайдалга социал депшилгени болгаш амыдыралдың байдалдарын\nэкижидерин деткиирин шиитпирлээнин кичээнгейге албышаан;\nбаза\nкежигүн-күрүнелерниң Каттышкан Нациялар Организациязы-биле\nкады ажылдавышаан, кижиниң эргелерин болгаш кол хосталгаларын\nбүгүдениң хүндүлээрин база сагыырын чедип алырынга деткимче\nбээрин хүлээнгенин кичээнгейге албышаан; база\nбо эргелерниң болгаш хосталгаларның характерин бүгүдениң угаап\nбилири ол хүлээлгени долузу-биле күүседиринге улуг ужур-\nдузалыг болурун кичээнгейге албышаан,\nЧиңгине Ассамблея\nКижиниң эргелериниң бо бүгү-ниити угуулгазын бүгү чоннарның\nболгаш күрүнелерниң күүседир дээш кызыдар ужурлуг база кижи\nбүрүзү болгаш ниитилелдиң орган бүрүзү ук Угуулганы доктаамал\nкичээнгейге албышаан, чырыдылга болгаш өөредилге аргалары-\nбиле ук эргелер биле хосталгаларны хүндүлээрин деткиир,\nнационал болгаш улустар аразының депшилгелиг хемчеглерин\nажыглап тургаш, Организацияның кежигүнү күрүнелериниң база ол\nкүрүнелерниң юрисдикциязында турар девискээрлерниң чоннарының\nаразынга оларны бүгүдениң хүлээп көөрүн база үре-түңнелдиг\nботтанырын деткииринче угланган сорулга кылдыр чарлап тур.\n1 чүүл\nБүгү кижилер хостуг база мөзүзү болгаш эргелери дең кылдыр\nтөрүттүнер. Оларга угаансарыыл болгаш арын-нүүр бердинген болур\nболгаш олар бот-боттарынга акы-дуңмалышкы хамаарылганы\nкөргүзер ужурлуг.\n2 чүүл\nКижи бүрүзү ук Угуулгада чарлаттынган бүгү эргелерге болгаш\nхосталгаларга язы-сөөгү, кежиниң өңү, эр-херээжени, дылы, чүдүлгези,\nполитиктиг болгаш өске-даа үзелдери, национал болгаш социал\nызыгууру, өнчү-хөреңгизи, аңгы болгаш өске-даа байдалдардан\nхамаан чокка эргелиг.\nОон аңгыда, кижини ооң хамааржып турары күрүнениң азы\nдевискээрниң политиктиг, хоойлу-дүрүм азы чоннар аразында\nстатузун, ук девискээрниң хамаарышпазын, өскелерниң\nхарагалзалында турарын, бот-башкарылга чок азы бот-\nдогуннаашкынында кандыг-бир кызыгаарлыг бооп турарын\nбарымдаалап ылгаар чорук турбас ужурлуг.\n3 чүүл",
            "Image": "33c4651c28dff98df75a24f9d163c69f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Кижи бүрүзү амыдырап-чурттаар, хостуг болур болгаш дээп болбас\nэргелиг.\n4 чүүл\nКым-даа кулданыгга азы хостуг эвес байдалга туттунмас\nужурлуг; кулданыгның болгаш кул садарының бүгү хевирлери\nхоруглуг.\n5 чүүл\nКым-даа эрии-шаажыга азы каржы, кижизиг эвес азы ооң кижи мөзүзүн\nдорамчылаан аажылалга болгаш шииткелге таварышпас ужурлуг.\n6 чүүл\nКижи бүрүзү каяа-даа чорааш, ооң тускай субъект эргелиин хүлээп\nкөөрүнге эргелиг.\n7 чүүл\nБүгү кижилер хоойлу мурнунга дең эргелиг база хоойлуга кандыг-\nдаа ылгал чокка, дең камгаладыр эргелиг. Бүгү кижилер ук\nУгуулганы хажыдып турар ылгай көрүүшкүнден база ындыг ылгай\nкөрүүшкүннү кылырынче күткүлгеден дең камгаладыр эргелиг.\n8 чүүл\nКижи бүрүзү конституция азы хоойлу езугаар көрдүнген кол\nэргелери хажыттынган таварылгаларда долу эргелиг национал\nшүүгүнүң ооң эргелерин катап үре-түңнелдиг тургузуп бээринге\nэргелиг.\n9 чүүл\nКым-даа барымдаа чок хоругдалга, тудуп хоругдаашкынга азы\nойладыышкынга таварышпас ужурлуг.\n10 чүүл\nКижи бүрүзү ооң эргелерин болгаш хүлээлгелерин тодарадып\nбээринге база аңаа онааштырып турар кем-херек\nбуруудадыышкынының барымдаалыын тодарадырынга база ооң\nхерээн хамаарышпас болгаш тала тыртпас шүүгүнүң ажык болгаш\nчөптүг чоруктуң бүгү негелделерин сагывышаан, сайгарып көөрүнге\nэргелиг.\n11 чүүл\nКем-херек үүлгеткен деп буруудаттырып турар кижи бүрүзү\nкамгалалдың бүгү аргаларын хандырып берип турар ажык шүүгү\nсайгарылгазынга ооң буруулуу хоойлу езугаар тодараттынмаан\nшаанда буруу чок деп санадыр эргелиг.\nКым-даа болуп турган үезинде национал хоойлулар азы чоннар\nаразының хоойлу-дүрүмү-биле кем-херек үүлгедиишкини болбайн\nтурган кандыг-бир кылдыныглардан азы чүнү-даа кылбаанындан\nүнген үүлгедиг дээш шииттирбес ужурлуг. Ол ышкаш үүлгедигниң\nболган үезинде берип болур турган кеземчеден аар кеземче\nбээри болдунмас.\n12 чүүл\nКым-даа ооң амы-хууда болгаш өг-бүле чуртталгазынче туразында\nхолгаарлаашкынга, бажың-балгадынга дээп болбазынга,\nчагаалажыышкынының чажыт чоруунга азы ат-алдары болгаш\nрепутациязынга шоглаашкынга таварышпас ужурлуг. Кижи бүрүзү\nхоойлуга ындыг холгаарлаашкын азы шоглаашкыннардан\nкамгаладыр эргелиг.\n13 чүүл\nКижи бүрүзү кайы-бир күрүнениң кызыгаарының иштинге хостуг\nчоруур болгаш бодунга чурттаар черни шилип алыр эргелиг.\nКижи бүрүзү кандыг-даа чурттан, ооң иштинде бодунуң чуртундан\nбаза үнүп чоруур база бодунуң чуртунче ээп кээр эргелиг.\n14 чүүл\nКижи бүрүзү истеп сүрүүшкүнден хоргадалды өске чурттардан дилээр",
            "Image": "573c7f4a40e1f2891f2c8d611105216d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "база ол хоргадалды ажыглаар эргелиг.\nБо эрге политиктиг эвес үүлгедиг азы Каттышкан Нациялар\nОрганизациязының сорулга болгаш принциптеринге удурланышкак\nкылдыныглар дээш истеп сүрүп турар таварылгада ажыглаттынмас.\n15 чүүл\nКижи бүрүзү хамааты болур эргелиг.\nКым-даа хамааты эргезинден азы хамааты эргезин солуур\nэргезинден үндезин чокка казытпас ужурлуг.\n16 чүүл\nНазы четкен эр болгаш херээжен кижилер язы-сөөк, националы азы\nчүдүлгезиниң аайыбиле кандыг-даа кызыгаарлаашкын чокка\nөгленип, бодунуң өг-бүлезин тургузар эргелиг. Олар\nбадыланышканынга хамаарыштыр, бадылалдыг турган үезинде база\nону күш чок деп санаан үезинде дең эргелерни ажыглаар.\nБадылажыышкын чүгле өгленчип турар ийи таланың хостуг болгаш\nбүрүн дугуржулгазыбиле бооп болур.\nӨг-бүле ниитилелдиң чайгаар болгаш үндезин үүрү болур база\nниитилел биле күрүнениң талазындан камгаладыр эргелиг.\n17 чүүл\nКижи бүрүзү өнчү-хөреңгизин чааскаан-даа, өскелер-биле кады-даа\nэдилээр эргелиг.\nКым-даа өнчү-хөреңгизин үндезин чокка хавыртпас ужурлуг.\n18 чүүл\nКижи бүрүзү бодалдың, арын-нүүрнүң болгаш чүдүлгениң хосталгазынга\nэргелиг; бо эргеге бодунуң чүдүлгезин азы үзелдерин өскертириниң\nхосталгазы база бодунуң чүдүлгезин азы үзелдерин чааскаан-даа,\nөскелер-биле кады-даа хөйге азы аңгы кылдынган өөредилге, мөргүл\nбаза шажынчы болгаш ритуалдыг езулалдар дамчыштыр\nнептередириниң хосталгазы хамааржып турар.\n19 чүүл\nКижи бүрүзү үзелдерниң база оларны хостуг илередириниң\nхосталгазынга эргелиг; бо эргеге бодунуң үзелдеринге моондак\nчокка бүзүреп сагыыр база күрүне кызыгаарларындан хамаан чокка\nбаза кандыг-даа арга-биле информация болгаш идеяларны дилээр,\nалыр база тарадыр хосталга хамааржып турар.\n20 чүүл\nКижи бүрүзү тайбың чыыш болгаш каттыжыышкыннарның\nхосталгазынга эргелиг.\nКым-даа кайы-бир каттыжыышкынга киреринге чыгатпас ужурлуг.\n21 чүүл\nКижи бүрүзү бодунуң чуртунуң удуртулгазынга боду дорт азы\nхостуг ёзу-биле соңгуттурган төлээлекчилерни дамчыштыр киржир\nэргелиг.\nКижи бүрүзү бодунуң чуртунга күрүне албанынга дең кирер эргелиг.\nЧоннуң күзел-соруу чазактың эрге-чагыргазының үндезини болур\nужурлуг; бо күзелсорук албан ниити болгаш дең чажыт\nбадылаашкын аргазы-биле азы соңгуурунуң хосталгазын хандырып\nтурар дең чергелиг өске хевирлер дузазы-биле эрткен болгаш\nхажыдыышкын кылдынмаан өйлеп-өйлеп болур соңгулдаларга илереп\nкээр ужурлуг.\n22 чүүл\nКижи бүрүзү ниитилелдиң кежигүнү болганда, национал күжениг\nболгаш чоннар аразында кады ажылдажылганың ачызында күрүне\nбүрүзүнүң курлавырлары болгаш тургузуунга дүүштүр кижи мөзүзүн\nбаксыратпайн тударынга база экономика, социал болгаш\nкультура адырларынга хостуг сайзыраарынга эргежок чугула\nсоциал хандырылга алырынга база эргелери боттанган турарынга",
            "Image": "d17182e963077f18cc3a7e7670a60179"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "эргелиг.\n23 чүүл\nКижи бүрүзү ажылдаар, ажылды хостуг шилип алыр, ажылдаар\nбайдалының чөптүг болгаш таарымчалыг болурунга база ажыл чок\nчоруктан камгалалга эргелиг.\nКижи бүрүзү кандыг-даа ылгай көрүүшкүн чокка дең ажыл дээш дең\nтөлевир алыр эргелиг.\nАжылдап турар кижи бүрүзү бодунуң болгаш өг-бүлезиниң кижи\nмөзүзүнге төлептиг амыдыралды тудар чөптүг болгаш сеткилди\nхандырып турар база херек апарганда социал хандырылганың өске\nхевирлеринден немелделиг төлевирни алыр эргелиг.\nКижи бүрүзү бодунуң эргелерин камгалаары-биле профессионалдыг\nэвилелдер тургузар база профессионалдыг эвилелдерге кирер\nэргелиг.\n24 чүүл\nКижи бүрүзү дыштанылгага база хостуг үеге эргелиг, ооң иштинде\nажыл хүнүн шын кызыгаарлаарынга база өйлеп-өйлеп бээр\nтөлевирлиг шөлээге эргелиг.\n25 чүүл\nКижи бүрүзү амыдыралдың, ооң иштинде аъш-чемниң, идик-хептиң,\nчурттаар орансаваның, эмчи ажаалгазының база эргежок чугула\nсоциал хандырылганың ооң бодунуң болгаш өг-бүлезиниң кадыкшылын\nбаксыратпайн тударынга база чаагай байдалын хандырарынга\nчетчир деңнелдиг болурунга эргелиг база ажыл чок артканда,\nаараанда, инвалид апарганда, дулгуяк калганда, назылап\nкыраанда азы оон хамаарышпас байдалдарда амыдыраар аргаларын\nчидиргенде, хандырылга алыр эргелиг.\nИе болуру болгаш чаш назын тускай ажаал-тежээл болгаш дуза\nалырынга эргени берип турар. Бүгү уруглар, өг-бүлеге азы сурас\nтөрүттүнгенинден хамаан чокка, дөмей социал камгалалды алыр\nужурлуг.\n26 чүүл\nКижи бүрүзү өөренир эргелиг. Өөредилге бети дизе эге болгаш ниити\nөөредилгеге хамаарыштыр халас болур ужурлуг. Эге өөредилге\nалбан болур ужурлуг. Техниктиг болгаш профессионалдыг\nөөредилге бүгүдеге белен чедингир болур ужурлуг база дээди\nөөредилге кижи бүрүзүнүң салымныының аайы-биле бүгүдеге бир дөмей\nчедингир болур ужурлуг.\nЭртем-билиг кижиниң долу сайзыралынче болгаш кижиниң\nэргелеринге база хосталгаларынга хүндүткелди бедидеринче\nугланган болур ужурлуг. Эртем-билиг бүгү чоннарның, сөөк-язы база\nшажын бөлүктериниң бот-боттарын билчиринге, өскелерниң\nбодалдарын, чүдүлге-сүзүглелдерин хүлээп билиринге, эп-\nнайыралдыг чорукка база Каттышкан Нациялар Организациязының\nтайбыңны деткээн ажыл-чорудулгазынга деткимчени бээр ужурлуг.\nАда-ие улус боттарының назы четпээн уругларының өөредилгезиниң\nхевирин чугулалап шилиир эргелиг.\n27 чүүл\nКижи бүрүзү ниитилелдиң культура амыдыралынга хостуг киржир,\nуран чүүлден таалал алыр, эртем депшилгезинге киржир болгаш ооң\nкежиктерин ажыглаар эргелиг.\nКижи бүрүзү автору бооп турары эртем, чогаал болгаш уран чүүл\nажылдарының түңнели болур моральдыг болгаш материалдыг эрге-\nажыы камгалаттынган турарынга эргелиг.\n28 чүүл\nКижи бүрүзү ук Угуулгада айыттынган эргелер болгаш\nхосталгаларны долузу-биле хандырып турар социал болгаш\nулустар аразының корум-чурумунга эргелиг.\n29 чүүл\nКижи бүрүзү ооң хостуг болгаш долу сайзыралын хандырып болур",
            "Image": "f373e28f476f69da755f89fcd98c2db5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "ниитилелдиң мурнунга хүлээлгелерлиг.\nКижи бүрүзү бодунуң эргелерин болгаш хосталгаларын боттандырып\nтургаш, хоойлу ёзугаар өске кижилерниң эргелери биле\nхосталгаларын болур-чогууру-биле хүлээп көөрүн база хүндүлээрин\nхандырар база демократтыг ниитилелге мөзү-шынарның чөптүг\nнегелделерин, хөй-ниити чурумун болгаш ниити чаагай байдалды\nхандырар сорулга-биле тодараттынган чүгле ындыг\nкызыгаарлаашкыннарга таваржыр ужурлуг.\nОл эргелерниң болгаш хосталгаларның боттандырыышкыны кандыг-\nдаа таварылгада Каттышкан Нациялар Организациязының сорулга\nболгаш принциптеринге удурланышкак болбас ужурлуг.\n30 чүүл\nУк Угуулгада чүү-даа чүве кайы-бир күрүнеге, бөлүкке азы тус\nкижилерге ук Угуулгада айыттынган эргелер болгаш\nхосталгаларны узуткаарынче угланган ажылдар чорударынга азы\nкылдыныглар кылырынга эрге берип турар деп тайылбырлаттынып\nболбас.",
            "Image": "b2cc95f90b1fe8ee05f82bd604da66a2"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471036,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "NA NQATAXACPI NA \u1ef8OTTA'A'T SHI\u1ef8AXAUAPI MAYI NETALEC ANA 'ALHUA\nNa Hua'auchiguii N'aqtacpi\nCha'ayi qa\u1ef9a\u1ef9ateeta de'eda huesochiguii nataxac, qataq da huo'o ca qai'ot \u1ef9a\u1ef9amaqchiguii, qataq\nda nlagaxayic mayi huetalec ana 'alhua, chigoqchigui, qataq da 'eetec da qaica da huo'o ca\nnapacalec ca l\u1ef9a, huo'otaq da qa\u1ef9acona ca lalamaxat i 'oonolec 'enauac na shi\u1ef9axauasat.\nQataq qa\u1ef9a\u1ef9ateeta da souaxat ca saqa\u1ef9a\u1ef9ateelec lataxac, qataq da qa\u1ef9I'ina 'I da lataxac ca\nshi\u1ef9axaua, da nachida da chigoqchigui da qai'otec ca qauem qataq da saqaiyacnapec na \u1ef9ale,\n\u1ef9oqo'oyi namayipi sa ishit da pal da lavil\u1ef9axac, qataq souaxat da qanasachigui nagui da\nqalapaxai da qa\u1ef9auotaique no'on llic na shi\u1ef9axauasat, qataq naua aq naidauo na'axa'te mayi\nheutoiguilo da 'enauac na shi\u1ef9axauapi \u1ef9ataqta huesochiguii qanqo\u1ef9in, imeuo da lcolanaxa qataq\nda lachoxoyic, qataq sa ishit da qo\u1ef9inapega souaxat ca l'aqtac qataq souaxat ca\nl'amqaanataxanaxac.\nQataq iuen da ne'ena maichi lataxac na shi\u1ef9axauapi \u1ef9ataqta qanpaxatalec qataq qai'ot ca llic,\nyaqto' ca shi\u1ef9axaua sa ishit da I'ot ca sa lhuennataxa, huaa nachi ishit da data\u1ef9a 'aguet cam\nsa ishit da dechoxonnataxan huo'otaq ca huetaiya' naq'en ca l\u1ef9a.\nQataq iuen da qalapaxai da qai'ot ca llic da yaqto' nhuoteeta't 'enauac na netalguete naua\n\u1ef9otta 'a't 'ale'u.\nCha'ayi ne'ena \u1ef9otta 'a't shi\u1ef9axauapi mayi hueto'ot na huaxa\u1ef9a't nta'alpi, na mayipi mashi\nsogote da nasachigui da \u1ef9irei da l'aqtac da 'enapec \u1ef9ataqa pi'i\u1ef9a'a ne'ena l'atchiguii maichi\nlataxacpi na shi\u1ef9axauapi, qataq da maichi l'amaqchic i 'oonolec, qataq da lta'adaic naigui i\n'oonolec, qataq da 'eetec na mavipi da qaica da huo'o ca napacalec ca l\u1ef9a, na \u1ef9ale qataq ana\n'alo, qataq na mayipi I'axateec de'eda l'aqtac da yaqto' qai'ot ca llic da \u1ef9a\u1ef9amaxai qanqo\u1ef9in\nna shi\u1ef9axauapi qaica ca iueetac, yaqto' ca shi\u1ef9axaua \u1ef9ataqta huesochiguii.\nQataq ne'ena nta'alpi mayi \u1ef9alectau'a de'eda qai'ot, na mayipi \u1ef9an da l'aqtac da 'enapec itauan\nda l'onataxanaxac nam huaxa\u1ef9a 't nta'alpi, da yaqto' \u1ef9ataqta qantela'a de'eda maichi lataxac\nnam netalguete naua \u1ef9otta 'a't 'ale'u, qataq huesochiguii da I'ottac ca maichi la\u1ef9aanataxanaxac\nna shi\u1ef9axauasat, qataq.\nQa\u1ef9a\u1ef9ateeta da 'enauac ne'ena 'eeta'a't nhuennataxacpi qata ne'ena maichi lataxac na\nshi\u1ef9axauapi, qataq da 'eetec da huesochiguii na mayipi, \u1ef9ataqta huo'o ca lta'araic naigui da\n\u1ef9ataqta qaipacchigui qai'ot, cha'avi maichi n'aqtac.\nDe'eda ima'a't ltaxa\u1ef9axac na Nta'alpi\nLapaxai ne'ena n'aqtacpi mayi mashi qanasachigui da yaqto' mpaxatalec da maichi lataxac ma\n\u1ef9otta't shi\u1ef9axauapi, cha'ayi \u1ef9ataqta 'enauac da 'eeta'a't da lhuennataxac na mayipi, qaq\n\u1ef9oqo'oyi iuen da 'enauac na shi\u1ef9axauapi \u1ef9otta'a't na l'aqtac n'aaxata 'a't, yaqto' i 'oonolec\nna mayipi hua'otaq na nocittagui ca l'onataxanaxac, ishit da nachi 'eetai' tatapigui lauel\ndamayi, qataq ishit da huelec da I'ot, chigoqchigui naq'en ca paxaguenaxac, qataq da na\npaxaguenataxanaxac, qataq ipacchigui naq'en damayi, da ishit da nquigaxattashiguem ca I'ot cam\nqanayiuta'a 'alhua, qataq naua l\u1ef9a 't 'ale'u, da yaqtohuo'o da nuattonaguec qataq da\nqaipacchigui da qai'ot ivida'alo naua l\u1ef9a't 'ale'u mayi nataq'en nanettau'a de'eda, qataq naua\nl\u1ef9a't 'ale'u qanayiitalguete mayi hueto'oto da lamaxasoxonaxac ne'ena nta'alpi.\nART\u00cdCULO 1\n'Enauac na naaxat shi\u1ef9axauapi na mayipi huesochiguii qataq 'eeta'a't da l'amaqchic qataq da\n'enec qataq \u1ef9ataqta \u1ef9a\u1ef9ate'n naua lataxaco qataq nua no'o'n nvil\u1ef9axaco, qaq \u1ef9oqo'oyi iuen da i\n'oonolec \u1ef9ataqta itauan ichoxoden ca l\u1ef9a\nART\u00cdCULO 2\n'Enauac na shi\u1ef9axauapi \u1ef9alectau'a 'enauac ne'ena lataxaguesat qataq da 'eetec da huesochiguii\nqanqo\u1ef9in namayipi mayi mashi qanasachigui qataq qo\u1ef9idelec ana'ana nede, qaica da huo'o ca\nqai\u1ef9otauga 'enauac na shi\u1ef9axauasat na'aictaga ca 'eetec ca l'ogueyaxac \u1ef9ale qataq 'alo, qataq\nnaua l'aqtaqa nataq 'en da l'amqajnataxanaxac huo'otaq da 'eetec cam la\u1ef9aanec huo'otaq da\n'eetec ca l\u1ef9a na\u1ef9aanataxanaxac, qataq cam chigoqta'a 'alhua, huo'otaq cam chigoxoigui,\nsallaxanec huo'otaq choxodaq huo'otaq cam l\u1ef9a lataxac.\nNataq'en sa ishit da huo'o ca qai\u1ef9otauga huasoilec da llic ca la\u1ef9aanataxanaxac huo'otaq na\n\u1ef9otta 'a't llic na lataxaguesat cam 'alhua mayi netaa ca shi\u1ef9axaua, nachi 'en 'am da huo'otaq\nnetaa ca 'alhua mayi nalamaxat qo\u1ef9ittalec na alaqpi huo'otaq da chochi qaipataxalec da\nilotague', qalaxayi sa ishit da \u1ef9aqauga huo'otaq da 'ico ' noxonecpi hueto 'ot da\nlamaxasoxonaxac ca nta'a mayi ilotague que'eca 'alhua.\nART\u00cdCULO 3",
            "Image": "e03d160c5c2a0682e53004201dd0cd54"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "'Enauac i 'oonolec na shi\u1ef9axauasat nhuanau'a da ntaunaguec da nachaalataxac, qataq \u1ef9ataqta\nhuesochiguii, qataq \u1ef9ataqta qantela'a da nachaalataxac.\nART\u00cdCULO 4\nQaica da huo'o ca 'ico' nlatac huo'otaq da chochi qa\u1ef9amaqtac cha'ayi de'eda 'eetec ca nlatac\nhuo'otaq da llic da chochi qa\u1ef9amaqtaq damayi nagui sa ishit da qa\u1ef9ashiita da qai'ot.\nART\u00cdCULO 5\nQaica da huo'o ca qa\u1ef9auo'o ca nhuaxanaguec huo'otaq da qai'ot ca ncoitaguec huo'otaq da\nsaqaichidapec, qaica ca qo\u1ef9anaigui qataq saqaiyacnapec.\nART\u00cdCULO 6\n'Enauac na shi\u1ef9axauasat sa ishit da qaillapeguem da huo 'o ca taigue, na 'aicta xa da \u1ef9aqa 'a\nca hueta 'a, qalaq qailo'oguet cha'ayi n'attau'a 'enauac na lataxaguesat.\nART\u00cdCULO 7\n'Enauac na shi\u1ef9axauasat 'eeta'a't qaica da huo'o ca napacalec ca l\u1ef9a souaxat na \u1ef9otta'at llic\nna nqataxacpi, sa ishit da qai\u1ef9ottacachi namayipi cha'ayi nachi 'eeta'a't da hueto'ot na\n\u1ef9otta'a't nqataxacpi. 'Enauac 'eeta'a't da huoto'ot da ltelaqtaxanaxac na nqataxacpi, qaica da\nhuo'o ca qai\u1ef9ottapeuga huo'otaq da saqaipaguelec ne'ena n'aqtacpi mayi qo\u1ef9ittai.\nART\u00cdCULO 8\n'Ennauac na shi\u1ef9axauasat ishit da I'ot ca llic ca l'aqtac da \u1ef9aneu'a na aloico l'o'pi nta'alpi\nmayi ilotague' cam 'alhua, da yaqto' ca mayi qanpaxatalec sa ishit da qan'aqchit cha'ayi mashi\nn'attau'a na nqataxacpi mayi I'ot da qailo'oguet camayi, mayi n'attalecpi que'eca 'alhua.\nART\u00cdCULO 9\nQaica da huo'o ca chichi qa\u1ef9acoolec da qaicoi', qa\u1ef9apou'a, huo'otaq da qai'odauec nachi ca\nllalaqpi, cha'ayi ca mayi huo'o naq ' enec da yi'oqchigui nachaalataxac, yoqo'oyi iuen da\nqa\u1ef9a\u1ef9amaxatchiguii ca qai'otec, huo'otaq qai'otec ca l\u1ef9alataxac mayi ishit da mpaxatalec da\nlataxac ca mayi. 'Enauac na shi\u1ef9axauasat sa ishit da huo'o ca qaillapeguem da huo'otaq I'ada't\nca la\u1ef9ipi da yaqto' nachajlec qataq da deqalaec cam 'eetapeguec camayipi.\nART\u00cdCULO 10\nEnauac na shi\u1ef9axauapi ishit da huo'o ca I'ot, cha'ayi namayipi nachi 'eeeta'am na la\u1ef9ipi, da\nishit da qan'axa\u1ef9axana ca 'enapec, qataq da qai'otec cam \u1ef9a\u1ef9amaqchiguii lataxac, huaa qanqo\u1ef9in\nca \u1ef9aqauga l'onataxanqa' nam loicnatac na aloicpi, mayi \u1ef9aqauga da yagto' qa\u1ef9a\u1ef9amaxaji ca llic\nda lataxac camayi, qataq cam ishit da I'ot lataxac, huo'otaq da qanmit cam negue't ca lataxac\nmayi qa\u1ef9aqtapeguelec camayi, mayi iuen da qaidolec nam lataxacpi mayi I'ot ca llic na\nlasouaxashitpi.\nART\u00cdCULO 11\nEnauac na shi\u1ef9axauapi mayi huo'o cam chochi qa\u1ef9asaqtapeguelec ishit da chochi qampaxatalec da\nhuo'otaq saxanaxa da \u1ef9oqta qa\u1ef9a\u1ef9ateeta cam lasouaxashit da 'eesa, qaipacchigui ca 'enapec nam\nnqataxacpi qataq da llic da qanmit camayi, da huo'otaq saxanaxa da \u1ef9oqta qa\u1ef9a\u1ef9ateeta da ishit\nda data\u1ef9a'aguet cam qa\u1ef9asaqtapelec lasouaxashit camayi.\nSaishit da huo'o ca qa\u1ef9auo'o ca nhuaxanaguec souaxat cam I'ot, huo'otaq da huo'o ca lataxac\nsaipaguelec, da huaqchigui da huo'o ca qai'ot mayi saishit da 'iso' na'aqchit nam lataxaguesat,\nmayi ishit da \u1ef9ashiita cam qanayiuta'a 'alhua huo'otaq cam l\u1ef9a 'alhua. Nataq'en saishit da\nqa\u1ef9asaxalec ca nhuaxanaguec lta'adaic mayi sanatenguet da lataxac co'ollaq qaitaxa\u1ef9apigui\nque'eca lasouaxashit.\nART\u00cdCULO 12\nQaica da huo'o ca qai'igueeta'a da huo'o ca qai'otec salataxac da lalamaxat nachaalataxac,\nhuo'otaq na llalaqpi, qataq ca lma', qataq da qaimeten aca lede, huo'otaq da qaishigueeta'a da\nno'on lataxac camayi, huo'otaq da no'on n'aqtaguec cha'ayi 'enauac na shi\u1ef9axauapi iuen da\nntela'a qanqo\u1ef9in na lataxacpi mayi I'ot na llic cam chochi nshiguenataxanaxac huo'otaq\nnshiunaxanaxac.\nART\u00cdCULO 13\n'Enauac na shi\u1ef9axauapi ishit quenhuotapigui' qaica ca 'eetega qataq ishit da maichi lca'aique\ncam naa que'eca 'alhua mayi hueta'a.\n'Enauac na shi\u1ef9axauapi ishit da ca'ai cam hueta'a 'alhua, nachi 'en'am cam hueta'a ishit da",
            "Image": "1c01f10c4923460e1f7e67d9192c46be"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "huo'o ta\u1ef9a l\u1ef9a 'alhua, qataq ishit da \u1ef9I'iguelaxa cam chigoqchiguina 'alhua.\nART\u00cdCULO 14\nDa huo'otaq huo'o ca qaicaatac, qalaq 'enauac na shi\u1ef9axauapi ishit da nmitaique ca\nlli'iguenqa', qataq iuen da \u1ef9ataqta machigui qanqo\u1ef9in, nai'ctaxa cam hueta'a 'alhua.\nQalaxayi de'eda lataxac saishit da qai'ogoxona da huo'otaq qa\u1ef9ata\u1ef9a'aguet ca I'ot nam loicnatac\nna lataxaguesat, da huo'otaq \u1ef9ataqta 'eesa cam qai'ot nasouaxashit huo'otaq cam l\u1ef9a lataxac\nmayi data\u1ef9a'aguet name lataxacpi mayi nasachigui co'ollaxa nam \u1ef9otta 'a't nta 'alpi mayi\nhuaxa\u1ef9a't.\nART\u00cdCULO 15\n'Enauac na shi\u1ef9axauapi ishit, da nanedeuo cam hueta'a 'alhua.\nQaica da huo'o ca ishit da saqa\u1ef9ashinem da nanedaxac cam hueta'a 'alhua, huo'otaq da nadalaxat\nda nanedeu'a ca l\u1ef9a'alhua mayi sa ishit da lma'.\nART\u00cdCULO 16\n'Enauac na \u1ef9ale qataq ana 'alo da ivita da mashi \u1ef9I qalaq ishit da saqaillapeguem ca I'ot\nsouaxat da nqomshaxac huo'otaq cam chigoxoigui huo'otaq souaxat ca l'amqajnataxanaxac, nachi sa\nqa\u1ef9ashinem da huadon uo'otaq da \u1ef9auo'o na llalaqpi, huo'otaq da saqa\u1ef9alemaxat de'eda ladonaxac,\nda a nca'altaic ca mayi, huo'otaq da nalte' aca lhua.\nNachaqdata da \u1ef9oqta huesochiguini camayi huo'otaq da \u1ef9ataqta \u1ef9a\u1ef9amaxadeeta ca I'ot, nachi ishit\nda qaltaq huadon.\nCha'ayi ne'ena huadoota'a'tpi qataq na llalaqpi namayipi nachina na qanayiutapeguelec qataq\nnachina na 'ico'nllitai 'enauac na shi\u1ef9axauapi cam qanayiuta'a qataq namayipi iuen da \u1ef9ataqta\nqampaxatalec que'eca qanayiuta'a 'alhua.\nART\u00cdCULO 17\n'Enauac nashi\u1ef9axauapi ishit da \u1ef9auo'o na maiche lalamaxatpi, huo'otaq da nhuaata'ai' ca l\u1ef9a.\nQaica da huo'o ca chochi qa\u1ef9acojlec da qaillapeguem ca maichi lalamaxat.\nART\u00cdCULO 18\n'Enauac na shi\u1ef9axauapi saishit da qaillapeguem da huesochiguii lataxac da lhuennataxac,\nhuo'otaq da lavil\u1ef9axac qataq ca l'amqajnataxanaxac, nataq'en saishit da qaillapeguem da\nnadalaxat cam l'amqajnataxanaxac huo'otaq da lpi'i\u1ef9axac, nataq'en saishit da qaillapeguem da\n\u1ef9achaxan ca lpi'i\u1ef9axac huo'otaq da l'amqajnataxanaxac, nai>>ctaxa da 'oonolec camayi hue'otaq\nda huaxaiguet na la\u1ef9ipi, nachi 'en'am da \u1ef9ataqta nachaxaata huo'otaq da saishit da nachaxaata,\nsouaxat da napaxaguenataxanaxac, qataq da llic da huo'o ca I'ot, huo'otaq da \u1ef9ataqta ilotelec\nda llic cam l'amqanataxanaxac.\nART\u00cdCULO 19\n'Enauac na shi\u1ef9axauapi saishit da qaillapeguem da I'axat da lhuennataxac huo'otaq da huo'o ca\nl'aqtac; qaq de'eda 'eetec da saishet da qo\u1ef9inapega damayi ivida'a nataq'en da saishet da\nhuo'otaq saqa\u1ef9alemaxat camayi souaxat cam lhuennataxac mayi I'axateec co'ollaxa, qataq saishet\nda huo'otaq qanmittac, qataq camayi ishit da huo'o ca I'axateec lhuennataxac, na'aictaxa da\nqa\u1ef9oqtegeu ivida'a ca l\u1ef9a 'alhua, qataq ishit da \u1ef9achalec aca camachaqca lmalate na\nna'axa\u1ef9axacpi.\nART\u00cdCULO 20\n'Enauac na shi\u1ef9axauapi ishit da \u1ef9alegueu'a da huo'o na ntaxa\u1ef9axac, huo'otaq da \u1ef9alegoigui da\nhuo'o ca naneda't shi\u1ef9axauapi, da I'ot da llic cam 'eetapeguec \u1ef9a\u1ef9amaqchiguii.\nQaica da huo'o ca chochi na\u1ef9amaxalec da nanedeu'a qanqo\u1ef9in da huo'oi ca naneda't shi\u1ef9axauapi.\nART\u00cdCULO 21\n'Enauac na shi\u1ef9axauapi ishit da do'onoataxaneu'a da l'onataxanaxac ca nta'a mayi ilotague' ca\n'alhua cam hueta'a, ishit da maichi huapegue' da detaxa\u1ef9apegue' ca nta'a, huo'otaq da \u1ef9auota'a\nca ltaxa\u1ef9anexanec mayi maichi lca'egueshic.\n'Enauac na shi\u1ef9axauapi saisnit da qaillapeguem da huo'o ca inoxoneu'a cha'ayi nachi 'eeta'am\n'enauac na la\u1ef9ipi shi\u1ef9axauapi da ishit da huo'o ca lo'onataxanaxac que'eca 'alhua mayi hueta'a.\nDa lasataxac 'enauac na shi\u1ef9axauapi nachida da I'ot da l'aaxac ca nta'a mayi ilo'ogue 'enauac",
            "Image": "1620320b8396ed585033305ca4663702"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "namayipi, de'eda nasataxac damayi da qai'ot qalaq \u1ef9ataqta qa\u1ef9a\u1ef9amaxatchiguii da nallida't\nqanqo\u1ef9in, qataq da qa\u1ef9ahuo'oi naua laloqo'te qanqo\u1ef9in de'eda allitaxac, de'eda allitaxac I'ot\nda qa\u1ef9atalec cam dauegaxan \u1ef9aguec na nale, qataq saishit da qa\u1ef9auaachigui qanqo\u1ef9in cam nallij i\n'oonolec, huo'otaq da qa\u1ef9ahuota'a cam l\u1ef9a lataxac da huo'o ca qanallijlec da qa\u1ef9ahuotaique da\nnta'a, mayi nataq'en \u1ef9a\u1ef9amalechiguii.\nART\u00cdCULO 22\n'Enauac na shi\u1ef9axauapi mayi \u1ef9alectaigui cam la\u1ef9ipi ca hueta'a, namayipi ishit da qa\u1ef9auo'o aca\nlashieu, qataq na llalaqpi, qataq ishit da qa\u1ef9anem da ivita da i\u1ef9axanaique. Chigoqchigui\nqanqo\u1ef9in aim laponguishi anom mayi ilotague' ca nta'a mayi ilotague' que'eca 'alhua, huo'otaq\nana chigaqa'a na la\u1ef9ipi nta'alpi naua l\u1ef9a't 'ale'u, mayi qa\u1ef9amaxatchiguii da llic da ilo'ogue\nne'ena nta'alpi, 'enauac ne'ena shi\u1ef9axauapi iuen da \u1ef9ataqta machiguini qanqo\u1ef9in qataq ishit da\nnhuanau'a de'eda nsallaxa qataq da \u1ef9alecta'aguet 'enauac na la\u1ef9ipi, qataq da maichi lataxac na\nmayipi, qataq 'enauac na lhueneguesat da nachaalataxac qataq qaica ca 'eetega da I'ot da maichi\nlaaxataxac da maichi nachaalataxac.\nART\u00cdCULO 23\n'Enauac na shi\u1ef9axauapi ishit da \u1ef9auo'o ca l'onatac qataq da maichi lca'aique ca ishit da I'ot\nl'onatac, qalaxayi nalochiguii qanqo\u1ef9in da lashiichi\u1ef9axac qataq \u1ef9ataqta \u1ef9a\u1ef9amaxadeeta qataq\nqaiqataxana'I da saishit da huo'o ca na'aq nachi qaica ca l'onatac camayi.\n'Enauac na shi\u1ef9axauapi saishit da huo'otaq qalca'atagui da qai'ot ca nshiitenaguec ca\nl'onataxanaxac, da lashiichi\u1ef9axac nachi 'eeta 'am na le\u1ef9ipi.\n'Enauac na shi\u1ef9axauapi mayi do'onataxaatac iuen da\u1ef9ataqta nalochiguii qanco\u1ef9in da nshiitenaguec\nqataq \u1ef9a\u1ef9amaqchiguii qanqo\u1ef9in qataq qaipactelec nachi 'en'am na llalaqpi, de'eda nshiitenaguec\nnateeteguet qanqo\u1ef9in da no'on lataxac camayi qataq \u1ef9ataqta qanaloqteeta't da ivita ca laloqo',\nhuo'otaq da iuen da qa\u1ef9amaxaji cam saxanaxa da ime, huo'otaq ca l\u1ef9a lataxac mayi ishit da\nmpaxatalec da lataxac camayi.\n'Enauac na shi\u1ef9axauapi ishit da I'ayii da llic da no'onataxanaxac huo'otaq da nanedeu'a ca l\u1ef9a\nilotague' da no'onataxanaxac da yaqto' ishit da qaiuejlec da l'onataxanaxac.\nART\u00cdCULO 24\n'Enauac na shi\u1ef9axauasat sa ishit da qaillapeguem da nmataxac, qataq ishit da huo'o ca l\u1ef9a\nI'ottac da \u1ef9I'imaqta, qataq naua loga'te da l'onataxanaxac naloteguet qanqo\u1ef9in cam I'ottac,\nqataq naua laloxoqui' da nmateec qanqo\u1ef9in qaishiite'n.\nART\u00cdCULO 25\n'Enauac na shi\u1ef9axauasat iuen da \u1ef9ataqta nalochiguii qaica da huo'o ca iueetac qanqo\u1ef9in, nachi\n'en'am na llalaqpi, no'oita qataq \u1ef9a\u1ef9amaqchiguii, sa ishit da iueetac ca aloq qataq qaitaunec\nca l\u1ef9a ntaunaxanaxac, nataq'en iuen da qaiqataxana'I aca nshiitenaqte da ivita da qaica ca\nl'onatac, huo'otaq da sano'on, huo'otaq da sada' aiigue, huo'otaq da pa'aic, qataq da mashi\n\u1ef9a'axaiqui, huo'otaq da huaigui ca l\u1ef9a lataxac, huo'otaq da deqat ca chigoqtapoigui na\nlhueneguesat \u1ef9asouaxat cam negue't ca lataxac mayi sa ishit da lhuennataxa ca mayi.\nDa 'eetec aca 'alo da deco'o qataq na nogotolec iuen da \u1ef9ataqta qantela'a qataq qanayiuapegue'.\n'Enauac na nogotolec mahyi chigoxoiguilo caua namoxo'u huo'otaq da \u1ef9aqa'a aca chigoxoigui\nnamayipi 'enauac 'eeta 'a't iuen da \u1ef9ataqta qantela'a.\nART\u00cdCULO 26\n'Enauac na shi\u1ef9axauasat iuen da \u1ef9ataqta napaxaguen, qalaxyi de'eda napaxaguenataguec sa ishit\nda ishiiten imauec de'eda hua'auchiguii napaxaguenataguec da yaqto' \u1ef9a\u1ef9ate'n naua llico na\nhua'auchiguii na\u1ef9aaneguesat. Ne'ena hua'auchiguii na\u1ef9aaneguesat iuen da \u1ef9oqta qalapaxai da\nqai'ot. Da qalapaxai ca llic ne'ena \u1ef9otta'a't na\u1ef9aaneguesat qalaq iuen da qaica ca ichi\u1ef9auga,\nqataq da qananedeu'a ne'ena qa\u1ef9oqotchiguemec na\u1ef9aaaneguesat qalaq qaica da huo'o ca qai\u1ef9otauga,\nqalaxayi nataq'en iuen da qailoteguet cam \u1ef9oqta 'eesa sa ivi' da nqat ne'ena na\u1ef9aaneguesat.\nQataq 'enauac ne'ena napaxaguenataxanaxacpi iuen da \u1ef9oqta naaxat naq'en da lauattonaxanaxac na\nshi\u1ef9axausat qataq \u1ef9a'anaqchitec cam lataxac mayi ishit da I'ot qataq da huesochiguii naq'en\nnamayipi, nataq'en itaunec da \u1ef9a\u1ef9ateeteguet na lataxacpi, qataq da 'eetec da qanhualaxaine' ca\nn\u1ef9a qataq da 'eetec da nhuoteeta't na netalguete naua \u1ef9otta't 'ale'u, qataq 'enauacna \u1ef9otta\n'a't na l'aqtac huo'otaq ca l'amqajnataxanaxac, qataq da qalapaxai ca llic na I'otpi na\n\u1ef9otta'at nta 'alpi mayi naneeta'a't da yaqto' lactapiguii na shi\u1ef9axauasat.\nNam huo'o na llalaqpi ishit da maichi lca'ateu'a ca lataxac da napaxaguenatageuc na llalaqpi.\nART\u00cdCULO 27",
            "Image": "539788e2b355f963bb7210fa9e0a3f90"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "'Enauac na shi\u1ef9axauasat ishit da maichi chigoqchigui da \u1ef9alegueu'a 'enauac na maichi lalamaxat\nlataxac cam netaigui shi\u1ef9axauapi, qataq 'enauac na \u1ef9a\u1ef9amaqchiguii lataxagesat na lalamaxat\nlayaanecpi mayi ishit da \u1ef9a\u1ef9amajni camayipi qataq ishit da \u1ef9aconguet ca chigaqaigui.\n'Enauac na shi\u1ef9axauasat iuen da qantela'a cam lalamaxat la\u1ef9aanec, huo'otaq ca yi'oqchigui\nlalamaxat mayi chigaqaigui ca I'ottac la\u1ef9aanec, huo'otaq da I'ottac ana nere, huo'otaq na no'on\nne'enaqtacpi mayi maichi lalamaxat l'onatac.\nART\u00cdCULO 28\n'Enauac na shi\u1ef9axauasat ishit da qai'otec ca llic da yaqto' qaica ca machicague't da ivida'alo\nnaua l\u1ef9a't 'ale'u, mayi qailotagueta mayi nataq'en ividaugalo 'enauac ne'ena nqataxacpi mayi\nmashi qanasachigui, yaqto' \u1ef9ataqta qaipacchigui da qai'ot 'enauac ca 'enapec.\nART\u00cdCULO 29\n'Enauac na shi\u1ef9axauasat ishit da huo'o ca I'ottac cam hueta'a, cha'ayi nachicata cam hueta'a\nmayi huesochiguii da huo'o cam I'ottac qataq sa ishit da qo\u1ef9iitega.\nDa ivita da huo'o ca \u1ef9acoolec da I'ot huo'otaq cam l\u1ef9a lataxac mayi sa ishit da illapec da\nqai'ot ne'ena nqataxacpi, qalaq 'enauac na shi\u1ef9axauapi ishit da qai'ot ca \u1ef9ashiita ne'ena\nnqataxacpi yaqto' ca mayi nataq'en ishit da huo'o ca qai'ot, qataq da qaipacchigui da qai'ot ca\nlataxac \u1ef9a\u1ef9amaqchiguii, yaqto' 'enauac na shi\u1ef9axauasat qaica ca machicage't qataq sa ishit da\nhuo'o ca qo\u1ef9iitega.\nN'ena nqataxacpi qataq da nataxac mayi huesochiguii, sa ishit da qai'onataxana da huo'otaq\nqa\u1ef9ata\u1ef9a'aguet cam 'eetapeguec qataq nam l'auaxanec lataxac mayi lapaxai na \u1ef9otta'a't nta'alpi\nmayi nanetta 'a't.\nART\u00cdCULO 30\nQaica qome da huo'o ca 'oonlec ne'ena nanettai mayi qanasachigui da qo\u1ef9inac chigoqchigui da\nI'ot ca l'aqtac ca camachicague't na nta 'alpi, da huo'otaq huo'o ca \u1ef9anem shi\u1ef9axauapi huo'otaq\nca 'oonolec namayipi da yaqto' huo' ca ishit da \u1ef9acoolecda I'ot, huo'otaq da \u1ef9aueca'a't ca\nla\u1ef9ipi da yaqto' nlaxaji ca 'oonolec ne'ena nqataxacpi, huo'otaq da nlaxaji da nataxac mayi\nhuesochiguii, mayi mashi nasachigui qataq lapaxai.",
            "Image": "31ed153cbd19b0832cd0ca40f210b299"
        }
    }
}

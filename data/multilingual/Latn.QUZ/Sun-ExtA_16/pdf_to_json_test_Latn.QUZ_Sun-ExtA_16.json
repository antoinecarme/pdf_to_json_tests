{
    "MetaData": {
        "Author": null,
        "Creation_Date": 1581470255,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8284974dc4c452e7aa35785dfb5f18fb",
            "Index": 0,
            "Label": "1",
            "Size": [
                595.0,
                842.0
            ],
            "Text": "PACHATIN LLAQTAKUNAPI RUNAQ ALLIN KANANPAQ JATUN KAMACHIKUY\n[Preamble]\nPachantin ayllu wawaq allin kausaypi kananta yuyaykuspan, kay kamachikuy paqarin. Runaq\nkausay qasi kusi kausaypi kananpaq, tukuy llakipi kaspapas \"justicia\" taripananpaq.\nKikin runakayninta runa masinkunawan reqsichispa kausananpaq.\nRunaq runa kayninta sarunchasqata rikuspan, wakin ima mil lay salqa runakunaq runa\nmasinta ku'muchisqanta, waqachisqanta rikuspan, kay ancha sut'i kamachikuykuna\nrikhurin, ashwan allin, ashwan sumaq kausay runaq taripananpaq; mana imamanta\nmanchakuspa, mana yarqayta muchuspa, sut'i simipi rimarispa qasi kausaypi kananpaq.\nRunapaqpuni tukuy ima allinkunapas kamasqa karqan. Chay kamasqa kasqanta reqsispan;\n\"derechon\" kasqanta yachaspan kay simikuna kamakun qharipas warmipas kushkachasqalla\nkausanankupaq, sapa p'unchay ashwanta jananchakuspa. Kausanankupaq: paykuna ukhupipas,\nllapa ayllu runa uldiupipas, sapanka runataqmi tukuy llakimanta qespisqalla purikunan,\nllapa \"mundo\" pachantinman qasi kausay mast'arikunanpaq.\nTeqse muyuntin \"munduq\" \"estadonkuna\" juñuykunakuspan, ancha allinta rimanakunku\n\"Organización de las Naciones Unidas\" sutita churaykukuspa. Jina sumaqta, allinta\nyuyayukuspataq, ruwaspataq, juq sonqolla kamachinakunku yanapanakunankupaq, runaq\nrunakayninta, qespesqa kayninta, tukuy \"derechunta\" junt'achinankupaq.\nChay rimasqanku junt'akunanpaqtaqmi, jatun \"Asamblea\" nisqa, ancha sut'inta qowanchis\nkay \"Declaración Universal de los Derechos Humanos\" qelqapi, llapa llaqtakuna\nch'ullallata yuyaykuspa runaq allinkayninta tajyachinanpaq, chay allin kamachikuy\nsimikuna junt 'akunanpaq.\nKaqllataqmi reqsichina, yachachina qhipa wiñay runamanpas, waynakunamanpas ashwan\nallinta paykuna junt'achinanpaq ashwan allin yuyaytawanpas yapanankupaq, kikin \"nacion-\nninkupipas\", pachantin nacionkunapipas.\nJATUN RIMANAKUYPI CHANINCHASQA KAMACHIKUY\nJUQ ÑIQEN (1)\nLlapa runan kay pachapi paqarin qispisqa, \"libre\" flisqa, allin kausaypi, chaninchasqa\nkausaypi kananpaq, yuyayniyoq, yachayniyoq runa kasqanman jina. Llapa runamasinwantaqmi\nwauqentin jina munanakunan.\nISHKAY ÑIQEN (2)\nKay jatun kamachikuyqa llapa runapaqmi, qasilla qespisqalla purikunanpaq, pipas kachun,\nmistipas, runapas, yuraqpas yanapas; warmipas, qharipas. Taytachakuna mamachakunapi i-\nñiqpas. Pacha Mama yupaychaqpas; imayna yuyaykuq runapas. May llaqtayoqpas; wajchapas,\nqhapaqpas.\nKINSA ÑIQEN (3)\nLlapan runan kausaypachapaq kamasqa, mana piqpa rimapayasqantaqmi purikunan kausanan p\n'unchaykama.\nTAWA ÑIQEN (4)\nManan pipas runaq chitasqan kamachipi puriyta atinchu. Runawan yanachikuyqa unayñan"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8f4ee40a2fea3157a14555de06b92ac0",
            "Index": 1,
            "Label": "2",
            "Size": [
                595.0,
                842.0
            ],
            "Text": "tukukapun, kay \"Declaración de los Derechos Humanostaq\" chaninchan chay tukukuyninta,\nwiñaypaq. Yanachikuyqa qonqaypachaman churasqan kapun.\nPHISQA ÑIQEN (5)\nManan pipas, peqpapas, k'irisqan, muchuchisqan, k'umuchisqan kananchu.\nSOQTA ÑIQEN (6)\nLlapa runaq \"derechunmi\", maypipas runa jina \"respetasqa\" kananpaq.\nQANCHIS ÑIQEN (7)\nLeypaq-qa, jatun kamachikuypaq-qa llapa runapas kikillan, \"igual-lían kanchis; mana\npitapas ajílaspa, mana pitapas t'aqarparispa.\nPUSAQ ÑIQEN (8)\nLlapa runapaq churasqan sapanka \"nacionpi\", jatun llaqtapi \"tribunalkuna\", \"leywan\",\n\"amparakunanpaq\" piña mayña runakayninta sarunchayta munaqtinpas.\nISQON ÑIQEN (9)\nManan pipas yanqa qasinmantaqa muchuy wasipi wesq'asqapas, Ilaqtanmanta qarqosqapas\nkayta atinchu.\nCHUNKA ÑIQEN (10)\nLlapa runapas, imamantaña juchachasqa kaspapas, \"tribunalpa\" uyarisqanmi kanan; chayman\njina juchayoq kasqanpas, mana juchayoq kasqanpaq yachakunanpaq.\nCHUNKA JUQNIYOQ ÑIQEN (11)\nJayk'an juchachasqa runaq-qa, kanmi \"derechon\" manan juchayoqcho kani, ninanpaq\n\"justicia\" taripanankama.\nAllin ch'uyaman \"justicia\" chayaspa, ima muchuymanpas churana, juchanman jina.\nCHUNKA ISHKAYNIYOQ ÑIQEN (12)\nManan piqpa imayna kausakusqantapas tapupakuyta atinchischo. Manataqmi imaynatas\nwarminwan, wawankunawan tiyan chaytapas yachayta munananchischu. Manan runaq allin\nkasqanta, \"honranta\", allin runa kasqanta panpachanachu; Chaykuna ruwasqamantaqa\n\"leymi\" muchuchinan. Chay tukuywanpis, manan pipas qelqa apachisqanchista, \"carta\"\nchaskinanchista pakallapi, mana yachasqanchis \"liita\" yachayta atinchu. Llapa runan\nchay mana chaninmanta \"libre\" l:anan, \"leypa\" \"protejisqan\nCHUNKA KINSAYOQ ÑIQEN (13)\nLlapa runan may munasqantapas purikunan, tiyananpaqtaq may llaqtatapas, may cheqastapas\naj llakunan.\n\"Nacion-ninmanta\" lloqsispapas kaqmi kutiykampuyta atillantaq.\nCHUNKA TAWAYOQ ÑIQEN (14)\nCheqnisqaña, qatiykachasqaña kaspapas, piqpa wasinpipas, maypipas pakuykukuyta atinmi,"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "795fc6790627587009b423f3e6a794c4",
            "Index": 2,
            "Label": "3",
            "Size": [
                595.0,
                842.0
            ],
            "Text": "may \"nacionpipas\", may llaqtapipas, may cheqaspipas.\nManan \"común\" juchayuqman aypanchu kay \"derecho\".\nCHUNKA PHISQAYOQ ÑIQEN (15)\nLlapa runakunaq \"derechunmí juj nacionalidadniyoq\" kay. Llapataqmi mayqen naciontapas\ntiyananpaq ajllakuyta atin. Chaymantaqa manan pipas jark'akuyta atinchu.\nManataqmi pipas, maypas \"nacionalidadninchista\" qechuyta atinchu, nitaq juj\n\"nacionalidad\" aj llakunanchista tatichiyta atinchu.\nCHUNKA SOQTAYOQ ÑIQEN (16)\nQharipas warmipas junt'asqa watanman chayaspaqa \"casarakuyta\" atin piwanpas maywanpas,\nmana piqpa jark'akusqan, yuraqwanña yanawanña, paykuna pura tinkuku, munanakunku\nchayqa.\nWarmi qhari wawakunantin tiyaspataqmi allin rimanakuypi tiyananku, kikin \"derechuyoq\"\njuj sonqolla tiyaspapis, t'aqanakuspapis.\n[Missing?]\nCHUNKA QANCHISNIYOQ ÑIQEN (17)\nLlapa runaqmi kanan jallp'apas, wasipas, tukuy ima kausaypas, pay sapanpa,\nllank'ananpaqpas, wakipi llank'ananpaqpas.\nManan piqpa kaqninpas qechuy atikunchu.\nCHUNKA PUSAQNIYOQ ÑIQEN (18)\nLlapa runan yuyaykukuyta, jamut'ayta atin yuyaychakusqanman jina. Manan pipas chaytaqa\njark'ayta atinmanchu. Kaqtaqmi ima \"religionpipas\" kausayta atin tukuy runaq\nyachashasqan.\nCHUNKA ISQONNIYOQ ÑIQEN (19)\nTukuy runapas umanpi yuyaykusqantan rimarinan manapitapas manchakuspa.\nYuyaykusqantataqmi pachantin runaman, teqsi muyuntin, lluy \"munduntin\" runaman\nriqsichinan yachananpaq. Sut'in rimaqtan pacha kamaq taytachapas yanapan. Chay\nyuyaykukusqanmantaqa, ruwasqanmantaqa manan pipas cheqniytapas, juchachaytapas atinchu.\nISKAYCHUNKA ÑIQEN (20)\nPi runapas, may runapas juñunakuytaqa atinmi. Runa juñunakuyqa kananpunin; allin\nrimanakuypaq, sumaq rimanakuypaq-qa.\nIchaqa, manataqmi pipas tanqasqaqa, mat'isqaqa, ima juñunakuymanpas jaykunanchu.\nISKAYCHUNKA JUJNIYOQ ÑIQEN (21)\nLlapa runapas atinmi llaqtanta \"nacionninta\" kamachiyta; chaypaq ajílasqa, chaypaq\nchurasqa kaspaqa; pay kikinpas, mashki mink'anta churaspapas.\nKushkallan llapa runapas kanchis, llapataqmi kamachikuq kaytapas atinchi Llaqtaq\nmunayninmi kamachikuqtaqa jurqon, llapa runamante jujta ajílaspa sumaq jatun"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c14ff9c0c27546a0eac9255a1f90e5cd",
            "Index": 3,
            "Label": "4",
            "Size": [
                595.0,
                842.0
            ],
            "Text": "rimanakuypi, \"eleccionispí ajílaspa.\n[Missing?]\nISHKAY CHUNKA ISHKAYNIYOQ ÑIQEN (22)\nLlapa runan, imaynan kausasqanman jina llaqtanwan, \"nacionninwan\" qochikunan\nmikhuytapas, tukuy ima kausaytapas; yachaytawanpas, yachayninman yapananpaq, chaywantaq\njananchasqa runa kananpaq.\nISHKAYCHUNKA KINSAYOQ ÑIQEN (23)\nLlapa runapaq kamasqan llank'ayqa, sapanka runataqmi ajllakunan iman munasqan\nllank'ayta.\nTukuymi llank'ananpaq yanapasqa kanan. Yanqa, qasi kaytaqa mana runa atinchu. Runaqa\nchanintan, llank'asqanman jina chaskinan \"salariontaqa\".\nLlapa runan chaskinan kallpanpa chanintaqa, paypa kausananpaq jina; warminpa,\nwawankunaq kausananpaq jina. Manachaytaqmi llaqta runa yanapanan.\nTukuy runan \"sindicato\" \"organizayta\" atin; jinallataq \"sindicalizado\" \"derechun\"\n\"respetachinanpaq\".\nISHKAYCHUNKA TAWAYOQ ÑIQEN (24)\nLlapa llank'aq runapaqmi samana p'unchayqa churasqa. Kikillantaqmi, kaqllataqmi\n\"vacaciones\" ñisqa, sapa wata aslíapas juj killa samayniyoq kanan mana llankaspa\n\"pagasqa\".\nISHKAYCHUNKA PHISQAYOQ ÑIQEN (25)\nLlapa runapaqmi kanan allin kausay, kaqllataq warminpaqpas, wawankunapaqpas. Kananmi\nmikliunanpas, wasinpas, p 'achanpas; kanantaqmi janpiqnin \"medicupas\". \"Seguro\nSocialpas\" kananmi paypaq-qa mana llank'ayta atiqtin, onqoqtin; warmin wañuqtin, ima\nllakipiña kaqtinpas.\nWachakoq warmiqa rikusqan qhawasqan kanan. Wawakunapas kaqllataqmi kanan; \"Casadoq\"\nwawanpas, mana \"casadoq\" wawanpas.\nISHKAYCHUNKA SOQTAYOQ ÑIQEN (26)\nTukuy runapaq churasqan \"escuela\", \"colegio\", \"educación\", llapataqmi chaykunata\nchaskinan mana qolqellamanta.\nJatun yachaywasimantaqmi jaykunan ashwan umayuq, yuyayniyoq, jamautayoq jina.\n\"Educacionqa\" llapa runaq ashwan allinruna kananpaqmi, llapa runamasintin\nmunanakunanpaqmj, maymantaña kaqtinpas, may llaqtayuqña kaqtinpas.\nISHKAYCHUNKA QANCHISNIYOQ ÑIQEN (27)\nLlapa runan reqsinan jatun yachayniyoqpa yachayninkunata, chaymi \"ciencia\" nisqa,\nllapan reqsinan tukuy sumaq ruwaykunata: \"artes\" sutiyoq.\nLlapa runan yachanan, aypanan jatun yachay, kausay yachay, ashwan jatun \"filosofía\"\nnisqa jamutay kuraq yachayta."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "170fab99eb1a4db53f65e739ec1d0892",
            "Index": 4,
            "Label": "5",
            "Size": [
                595.0,
                842.0
            ],
            "Text": "ISHKAYCHUNKA PUSAQNIYOQ ÑIQEN (28)\nSapanka runan munannanchis kay jatun kamachikuy simikunaq juntakunanta, llapa\npachantin, \"munduntin\" llaqtakunapi.\nISHKAYCHUNKA ISHQONNIYOQ ÑIQEN (29)\nAyllunchispi kausaq runataqa, llaqtanchis runataqa, anchatan, munana, yupaychana;\nayllun, llaqtan sapanka runatapas uywawanchis, wawanmi kanchis.\n[Missing?]\n[Missing?]\nKINSACHUNKA ÑIQEN (30)\nKay jatun kamachikuy simikunaqa manan juj runallapaqchu; manataqmi \"nacionkunaq\"\nkamacheqkunallapaqchu, llapa runaq allinninpaqmi, pachantin llaqtakunapitaqmi\njunt'akunan.\nÑAUPAQ NISQA SIMIKUNA\nPerú \"paisninchisqa\" \"munduntinpi paiskunamanta\" ashwan ashkha rijchayniyoqmi, chay\nraykupischá llapa runaq sonqonman chayan, chaypistaqchá ch'ulla kausayllapi kan runaq\nllaqtan.\nKay \"nacionninchispin\" imaymana rijch 'aq runapas; imaymana simi rimaqpas; imaymana\nyachayniyoqpas juñuykunakun kushka, ancha unay watakunamantaña. Yunkayoq, qhiswayoq,\npunakunayoq ancha jatun jallp'api.\nChaymi kay \"patriapi\" tiyaq \"peruano\" runamasinchiskunaqa, kausayninku allin ñanman\nchuray munaqkunaqa, sapa kuti, sapa p'unchay sumaq rimanakuypi kanan, sonqonkuq ashwan\nallinta tinkunanpaq, ñaupa pacha allin runakuna jina kausananpaq.\nKunan kamachiqninchis \"gobiernon\" musoq kausayman jaykunanchista munan; ashwan k'apaj\nchaninchasqa allin kausaypi kananchista munan. Jinataqmi juñunaykusqa \"nacionkunata\",\n\"Naciones Unidas\" nisqata, tawachunka watanpi, jaywarin kay runasimiman t'ijrasqa JATUN\nKAMACHIKUYTA, \"Declaración Universal de los Derechos Humanos\" nisqata.\nWakin pisi runakunallaq rimasqan simikunamanwanpas t'ijrakunmi kay nisqanchis Jatun\nKamachikuyqa, mana piqpa kausaynin, mana piqpa yachaynin tanqasqa, wijch'urparisqa\nkananpaq; llapa jatun suyunchispi tantaykusqa llaqtakunaq jananchakunanpaq. Kayta\nruwaspan \"gobiernonchispa\" allin yuyaykusqanta, tukuy sonqota churaspa, Perú\nkamachisqanta sut 'inchasun. Runasimipi rimaspan pachantin llaqtakunawan rimanakusun."
        }
    }
}

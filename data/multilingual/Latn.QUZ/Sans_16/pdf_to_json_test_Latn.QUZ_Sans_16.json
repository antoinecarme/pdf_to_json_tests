{
    "MetaData": {
        "Author": null,
        "Creation_Date": 1581470103,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "ce9ac0b4279140cf8e2f71d1d6936ff4",
            "Index": 0,
            "Label": "1",
            "Size": [
                595.0,
                842.0
            ],
            "Text": "PACHATIN LLAQTAKUNAPI RUNAQ ALLIN KANANPAQ JATUN KAMACHIKUY\n[Preamble]\nPachantin ayllu wawaq allin kausaypi kananta yuyaykuspan, kay kamachikuy paqarin. Runaq kausay qasi\nkusi kausaypi kananpaq, tukuy llakipi kaspapas \"justicia\" taripananpaq. Kikin runakayninta runa\nmasinkunawan reqsichispa kausananpaq.\nRunaq runa kayninta sarunchasqata rikuspan, wakin ima mil lay salqa runakunaq runa masinta\nku'muchisqanta, waqachisqanta rikuspan, kay ancha sut'i kamachikuykuna rikhurin, ashwan allin, ashwan\nsumaq kausay runaq taripananpaq; mana imamanta manchakuspa, mana yarqayta muchuspa, sut'i simipi\nrimarispa qasi kausaypi kananpaq.\nRunapaqpuni tukuy ima allinkunapas kamasqa karqan. Chay kamasqa kasqanta reqsispan; \"derechon\"\nkasqanta yachaspan kay simikuna kamakun qharipas warmipas kushkachasqalla kausanankupaq, sapa\np'unchay ashwanta jananchakuspa. Kausanankupaq: paykuna ukhupipas, llapa ayllu runa uldiupipas, sapanka\nrunataqmi tukuy llakimanta qespisqalla purikunan, llapa \"mundo\" pachantinman qasi kausay\nmast'arikunanpaq.\nTeqse muyuntin \"munduq\" \"estadonkuna\" juñuykunakuspan, ancha allinta rimanakunku \"Organización de\nlas Naciones Unidas\" sutita churaykukuspa. Jina sumaqta, allinta yuyayukuspataq, ruwaspataq, juq sonqolla\nkamachinakunku yanapanakunankupaq, runaq runakayninta, qespesqa kayninta, tukuy \"derechunta\"\njunt'achinankupaq.\nChay rimasqanku junt'akunanpaqtaqmi, jatun \"Asamblea\" nisqa, ancha sut'inta qowanchis kay \"Declaración\nUniversal de los Derechos Humanos\" qelqapi, llapa llaqtakuna ch'ullallata yuyaykuspa runaq allinkayninta\ntajyachinanpaq, chay allin kamachikuy simikuna junt 'akunanpaq."
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "933c1055e36da182f89c7ada7eff9746",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kaqllataqmi reqsichina, yachachina qhipa wiñay runamanpas, waynakunamanpas ashwan allinta paykuna\njunt'achinanpaq ashwan allin yuyaytawanpas yapanankupaq, kikin \"nacion-ninkupipas\", pachantin\nnacionkunapipas.\nJATUN RIMANAKUYPI CHANINCHASQA KAMACHIKUY\nJUQ ÑIQEN (1)\nLlapa runan kay pachapi paqarin qispisqa, \"libre\" flisqa, allin kausaypi, chaninchasqa kausaypi kananpaq,\nyuyayniyoq, yachayniyoq runa kasqanman jina. Llapa runamasinwantaqmi wauqentin jina munanakunan.\nISHKAY ÑIQEN (2)\nKay jatun kamachikuyqa llapa runapaqmi, qasilla qespisqalla purikunanpaq, pipas kachun, mistipas, runapas,\nyuraqpas yanapas; warmipas, qharipas. Taytachakuna mamachakunapi i-ñiqpas. Pacha Mama yupaychaqpas;\nimayna yuyaykuq runapas. May llaqtayoqpas; wajchapas, qhapaqpas.\nKINSA ÑIQEN (3)\nLlapan runan kausaypachapaq kamasqa, mana piqpa rimapayasqantaqmi purikunan kausanan p\n'unchaykama.\nTAWA ÑIQEN (4)\nManan pipas runaq chitasqan kamachipi puriyta atinchu. Runawan yanachikuyqa unayñan tukukapun, kay\n\"Declaración de los Derechos Humanostaq\" chaninchan chay tukukuyninta, wiñaypaq. Yanachikuyqa\nqonqaypachaman churasqan kapun.\nPHISQA ÑIQEN (5)\nManan pipas, peqpapas, k'irisqan, muchuchisqan, k'umuchisqan kananchu."
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "082603ae668acb7ae39f2795c740eac7",
            "Index": 2,
            "Label": "3",
            "Size": [
                595.0,
                842.0
            ],
            "Text": "SOQTA ÑIQEN (6)\nLlapa runaq \"derechunmi\", maypipas runa jina \"respetasqa\" kananpaq.\nQANCHIS ÑIQEN (7)\nLeypaq-qa, jatun kamachikuypaq-qa llapa runapas kikillan, \"igual-lían kanchis; mana pitapas ajílaspa, mana\npitapas t'aqarparispa.\nPUSAQ ÑIQEN (8)\nLlapa runapaq churasqan sapanka \"nacionpi\", jatun llaqtapi \"tribunalkuna\", \"leywan\", \"amparakunanpaq\"\npiña mayña runakayninta sarunchayta munaqtinpas.\nISQON ÑIQEN (9)\nManan pipas yanqa qasinmantaqa muchuy wasipi wesq'asqapas, Ilaqtanmanta qarqosqapas kayta atinchu.\nCHUNKA ÑIQEN (10)\nLlapa runapas, imamantaña juchachasqa kaspapas, \"tribunalpa\" uyarisqanmi kanan; chayman jina juchayoq\nkasqanpas, mana juchayoq kasqanpaq yachakunanpaq.\nCHUNKA JUQNIYOQ ÑIQEN (11)\nJayk'an juchachasqa runaq-qa, kanmi \"derechon\" manan juchayoqcho kani, ninanpaq \"justicia\"\ntaripanankama.\nAllin ch'uyaman \"justicia\" chayaspa, ima muchuymanpas churana, juchanman jina.\nCHUNKA ISHKAYNIYOQ ÑIQEN (12)\nManan piqpa imayna kausakusqantapas tapupakuyta atinchischo. Manataqmi imaynatas warminwan,"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "444dc7d2e2652ecd4e4a5b25845db7d1",
            "Index": 3,
            "Label": "4",
            "Size": [
                595.0,
                842.0
            ],
            "Text": "wawankunawan tiyan chaytapas yachayta munananchischu. Manan runaq allin kasqanta, \"honranta\", allin\nruna kasqanta panpachanachu; Chaykuna ruwasqamantaqa \"leymi\" muchuchinan. Chay tukuywanpis, manan\npipas qelqa apachisqanchista, \"carta\" chaskinanchista pakallapi, mana yachasqanchis \"liita\" yachayta\natinchu. Llapa runan chay mana chaninmanta \"libre\" l:anan, \"leypa\" \"protejisqan\nCHUNKA KINSAYOQ ÑIQEN (13)\nLlapa runan may munasqantapas purikunan, tiyananpaqtaq may llaqtatapas, may cheqastapas aj llakunan.\n\"Nacion-ninmanta\" lloqsispapas kaqmi kutiykampuyta atillantaq.\nCHUNKA TAWAYOQ ÑIQEN (14)\nCheqnisqaña, qatiykachasqaña kaspapas, piqpa wasinpipas, maypipas pakuykukuyta atinmi, may\n\"nacionpipas\", may llaqtapipas, may cheqaspipas.\nManan \"común\" juchayuqman aypanchu kay \"derecho\".\nCHUNKA PHISQAYOQ ÑIQEN (15)\nLlapa runakunaq \"derechunmí juj nacionalidadniyoq\" kay. Llapataqmi mayqen naciontapas tiyananpaq\najllakuyta atin. Chaymantaqa manan pipas jark'akuyta atinchu.\nManataqmi pipas, maypas \"nacionalidadninchista\" qechuyta atinchu, nitaq juj \"nacionalidad\" aj\nllakunanchista tatichiyta atinchu.\nCHUNKA SOQTAYOQ ÑIQEN (16)\nQharipas warmipas junt'asqa watanman chayaspaqa \"casarakuyta\" atin piwanpas maywanpas, mana piqpa\njark'akusqan, yuraqwanña yanawanña, paykuna pura tinkuku, munanakunku chayqa.\nWarmi qhari wawakunantin tiyaspataqmi allin rimanakuypi tiyananku, kikin \"derechuyoq\" juj sonqolla"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "3fea0b84e53a0b5cd798295467dd60ad",
            "Index": 4,
            "Label": "5",
            "Size": [
                595.0,
                842.0
            ],
            "Text": "tiyaspapis, t'aqanakuspapis.\n[Missing?]\nCHUNKA QANCHISNIYOQ ÑIQEN (17)\nLlapa runaqmi kanan jallp'apas, wasipas, tukuy ima kausaypas, pay sapanpa, llank'ananpaqpas, wakipi\nllank'ananpaqpas.\nManan piqpa kaqninpas qechuy atikunchu.\nCHUNKA PUSAQNIYOQ ÑIQEN (18)\nLlapa runan yuyaykukuyta, jamut'ayta atin yuyaychakusqanman jina. Manan pipas chaytaqa jark'ayta\natinmanchu. Kaqtaqmi ima \"religionpipas\" kausayta atin tukuy runaq yachashasqan.\nCHUNKA ISQONNIYOQ ÑIQEN (19)\nTukuy runapas umanpi yuyaykusqantan rimarinan manapitapas manchakuspa. Yuyaykusqantataqmi\npachantin runaman, teqsi muyuntin, lluy \"munduntin\" runaman riqsichinan yachananpaq. Sut'in rimaqtan\npacha kamaq taytachapas yanapan. Chay yuyaykukusqanmantaqa, ruwasqanmantaqa manan pipas\ncheqniytapas, juchachaytapas atinchu.\nISKAYCHUNKA ÑIQEN (20)\nPi runapas, may runapas juñunakuytaqa atinmi. Runa juñunakuyqa kananpunin; allin rimanakuypaq, sumaq\nrimanakuypaq-qa.\nIchaqa, manataqmi pipas tanqasqaqa, mat'isqaqa, ima juñunakuymanpas jaykunanchu.\nISKAYCHUNKA JUJNIYOQ ÑIQEN (21)"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "a1a3ef96f6d3fc0b30f6accdcf8534e2",
            "Index": 5,
            "Label": "6",
            "Size": [
                595.0,
                842.0
            ],
            "Text": "Llapa runapas atinmi llaqtanta \"nacionninta\" kamachiyta; chaypaq ajílasqa, chaypaq churasqa kaspaqa; pay\nkikinpas, mashki mink'anta churaspapas.\nKushkallan llapa runapas kanchis, llapataqmi kamachikuq kaytapas atinchi Llaqtaq munayninmi\nkamachikuqtaqa jurqon, llapa runamante jujta ajílaspa sumaq jatun rimanakuypi, \"eleccionispí ajílaspa.\n[Missing?]\nISHKAY CHUNKA ISHKAYNIYOQ ÑIQEN (22)\nLlapa runan, imaynan kausasqanman jina llaqtanwan, \"nacionninwan\" qochikunan mikhuytapas, tukuy ima\nkausaytapas; yachaytawanpas, yachayninman yapananpaq, chaywantaq jananchasqa runa kananpaq.\nISHKAYCHUNKA KINSAYOQ ÑIQEN (23)\nLlapa runapaq kamasqan llank'ayqa, sapanka runataqmi ajllakunan iman munasqan llank'ayta.\nTukuymi llank'ananpaq yanapasqa kanan. Yanqa, qasi kaytaqa mana runa atinchu. Runaqa chanintan,\nllank'asqanman jina chaskinan \"salariontaqa\".\nLlapa runan chaskinan kallpanpa chanintaqa, paypa kausananpaq jina; warminpa, wawankunaq kausananpaq\njina. Manachaytaqmi llaqta runa yanapanan.\nTukuy runan \"sindicato\" \"organizayta\" atin; jinallataq \"sindicalizado\" \"derechun\" \"respetachinanpaq\".\nISHKAYCHUNKA TAWAYOQ ÑIQEN (24)\nLlapa llank'aq runapaqmi samana p'unchayqa churasqa. Kikillantaqmi, kaqllataqmi \"vacaciones\" ñisqa, sapa\nwata aslíapas juj killa samayniyoq kanan mana llankaspa \"pagasqa\".\nISHKAYCHUNKA PHISQAYOQ ÑIQEN (25)"
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "62ecb527a6bf250f65fd2f8a46fb4dd7",
            "Index": 6,
            "Label": "7",
            "Size": [
                595.0,
                842.0
            ],
            "Text": "Llapa runapaqmi kanan allin kausay, kaqllataq warminpaqpas, wawankunapaqpas. Kananmi mikliunanpas,\nwasinpas, p 'achanpas; kanantaqmi janpiqnin \"medicupas\". \"Seguro Socialpas\" kananmi paypaq-qa mana\nllank'ayta atiqtin, onqoqtin; warmin wañuqtin, ima llakipiña kaqtinpas.\nWachakoq warmiqa rikusqan qhawasqan kanan. Wawakunapas kaqllataqmi kanan; \"Casadoq\" wawanpas,\nmana \"casadoq\" wawanpas.\nISHKAYCHUNKA SOQTAYOQ ÑIQEN (26)\nTukuy runapaq churasqan \"escuela\", \"colegio\", \"educación\", llapataqmi chaykunata chaskinan mana\nqolqellamanta.\nJatun yachaywasimantaqmi jaykunan ashwan umayuq, yuyayniyoq, jamautayoq jina.\n\"Educacionqa\" llapa runaq ashwan allinruna kananpaqmi, llapa runamasintin munanakunanpaqmj,\nmaymantaña kaqtinpas, may llaqtayuqña kaqtinpas.\nISHKAYCHUNKA QANCHISNIYOQ ÑIQEN (27)\nLlapa runan reqsinan jatun yachayniyoqpa yachayninkunata, chaymi \"ciencia\" nisqa, llapan reqsinan tukuy\nsumaq ruwaykunata: \"artes\" sutiyoq.\nLlapa runan yachanan, aypanan jatun yachay, kausay yachay, ashwan jatun \"filosofía\" nisqa jamutay kuraq\nyachayta.\nISHKAYCHUNKA PUSAQNIYOQ ÑIQEN (28)\nSapanka runan munannanchis kay jatun kamachikuy simikunaq juntakunanta, llapa pachantin, \"munduntin\"\nllaqtakunapi.\nISHKAYCHUNKA ISHQONNIYOQ ÑIQEN (29)"
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "b1699974a87b616382f016783b84b4e8",
            "Index": 7,
            "Label": "8",
            "Size": [
                595.0,
                842.0
            ],
            "Text": "Ayllunchispi kausaq runataqa, llaqtanchis runataqa, anchatan, munana, yupaychana; ayllun, llaqtan sapanka\nrunatapas uywawanchis, wawanmi kanchis.\n[Missing?]\n[Missing?]\nKINSACHUNKA ÑIQEN (30)\nKay jatun kamachikuy simikunaqa manan juj runallapaqchu; manataqmi \"nacionkunaq\"\nkamacheqkunallapaqchu, llapa runaq allinninpaqmi, pachantin llaqtakunapitaqmi junt'akunan.\nÑAUPAQ NISQA SIMIKUNA\nPerú \"paisninchisqa\" \"munduntinpi paiskunamanta\" ashwan ashkha rijchayniyoqmi, chay raykupischá llapa\nrunaq sonqonman chayan, chaypistaqchá ch'ulla kausayllapi kan runaq llaqtan.\nKay \"nacionninchispin\" imaymana rijch 'aq runapas; imaymana simi rimaqpas; imaymana yachayniyoqpas\njuñuykunakun kushka, ancha unay watakunamantaña. Yunkayoq, qhiswayoq, punakunayoq ancha jatun\njallp'api.\nChaymi kay \"patriapi\" tiyaq \"peruano\" runamasinchiskunaqa, kausayninku allin ñanman churay\nmunaqkunaqa, sapa kuti, sapa p'unchay sumaq rimanakuypi kanan, sonqonkuq ashwan allinta tinkunanpaq,\nñaupa pacha allin runakuna jina kausananpaq.\nKunan kamachiqninchis \"gobiernon\" musoq kausayman jaykunanchista munan; ashwan k'apaj chaninchasqa\nallin kausaypi kananchista munan. Jinataqmi juñunaykusqa \"nacionkunata\", \"Naciones Unidas\" nisqata,\ntawachunka watanpi, jaywarin kay runasimiman t'ijrasqa JATUN KAMACHIKUYTA, \"Declaración\nUniversal de los Derechos Humanos\" nisqata."
        },
        "8": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "b5982cf0efceed236d3fff11cdc9902e",
            "Index": 8,
            "Label": "9",
            "Size": [
                595.0,
                842.0
            ],
            "Text": "Wakin pisi runakunallaq rimasqan simikunamanwanpas t'ijrakunmi kay nisqanchis Jatun Kamachikuyqa,\nmana piqpa kausaynin, mana piqpa yachaynin tanqasqa, wijch'urparisqa kananpaq; llapa jatun suyunchispi\ntantaykusqa llaqtakunaq jananchakunanpaq. Kayta ruwaspan \"gobiernonchispa\" allin yuyaykusqanta, tukuy\nsonqota churaspa, Perú kamachisqanta sut 'inchasun. Runasimipi rimaspan pachantin llaqtakunawan\nrimanakusun."
        }
    }
}

{
    "MetaData": {
        "Author": null,
        "Creation_Date": 1581470146,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "e43966b2e2359410ec86c4e51fb1d781",
            "Index": 0,
            "Label": "1",
            "Size": [
                595.0,
                842.0
            ],
            "Text": "PACHATIN LLAQTAKUNAPI RUNAQ ALLIN KANANPAQ JATUN KAMACHIKUY\n[Preamble]\nPachantin ayllu wawaq allin kausaypi kananta yuyaykuspan, kay kamachikuy paqarin. Runaq kausay\nqasi kusi kausaypi kananpaq, tukuy llakipi kaspapas \"justicia\" taripananpaq. Kikin runakayninta\nruna masinkunawan reqsichispa kausananpaq.\nRunaq runa kayninta sarunchasqata rikuspan, wakin ima mil lay salqa runakunaq runa masinta\nku'muchisqanta, waqachisqanta rikuspan, kay ancha sut'i kamachikuykuna rikhurin, ashwan allin,\nashwan sumaq kausay runaq taripananpaq; mana imamanta manchakuspa, mana yarqayta muchuspa,\nsut'i simipi rimarispa qasi kausaypi kananpaq.\nRunapaqpuni tukuy ima allinkunapas kamasqa karqan. Chay kamasqa kasqanta reqsispan; \"derechon\"\nkasqanta yachaspan kay simikuna kamakun qharipas warmipas kushkachasqalla kausanankupaq, sapa\np'unchay ashwanta jananchakuspa. Kausanankupaq: paykuna ukhupipas, llapa ayllu runa uldiupipas,\nsapanka runataqmi tukuy llakimanta qespisqalla purikunan, llapa \"mundo\" pachantinman qasi\nkausay mast'arikunanpaq.\nTeqse muyuntin \"munduq\" \"estadonkuna\" juñuykunakuspan, ancha allinta rimanakunku \"Organización\nde las Naciones Unidas\" sutita churaykukuspa. Jina sumaqta, allinta yuyayukuspataq, ruwaspataq,\njuq sonqolla kamachinakunku yanapanakunankupaq, runaq runakayninta, qespesqa kayninta, tukuy\n\"derechunta\" junt'achinankupaq.\nChay rimasqanku junt'akunanpaqtaqmi, jatun \"Asamblea\" nisqa, ancha sut'inta qowanchis kay\n\"Declaración Universal de los Derechos Humanos\" qelqapi, llapa llaqtakuna ch'ullallata\nyuyaykuspa runaq allinkayninta tajyachinanpaq, chay allin kamachikuy simikuna junt 'akunanpaq.\nKaqllataqmi reqsichina, yachachina qhipa wiñay runamanpas, waynakunamanpas ashwan allinta\npaykuna junt'achinanpaq ashwan allin yuyaytawanpas yapanankupaq, kikin \"nacion-ninkupipas\",\npachantin nacionkunapipas.\nJATUN RIMANAKUYPI CHANINCHASQA KAMACHIKUY\nJUQ ÑIQEN (1)\nLlapa runan kay pachapi paqarin qispisqa, \"libre\" flisqa, allin kausaypi, chaninchasqa kausaypi\nkananpaq, yuyayniyoq, yachayniyoq runa kasqanman jina. Llapa runamasinwantaqmi wauqentin jina\nmunanakunan.\nISHKAY ÑIQEN (2)\nKay jatun kamachikuyqa llapa runapaqmi, qasilla qespisqalla purikunanpaq, pipas kachun,\nmistipas, runapas, yuraqpas yanapas; warmipas, qharipas. Taytachakuna mamachakunapi i-ñiqpas.\nPacha Mama yupaychaqpas; imayna yuyaykuq runapas. May llaqtayoqpas; wajchapas, qhapaqpas.\nKINSA ÑIQEN (3)\nLlapan runan kausaypachapaq kamasqa, mana piqpa rimapayasqantaqmi purikunan kausanan p\n'unchaykama.\nTAWA ÑIQEN (4)\nManan pipas runaq chitasqan kamachipi puriyta atinchu. Runawan yanachikuyqa unayñan tukukapun,\nkay \"Declaración de los Derechos Humanostaq\" chaninchan chay tukukuyninta, wiñaypaq.\nYanachikuyqa qonqaypachaman churasqan kapun.\nPHISQA ÑIQEN (5)\nManan pipas, peqpapas, k'irisqan, muchuchisqan, k'umuchisqan kananchu.\nSOQTA ÑIQEN (6)\nLlapa runaq \"derechunmi\", maypipas runa jina \"respetasqa\" kananpaq.\nQANCHIS ÑIQEN (7)\nLeypaq-qa, jatun kamachikuypaq-qa llapa runapas kikillan, \"igual-lían kanchis; mana pitapas\najílaspa, mana pitapas t'aqarparispa.\nPUSAQ ÑIQEN (8)\nLlapa runapaq churasqan sapanka \"nacionpi\", jatun llaqtapi \"tribunalkuna\", \"leywan\",\n\"amparakunanpaq\" piña mayña runakayninta sarunchayta munaqtinpas."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a41c882283625ad04d915cb5b9007b6c",
            "Index": 1,
            "Label": "2",
            "Size": [
                595.0,
                842.0
            ],
            "Text": "ISQON ÑIQEN (9)\nManan pipas yanqa qasinmantaqa muchuy wasipi wesq'asqapas, Ilaqtanmanta qarqosqapas kayta\natinchu.\nCHUNKA ÑIQEN (10)\nLlapa runapas, imamantaña juchachasqa kaspapas, \"tribunalpa\" uyarisqanmi kanan; chayman jina\njuchayoq kasqanpas, mana juchayoq kasqanpaq yachakunanpaq.\nCHUNKA JUQNIYOQ ÑIQEN (11)\nJayk'an juchachasqa runaq-qa, kanmi \"derechon\" manan juchayoqcho kani, ninanpaq \"justicia\"\ntaripanankama.\nAllin ch'uyaman \"justicia\" chayaspa, ima muchuymanpas churana, juchanman jina.\nCHUNKA ISHKAYNIYOQ ÑIQEN (12)\nManan piqpa imayna kausakusqantapas tapupakuyta atinchischo. Manataqmi imaynatas warminwan,\nwawankunawan tiyan chaytapas yachayta munananchischu. Manan runaq allin kasqanta, \"honranta\",\nallin runa kasqanta panpachanachu; Chaykuna ruwasqamantaqa \"leymi\" muchuchinan. Chay\ntukuywanpis, manan pipas qelqa apachisqanchista, \"carta\" chaskinanchista pakallapi, mana\nyachasqanchis \"liita\" yachayta atinchu. Llapa runan chay mana chaninmanta \"libre\" l:anan,\n\"leypa\" \"protejisqan\nCHUNKA KINSAYOQ ÑIQEN (13)\nLlapa runan may munasqantapas purikunan, tiyananpaqtaq may llaqtatapas, may cheqastapas aj\nllakunan.\n\"Nacion-ninmanta\" lloqsispapas kaqmi kutiykampuyta atillantaq.\nCHUNKA TAWAYOQ ÑIQEN (14)\nCheqnisqaña, qatiykachasqaña kaspapas, piqpa wasinpipas, maypipas pakuykukuyta atinmi, may\n\"nacionpipas\", may llaqtapipas, may cheqaspipas.\nManan \"común\" juchayuqman aypanchu kay \"derecho\".\nCHUNKA PHISQAYOQ ÑIQEN (15)\nLlapa runakunaq \"derechunmí juj nacionalidadniyoq\" kay. Llapataqmi mayqen naciontapas\ntiyananpaq ajllakuyta atin. Chaymantaqa manan pipas jark'akuyta atinchu.\nManataqmi pipas, maypas \"nacionalidadninchista\" qechuyta atinchu, nitaq juj \"nacionalidad\" aj\nllakunanchista tatichiyta atinchu.\nCHUNKA SOQTAYOQ ÑIQEN (16)\nQharipas warmipas junt'asqa watanman chayaspaqa \"casarakuyta\" atin piwanpas maywanpas, mana\npiqpa jark'akusqan, yuraqwanña yanawanña, paykuna pura tinkuku, munanakunku chayqa.\nWarmi qhari wawakunantin tiyaspataqmi allin rimanakuypi tiyananku, kikin \"derechuyoq\" juj\nsonqolla tiyaspapis, t'aqanakuspapis.\n[Missing?]\nCHUNKA QANCHISNIYOQ ÑIQEN (17)\nLlapa runaqmi kanan jallp'apas, wasipas, tukuy ima kausaypas, pay sapanpa, llank'ananpaqpas,\nwakipi llank'ananpaqpas.\nManan piqpa kaqninpas qechuy atikunchu.\nCHUNKA PUSAQNIYOQ ÑIQEN (18)\nLlapa runan yuyaykukuyta, jamut'ayta atin yuyaychakusqanman jina. Manan pipas chaytaqa\njark'ayta atinmanchu. Kaqtaqmi ima \"religionpipas\" kausayta atin tukuy runaq yachashasqan.\nCHUNKA ISQONNIYOQ ÑIQEN (19)\nTukuy runapas umanpi yuyaykusqantan rimarinan manapitapas manchakuspa. Yuyaykusqantataqmi\npachantin runaman, teqsi muyuntin, lluy \"munduntin\" runaman riqsichinan yachananpaq. Sut'in\nrimaqtan pacha kamaq taytachapas yanapan. Chay yuyaykukusqanmantaqa, ruwasqanmantaqa manan\npipas cheqniytapas, juchachaytapas atinchu."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a263927a2033f228cfa93c963b091cdd",
            "Index": 2,
            "Label": "3",
            "Size": [
                595.0,
                842.0
            ],
            "Text": "ISKAYCHUNKA ÑIQEN (20)\nPi runapas, may runapas juñunakuytaqa atinmi. Runa juñunakuyqa kananpunin; allin rimanakuypaq,\nsumaq rimanakuypaq-qa.\nIchaqa, manataqmi pipas tanqasqaqa, mat'isqaqa, ima juñunakuymanpas jaykunanchu.\nISKAYCHUNKA JUJNIYOQ ÑIQEN (21)\nLlapa runapas atinmi llaqtanta \"nacionninta\" kamachiyta; chaypaq ajílasqa, chaypaq churasqa\nkaspaqa; pay kikinpas, mashki mink'anta churaspapas.\nKushkallan llapa runapas kanchis, llapataqmi kamachikuq kaytapas atinchi Llaqtaq munayninmi\nkamachikuqtaqa jurqon, llapa runamante jujta ajílaspa sumaq jatun rimanakuypi, \"eleccionispí\najílaspa.\n[Missing?]\nISHKAY CHUNKA ISHKAYNIYOQ ÑIQEN (22)\nLlapa runan, imaynan kausasqanman jina llaqtanwan, \"nacionninwan\" qochikunan mikhuytapas, tukuy\nima kausaytapas; yachaytawanpas, yachayninman yapananpaq, chaywantaq jananchasqa runa kananpaq.\nISHKAYCHUNKA KINSAYOQ ÑIQEN (23)\nLlapa runapaq kamasqan llank'ayqa, sapanka runataqmi ajllakunan iman munasqan llank'ayta.\nTukuymi llank'ananpaq yanapasqa kanan. Yanqa, qasi kaytaqa mana runa atinchu. Runaqa chanintan,\nllank'asqanman jina chaskinan \"salariontaqa\".\nLlapa runan chaskinan kallpanpa chanintaqa, paypa kausananpaq jina; warminpa, wawankunaq\nkausananpaq jina. Manachaytaqmi llaqta runa yanapanan.\nTukuy runan \"sindicato\" \"organizayta\" atin; jinallataq \"sindicalizado\" \"derechun\"\n\"respetachinanpaq\".\nISHKAYCHUNKA TAWAYOQ ÑIQEN (24)\nLlapa llank'aq runapaqmi samana p'unchayqa churasqa. Kikillantaqmi, kaqllataqmi \"vacaciones\"\nñisqa, sapa wata aslíapas juj killa samayniyoq kanan mana llankaspa \"pagasqa\".\nISHKAYCHUNKA PHISQAYOQ ÑIQEN (25)\nLlapa runapaqmi kanan allin kausay, kaqllataq warminpaqpas, wawankunapaqpas. Kananmi\nmikliunanpas, wasinpas, p 'achanpas; kanantaqmi janpiqnin \"medicupas\". \"Seguro Socialpas\"\nkananmi paypaq-qa mana llank'ayta atiqtin, onqoqtin; warmin wañuqtin, ima llakipiña kaqtinpas.\nWachakoq warmiqa rikusqan qhawasqan kanan. Wawakunapas kaqllataqmi kanan; \"Casadoq\" wawanpas,\nmana \"casadoq\" wawanpas.\nISHKAYCHUNKA SOQTAYOQ ÑIQEN (26)\nTukuy runapaq churasqan \"escuela\", \"colegio\", \"educación\", llapataqmi chaykunata chaskinan mana\nqolqellamanta.\nJatun yachaywasimantaqmi jaykunan ashwan umayuq, yuyayniyoq, jamautayoq jina.\n\"Educacionqa\" llapa runaq ashwan allinruna kananpaqmi, llapa runamasintin munanakunanpaqmj,\nmaymantaña kaqtinpas, may llaqtayuqña kaqtinpas.\nISHKAYCHUNKA QANCHISNIYOQ ÑIQEN (27)\nLlapa runan reqsinan jatun yachayniyoqpa yachayninkunata, chaymi \"ciencia\" nisqa, llapan\nreqsinan tukuy sumaq ruwaykunata: \"artes\" sutiyoq.\nLlapa runan yachanan, aypanan jatun yachay, kausay yachay, ashwan jatun \"filosofía\" nisqa\njamutay kuraq yachayta.\nISHKAYCHUNKA PUSAQNIYOQ ÑIQEN (28)\nSapanka runan munannanchis kay jatun kamachikuy simikunaq juntakunanta, llapa pachantin,\n\"munduntin\" llaqtakunapi.\nISHKAYCHUNKA ISHQONNIYOQ ÑIQEN (29)\nAyllunchispi kausaq runataqa, llaqtanchis runataqa, anchatan, munana, yupaychana; ayllun,"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ef8dec42a5f9c6ef1be46e8c9e0d3bf9",
            "Index": 3,
            "Label": "4",
            "Size": [
                595.0,
                842.0
            ],
            "Text": "llaqtan sapanka runatapas uywawanchis, wawanmi kanchis.\n[Missing?]\n[Missing?]\nKINSACHUNKA ÑIQEN (30)\nKay jatun kamachikuy simikunaqa manan juj runallapaqchu; manataqmi \"nacionkunaq\"\nkamacheqkunallapaqchu, llapa runaq allinninpaqmi, pachantin llaqtakunapitaqmi junt'akunan.\nÑAUPAQ NISQA SIMIKUNA\nPerú \"paisninchisqa\" \"munduntinpi paiskunamanta\" ashwan ashkha rijchayniyoqmi, chay raykupischá\nllapa runaq sonqonman chayan, chaypistaqchá ch'ulla kausayllapi kan runaq llaqtan.\nKay \"nacionninchispin\" imaymana rijch 'aq runapas; imaymana simi rimaqpas; imaymana\nyachayniyoqpas juñuykunakun kushka, ancha unay watakunamantaña. Yunkayoq, qhiswayoq,\npunakunayoq ancha jatun jallp'api.\nChaymi kay \"patriapi\" tiyaq \"peruano\" runamasinchiskunaqa, kausayninku allin ñanman churay\nmunaqkunaqa, sapa kuti, sapa p'unchay sumaq rimanakuypi kanan, sonqonkuq ashwan allinta\ntinkunanpaq, ñaupa pacha allin runakuna jina kausananpaq.\nKunan kamachiqninchis \"gobiernon\" musoq kausayman jaykunanchista munan; ashwan k'apaj\nchaninchasqa allin kausaypi kananchista munan. Jinataqmi juñunaykusqa \"nacionkunata\", \"Naciones\nUnidas\" nisqata, tawachunka watanpi, jaywarin kay runasimiman t'ijrasqa JATUN KAMACHIKUYTA,\n\"Declaración Universal de los Derechos Humanos\" nisqata.\nWakin pisi runakunallaq rimasqan simikunamanwanpas t'ijrakunmi kay nisqanchis Jatun\nKamachikuyqa, mana piqpa kausaynin, mana piqpa yachaynin tanqasqa, wijch'urparisqa kananpaq;\nllapa jatun suyunchispi tantaykusqa llaqtakunaq jananchakunanpaq. Kayta ruwaspan\n\"gobiernonchispa\" allin yuyaykusqanta, tukuy sonqota churaspa, Perú kamachisqanta sut\n'inchasun. Runasimipi rimaspan pachantin llaqtakunawan rimanakusun."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470242,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "PACHATIN LLAQTAKUNAPI RUNAQ ALLIN KANANPAQ JATUN KAMACHIKUY\n[Preamble]\nPachantin ayllu wawaq allin kausaypi kananta yuyaykuspan, kay kamachikuy paqarin. Runaq kausay qasi kusi kausaypi\nkananpaq, tukuy llakipi kaspapas \"justicia\" taripananpaq. Kikin runakayninta runa masinkunawan reqsichispa\nkausananpaq.\nRunaq runa kayninta sarunchasqata rikuspan, wakin ima mil lay salqa runakunaq runa masinta ku'muchisqanta,\nwaqachisqanta rikuspan, kay ancha sut'i kamachikuykuna rikhurin, ashwan allin, ashwan sumaq kausay runaq\ntaripananpaq; mana imamanta manchakuspa, mana yarqayta muchuspa, sut'i simipi rimarispa qasi kausaypi kananpaq.\nRunapaqpuni tukuy ima allinkunapas kamasqa karqan. Chay kamasqa kasqanta reqsispan; \"derechon\" kasqanta yachaspan\nkay simikuna kamakun qharipas warmipas kushkachasqalla kausanankupaq, sapa p'unchay ashwanta jananchakuspa.\nKausanankupaq: paykuna ukhupipas, llapa ayllu runa uldiupipas, sapanka runataqmi tukuy llakimanta qespisqalla\npurikunan, llapa \"mundo\" pachantinman qasi kausay mast'arikunanpaq.\nTeqse muyuntin \"munduq\" \"estadonkuna\" ju\u00f1uykunakuspan, ancha allinta rimanakunku \"Organizaci\u00f3n de las Naciones\nUnidas\" sutita churaykukuspa. Jina sumaqta, allinta yuyayukuspataq, ruwaspataq, juq sonqolla kamachinakunku\nyanapanakunankupaq, runaq runakayninta, qespesqa kayninta, tukuy \"derechunta\" junt'achinankupaq.\nChay rimasqanku junt'akunanpaqtaqmi, jatun \"Asamblea\" nisqa, ancha sut'inta qowanchis kay \"Declaraci\u00f3n Universal\nde los Derechos Humanos\" qelqapi, llapa llaqtakuna ch'ullallata yuyaykuspa runaq allinkayninta tajyachinanpaq,\nchay allin kamachikuy simikuna junt 'akunanpaq.\nKaqllataqmi reqsichina, yachachina qhipa wi\u00f1ay runamanpas, waynakunamanpas ashwan allinta paykuna junt'achinanpaq\nashwan allin yuyaytawanpas yapanankupaq, kikin \"nacion-ninkupipas\", pachantin nacionkunapipas.\nJATUN RIMANAKUYPI CHANINCHASQA KAMACHIKUY\nJUQ \u00d1IQEN (1)\nLlapa runan kay pachapi paqarin qispisqa, \"libre\" flisqa, allin kausaypi, chaninchasqa kausaypi kananpaq,\nyuyayniyoq, yachayniyoq runa kasqanman jina. Llapa runamasinwantaqmi wauqentin jina munanakunan.\nISHKAY \u00d1IQEN (2)\nKay jatun kamachikuyqa llapa runapaqmi, qasilla qespisqalla purikunanpaq, pipas kachun, mistipas, runapas,\nyuraqpas yanapas; warmipas, qharipas. Taytachakuna mamachakunapi i-\u00f1iqpas. Pacha Mama yupaychaqpas; imayna\nyuyaykuq runapas. May llaqtayoqpas; wajchapas, qhapaqpas.\nKINSA \u00d1IQEN (3)\nLlapan runan kausaypachapaq kamasqa, mana piqpa rimapayasqantaqmi purikunan kausanan p 'unchaykama.\nTAWA \u00d1IQEN (4)\nManan pipas runaq chitasqan kamachipi puriyta atinchu. Runawan yanachikuyqa unay\u00f1an tukukapun, kay \"Declaraci\u00f3n de\nlos Derechos Humanostaq\" chaninchan chay tukukuyninta, wi\u00f1aypaq. Yanachikuyqa qonqaypachaman churasqan kapun.\nPHISQA \u00d1IQEN (5)\nManan pipas, peqpapas, k'irisqan, muchuchisqan, k'umuchisqan kananchu.\nSOQTA \u00d1IQEN (6)\nLlapa runaq \"derechunmi\", maypipas runa jina \"respetasqa\" kananpaq.\nQANCHIS \u00d1IQEN (7)\nLeypaq-qa, jatun kamachikuypaq-qa llapa runapas kikillan, \"igual-l\u00edan kanchis; mana pitapas aj\u00edlaspa, mana pitapas\nt'aqarparispa.\nPUSAQ \u00d1IQEN (8)\nLlapa runapaq churasqan sapanka \"nacionpi\", jatun llaqtapi \"tribunalkuna\", \"leywan\", \"amparakunanpaq\" pi\u00f1a may\u00f1a\nrunakayninta sarunchayta munaqtinpas.\nISQON \u00d1IQEN (9)\nManan pipas yanqa qasinmantaqa muchuy wasipi wesq'asqapas, Ilaqtanmanta qarqosqapas kayta atinchu.\nCHUNKA \u00d1IQEN (10)\nLlapa runapas, imamanta\u00f1a juchachasqa kaspapas, \"tribunalpa\" uyarisqanmi kanan; chayman jina juchayoq kasqanpas,\nmana juchayoq kasqanpaq yachakunanpaq.\nCHUNKA JUQNIYOQ \u00d1IQEN (11)\nJayk'an juchachasqa runaq-qa, kanmi \"derechon\" manan juchayoqcho kani, ninanpaq \"justicia\" taripanankama.",
            "Image": "a3ff09527f754f979aacd4acd79b8bd8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Allin ch'uyaman \"justicia\" chayaspa, ima muchuymanpas churana, juchanman jina.\nCHUNKA ISHKAYNIYOQ \u00d1IQEN (12)\nManan piqpa imayna kausakusqantapas tapupakuyta atinchischo. Manataqmi imaynatas warminwan, wawankunawan tiyan\nchaytapas yachayta munananchischu. Manan runaq allin kasqanta, \"honranta\", allin runa kasqanta panpachanachu;\nChaykuna ruwasqamantaqa \"leymi\" muchuchinan. Chay tukuywanpis, manan pipas qelqa apachisqanchista, \"carta\"\nchaskinanchista pakallapi, mana yachasqanchis \"liita\" yachayta atinchu. Llapa runan chay mana chaninmanta \"libre\"\nl:anan, \"leypa\" \"protejisqan\nCHUNKA KINSAYOQ \u00d1IQEN (13)\nLlapa runan may munasqantapas purikunan, tiyananpaqtaq may llaqtatapas, may cheqastapas aj llakunan.\n\"Nacion-ninmanta\" lloqsispapas kaqmi kutiykampuyta atillantaq.\nCHUNKA TAWAYOQ \u00d1IQEN (14)\nCheqnisqa\u00f1a, qatiykachasqa\u00f1a kaspapas, piqpa wasinpipas, maypipas pakuykukuyta atinmi, may \"nacionpipas\", may\nllaqtapipas, may cheqaspipas.\nManan \"com\u00fan\" juchayuqman aypanchu kay \"derecho\".\nCHUNKA PHISQAYOQ \u00d1IQEN (15)\nLlapa runakunaq \"derechunm\u00ed juj nacionalidadniyoq\" kay. Llapataqmi mayqen naciontapas tiyananpaq ajllakuyta atin.\nChaymantaqa manan pipas jark'akuyta atinchu.\nManataqmi pipas, maypas \"nacionalidadninchista\" qechuyta atinchu, nitaq juj \"nacionalidad\" aj llakunanchista\ntatichiyta atinchu.\nCHUNKA SOQTAYOQ \u00d1IQEN (16)\nQharipas warmipas junt'asqa watanman chayaspaqa \"casarakuyta\" atin piwanpas maywanpas, mana piqpa jark'akusqan,\nyuraqwan\u00f1a yanawan\u00f1a, paykuna pura tinkuku, munanakunku chayqa.\nWarmi qhari wawakunantin tiyaspataqmi allin rimanakuypi tiyananku, kikin \"derechuyoq\" juj sonqolla tiyaspapis,\nt'aqanakuspapis.\n[Missing?]\nCHUNKA QANCHISNIYOQ \u00d1IQEN (17)\nLlapa runaqmi kanan jallp'apas, wasipas, tukuy ima kausaypas, pay sapanpa, llank'ananpaqpas, wakipi\nllank'ananpaqpas.\nManan piqpa kaqninpas qechuy atikunchu.\nCHUNKA PUSAQNIYOQ \u00d1IQEN (18)\nLlapa runan yuyaykukuyta, jamut'ayta atin yuyaychakusqanman jina. Manan pipas chaytaqa jark'ayta atinmanchu.\nKaqtaqmi ima \"religionpipas\" kausayta atin tukuy runaq yachashasqan.\nCHUNKA ISQONNIYOQ \u00d1IQEN (19)\nTukuy runapas umanpi yuyaykusqantan rimarinan manapitapas manchakuspa. Yuyaykusqantataqmi pachantin runaman, teqsi\nmuyuntin, lluy \"munduntin\" runaman riqsichinan yachananpaq. Sut'in rimaqtan pacha kamaq taytachapas yanapan. Chay\nyuyaykukusqanmantaqa, ruwasqanmantaqa manan pipas cheqniytapas, juchachaytapas atinchu.\nISKAYCHUNKA \u00d1IQEN (20)\nPi runapas, may runapas ju\u00f1unakuytaqa atinmi. Runa ju\u00f1unakuyqa kananpunin; allin rimanakuypaq, sumaq rimanakuypaq-\nqa.\nIchaqa, manataqmi pipas tanqasqaqa, mat'isqaqa, ima ju\u00f1unakuymanpas jaykunanchu.\nISKAYCHUNKA JUJNIYOQ \u00d1IQEN (21)\nLlapa runapas atinmi llaqtanta \"nacionninta\" kamachiyta; chaypaq aj\u00edlasqa, chaypaq churasqa kaspaqa; pay kikinpas,\nmashki mink'anta churaspapas.\nKushkallan llapa runapas kanchis, llapataqmi kamachikuq kaytapas atinchi Llaqtaq munayninmi kamachikuqtaqa jurqon,\nllapa runamante jujta aj\u00edlaspa sumaq jatun rimanakuypi, \"eleccionisp\u00ed aj\u00edlaspa.\n[Missing?]\nISHKAY CHUNKA ISHKAYNIYOQ \u00d1IQEN (22)\nLlapa runan, imaynan kausasqanman jina llaqtanwan, \"nacionninwan\" qochikunan mikhuytapas, tukuy ima kausaytapas;\nyachaytawanpas, yachayninman yapananpaq, chaywantaq jananchasqa runa kananpaq.\nISHKAYCHUNKA KINSAYOQ \u00d1IQEN (23)",
            "Image": "b749e9d3699c50f55fa2c2d87ea35891"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Llapa runapaq kamasqan llank'ayqa, sapanka runataqmi ajllakunan iman munasqan llank'ayta.\nTukuymi llank'ananpaq yanapasqa kanan. Yanqa, qasi kaytaqa mana runa atinchu. Runaqa chanintan, llank'asqanman\njina chaskinan \"salariontaqa\".\nLlapa runan chaskinan kallpanpa chanintaqa, paypa kausananpaq jina; warminpa, wawankunaq kausananpaq jina.\nManachaytaqmi llaqta runa yanapanan.\nTukuy runan \"sindicato\" \"organizayta\" atin; jinallataq \"sindicalizado\" \"derechun\" \"respetachinanpaq\".\nISHKAYCHUNKA TAWAYOQ \u00d1IQEN (24)\nLlapa llank'aq runapaqmi samana p'unchayqa churasqa. Kikillantaqmi, kaqllataqmi \"vacaciones\" \u00f1isqa, sapa wata\nasl\u00edapas juj killa samayniyoq kanan mana llankaspa \"pagasqa\".\nISHKAYCHUNKA PHISQAYOQ \u00d1IQEN (25)\nLlapa runapaqmi kanan allin kausay, kaqllataq warminpaqpas, wawankunapaqpas. Kananmi mikliunanpas, wasinpas, p\n'achanpas; kanantaqmi janpiqnin \"medicupas\". \"Seguro Socialpas\" kananmi paypaq-qa mana llank'ayta atiqtin,\nonqoqtin; warmin wa\u00f1uqtin, ima llakipi\u00f1a kaqtinpas.\nWachakoq warmiqa rikusqan qhawasqan kanan. Wawakunapas kaqllataqmi kanan; \"Casadoq\" wawanpas, mana \"casadoq\"\nwawanpas.\nISHKAYCHUNKA SOQTAYOQ \u00d1IQEN (26)\nTukuy runapaq churasqan \"escuela\", \"colegio\", \"educaci\u00f3n\", llapataqmi chaykunata chaskinan mana qolqellamanta.\nJatun yachaywasimantaqmi jaykunan ashwan umayuq, yuyayniyoq, jamautayoq jina.\n\"Educacionqa\" llapa runaq ashwan allinruna kananpaqmi, llapa runamasintin munanakunanpaqmj, maymanta\u00f1a kaqtinpas,\nmay llaqtayuq\u00f1a kaqtinpas.\nISHKAYCHUNKA QANCHISNIYOQ \u00d1IQEN (27)\nLlapa runan reqsinan jatun yachayniyoqpa yachayninkunata, chaymi \"ciencia\" nisqa, llapan reqsinan tukuy sumaq\nruwaykunata: \"artes\" sutiyoq.\nLlapa runan yachanan, aypanan jatun yachay, kausay yachay, ashwan jatun \"filosof\u00eda\" nisqa jamutay kuraq yachayta.\nISHKAYCHUNKA PUSAQNIYOQ \u00d1IQEN (28)\nSapanka runan munannanchis kay jatun kamachikuy simikunaq juntakunanta, llapa pachantin, \"munduntin\" llaqtakunapi.\nISHKAYCHUNKA ISHQONNIYOQ \u00d1IQEN (29)\nAyllunchispi kausaq runataqa, llaqtanchis runataqa, anchatan, munana, yupaychana; ayllun, llaqtan sapanka\nrunatapas uywawanchis, wawanmi kanchis.\n[Missing?]\n[Missing?]\nKINSACHUNKA \u00d1IQEN (30)\nKay jatun kamachikuy simikunaqa manan juj runallapaqchu; manataqmi \"nacionkunaq\" kamacheqkunallapaqchu, llapa\nrunaq allinninpaqmi, pachantin llaqtakunapitaqmi junt'akunan.\n\u00d1AUPAQ NISQA SIMIKUNA\nPer\u00fa \"paisninchisqa\" \"munduntinpi paiskunamanta\" ashwan ashkha rijchayniyoqmi, chay raykupisch\u00e1 llapa runaq\nsonqonman chayan, chaypistaqch\u00e1 ch'ulla kausayllapi kan runaq llaqtan.\nKay \"nacionninchispin\" imaymana rijch 'aq runapas; imaymana simi rimaqpas; imaymana yachayniyoqpas ju\u00f1uykunakun\nkushka, ancha unay watakunamanta\u00f1a. Yunkayoq, qhiswayoq, punakunayoq ancha jatun jallp'api.\nChaymi kay \"patriapi\" tiyaq \"peruano\" runamasinchiskunaqa, kausayninku allin \u00f1anman churay munaqkunaqa, sapa kuti,\nsapa p'unchay sumaq rimanakuypi kanan, sonqonkuq ashwan allinta tinkunanpaq, \u00f1aupa pacha allin runakuna jina\nkausananpaq.\nKunan kamachiqninchis \"gobiernon\" musoq kausayman jaykunanchista munan; ashwan k'apaj chaninchasqa allin kausaypi\nkananchista munan. Jinataqmi ju\u00f1unaykusqa \"nacionkunata\", \"Naciones Unidas\" nisqata, tawachunka watanpi, jaywarin\nkay runasimiman t'ijrasqa JATUN KAMACHIKUYTA, \"Declaraci\u00f3n Universal de los Derechos Humanos\" nisqata.\nWakin pisi runakunallaq rimasqan simikunamanwanpas t'ijrakunmi kay nisqanchis Jatun Kamachikuyqa, mana piqpa\nkausaynin, mana piqpa yachaynin tanqasqa, wijch'urparisqa kananpaq; llapa jatun suyunchispi tantaykusqa\nllaqtakunaq jananchakunanpaq. Kayta ruwaspan \"gobiernonchispa\" allin yuyaykusqanta, tukuy sonqota churaspa, Per\u00fa\nkamachisqanta sut 'inchasun. Runasimipi rimaspan pachantin llaqtakunawan rimanakusun.",
            "Image": "d5e21d377818776b53ed37f765f4ff4c"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471372,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "dunya kishilik hoquqi xitabnamisi\ns\u00f6z b\u00e9shi\ninsanlar ailisining barliq ezalirining \u00f6zige xas izzet-h\u00f6rmitini shuningdek ularning\nbarwer we tewrenmes hoquqini etrap qilishning dunyawi erkinlik, heqqaniyet we\ntinchliqning asasi ikenliki.\nkixilik hoquqigha \u00e9tibarsiz qarash we haqaret kelturush ewj \u00e9lip kixilerning wijdanini\nbulghaydighan yawuz zorawanliqqa aylan'ghanliqi, hemme adem s\u00f6z erkinliki we \u00e9tikad\nerkinlikidin behrimen bolidighan hemde wehime we namratliqtin xaliy bolidighan\ndunyaning yetip k\u00e9lishi addiy xelqning aliy arzusi dep \u00e9lan qilin'ghanliqi.\ninsanlarning ilajisizliqtin zorawanliq we zulum ustide isyan k\u00f6turimiz dep tewekkulige\nheriket qilip yurmesliki \u00fcch\u00fcn, kishilik hoquqini qanun arqiliq idare qilish yoli bilen\nqoghdash z\u00f6r\u00fcr bolghanliqi,\nd\u00f6letler ara dosttluq munasiwetning tereqqiyatini algha s\u00fcr\u00fcsh z\u00f6r\u00fcrluki.\nbirleshken d\u00f6letler teshkilatigha eza d\u00f6letler xelqining birleshken d\u00f6letler\nxartiyiside \u00f6zlirining asasiy kishilik hoquqi, insaniy izzet-h\u00f6rmiti we qedir-qimmiti\nshuningdek er-ayallarning barawerlik hoquqi toghrisidiki eqidisini qayta tekitligenliki\nhemde bir qeder chong erkinlik asasida jem'iyetning yuksilishi we turmush derijisining\nyaxshilinishini algha s\u00fcr\u00fcshke bel baghlighanliqi.\neza d\u00f6letlerning birleshken d\u00f6letler teshkilati bilen hemkarliship, kishilik hoquqi we\nasasiy erkinlikning omumyuzluq h\u00f6rmetlinishi we emelge qoyulushini algha s\u00fcr\u00fcsh yolida\nqet'iy iradige kelgenliki.\nashu hoquq we erkinlikni omumy\u00fczl\u00fck chushinishning shu qet'iy iradining toluq emelge\nashurulushigha muhim tesir k\u00f6rsitidighanliqi.\nk\u00f6zde tutulghachqa, hazir\nyighin,\nbarliq xelq we barliq d\u00f6let tiriship emelge ashuridighan ortaq \u00f6lchem s\u00fcpitide mushu\ndunya kishilik hoquqi xitabnamisini \u00e9lan qilidu. her bir adem we ijtima\u2019iy apparatning\nmushu xitabnamini her daim este ching saqlap, telim we terbiye arqiliq hoquq we\nerkinlikning h\u00f6rmetlinishni tiriship algha s\u00fcr\u00fcshi hemde d\u00f6letlerning we xelq'araning\ntedrijiy ilgirilesh tedbirliri arqiliq ashu hoquq we erkinlikning eza d\u00f6letlerning\n\u00f6zidiki xelq arisida shuningdek shu d\u00f6letlerning bashqurush tewelikidiki z\u00e9minida\nyasaydighan xelq arisida omumy\u00fczl\u00fck we unumluk \u00e9tirap qilinishi we emelge qoyulushini\numid qilidu:\n1-madda\nhemme adem zatidinla erkin, izzet-h\u00f6rmet we hoquqta babbarawer bolup tughulghan. ular\neqilghe we wijdan'gha ige hemde bir-birige q\u00e9rindashliq munasiwitige xas roh bilen\nmuamile qilishi k\u00e9rek.\n2-madda\nhemme adem mushu xitabnamide qeyt qilin'ghan barliq hoquq we erkinliktin behrimen\nbolush salahiyitige ige. ular irqi, renggi, jinsi, tili, dini, siyasiy qarishi yaki",
            "Image": "4b26138d0166b8f71e1d3ad4d4e87c1b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "bashqa qarishi, d\u00f6let teweliki yaki ijtimaiy k\u00e9lip chiqishi, m\u00fclki, tughulushi yaki\nbashqa salahiyiti jehettin qilche perqlenmeydu.\nuning ustige hemme adem ozi tewe d\u00f6let yaki z\u00e9minning siyasiy, memuriy yaki xelq'ara\nornining oxshash bolmasliqi bilen perqlenmeydu. Bu z\u00e9minning musteqil z\u00e9min, wakaliten\nbashquruluwatqan z\u00e9min. aptonomiyisiz z\u00e9min yaki bashqa herqandaq igilik hoquqigha chek\nqoyulghan halettiki z\u00e9min bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen bolushqa\nhoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu. herqandaq\nshekildiki qulluq tozumnimu, qullarni \u00e9lip-s\u00e9tishnimu men'i qilish k\u00e9rek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz yaki jaqaret\nxarakt\u00e9rlik muamilige yaki jazagha duchar qilishqa bolmaydu.\n6-madda\nhemme adem herqandaq jayda qanun aldidiki kishilik izzitini \u00e9tirap qildurushqa\nhoquqluq.\n7-madda\nhemme adem qanun aldida babbarawer hemde qilche kemsitilmey, qanunning barawer\nqoghdishidin behrimen bolushqa hoquqluq. Hemme adem mushu xitabnamige xilap herqandaq\nkemsitishtin we mushundaq kemsitishke turtke bolidighan herqandaq qilmishning\nziyankeshlikdin saqlinish \u00fcch\u00fcn, barawer qoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy hoquqi\nziyankeshlikke uchrighanda, layaqetlik d\u00f6let soti arqiliq bundaq ziyankeshlik\nherikitidinunumluk qutulup q\u00e9lishqa hoquqluq.\n9-madda\nherqandaq ademini herqandaq shekilde qolgha \u00e9lishqa, nezer bent qilishqa yaki s\u00fcrg\u00fcn\nqilishqa bolmaydu.\n10-madda\nhemme adem musteqil hem xalis sotning adil we ochuq soraq qilish bilen \u00f6zining hoquqi\nwe mejburiyitini mueyyenleshturushke hemde \u00f6zige qoyulghan herqandaq jinayi eyibni\n\u00e9niqliw\u00e9lishqa p\u00fct\u00fcnley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq barliq kapaletke\n\u00e9rishken ashkara sotta jinayiti barliqi qanun boyiche delillengiche gunahsiz dep\nqarilisqa hoquqluq.",
            "Image": "d6bc70923bf9a6c501834d1465e64c66"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "herqandaq ademning herqandaq qilmishi yaki qilmishsizliqi sadir bolghan waqtida d\u00f6let\nqanuni yaki xelq'ara qanun boyiche jinayi ishlar jinayitini shekillendurmigen bolsa,\njinayi ishlar jinayitini \u00f6tk\u00fczgen dep h\u00f6k\u00fcm chiqirishqa bolmaydu. jinayi jaza jinayet\n\u00f6tk\u00fczgende tetbiq qilindighan qanundiki belgilimilerdikidin \u00e9ghirlitiw\u00e9tilse bolmaydu.\n12-madda\nherqandaq ademning xususiy turmushigha, ailisige, turalghu jayigha we xet-alaqisige\nxalighanche arilishiw\u00e9lishqa bolmaydu. Uning sheni we sh\u00f6hritige hujum qilishqa\nbolmaydu. bundaq arilishishtin yaki hujumdin saqlinish \u00fcch\u00fcn, hemme adem qanunning\nqoghdishidin behrimen bolushqa hoquqluq.\n13-madda\nhemme adem herqaysi d\u00f6letlerning z\u00e9minida erkin kochushke we olturaqlishishqa hoquqluq.\nhemme adem herqandaq d\u00f6lettin k\u00e9tishke, jomlidin \u00f6z d\u00f6letidin k\u00e9tishke hoquqluq hemde\n\u00f6zining d\u00f6litige qaytip k\u00e9lishke hoquqluq.\n14-madda\nhemme adem ziyankeshliktin saqlinish \u00fcch\u00fcn, bashqa d\u00f6letlerde panah tileshke we\npanahlinishqa hoquqluq.\nheqiqeten gheyriy siyasiy jinayet yaki birleshken d\u00f6letler teshkilatning asasiy meqsiti\nwe prinsipigha xilap qilmish bilen eyiblengen ehwal astida, bundaq hoquqtin\npaydilinishqa bolmaydu.\n15-madda\nhemme adem d\u00f6let tewelikidin behrimen bolushqa hoquqluq.\nherqandaq ademni d\u00f6let tewelikidin xalighanche mehrum qilishqa bolmaydu. uning d\u00f6let\ntewelikini \u00f6zgertish hoquqini inkar qilishqimu bolmaydu.\n16-madda\nyash qoramigha yetken er-ayallar irq. d\u00f6let teweliki we din jehettin herqandaq\ncheklimige uchrimay, toylishishqa we \u00f6y tutushqa hoquqluq. Ular nikah jehette, toy\nqilghan mezgilde we nikah toxtimi bikar qilin'ghanda, barawer hoquqqa ige bolushi\nk\u00e9rek.\ner terep bilen ayal terepning ixtiyar qilishi we tamamen maqul bolushi arqisidila toy\nqilishqa bolidu.\naile tebiiy we asasiy ijtimaiy birlik, u jem'iyet we d\u00f6let terpidin qoghdilishqa\nt\u00e9gishlik.\n17-madda\nhemme ademning m\u00fcl\u00fckke ongche igidarliq qilish hoquqi shuningdek bashqilar bilen\nsh\u00e9rikliship igidarliq qilish hoquqi bolushi k\u00e9rek.\nherqandaq ademni mal-m\u00fcl\u00fckidin xalighanche mehrum qilishqa bolmaydu.\n18-madda",
            "Image": "e3de2ddda10f6c1ab6286a59c1a71247"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "hemme adem idiyiwi, wijdaniy we diniy erkinlik hoquqigha ige: bu hoquq shu ademning\n\u00f6zining dinini yaki \u00e9tiqadini \u00f6zgertish erkinlikni shuningdek \u00f6zining dini yaki\n\u00e9tiqadini diniy \u00e9qide, emeliyet, namaz-ibadet we emrimerup arqiliq yalghuz yaki \u00f6m,\nashkara yaki mexpiy ipadilesh erkinlikni \u00f6z ichige alidu.\n19-madda\nhemme adem \u00f6z teshebbusini bildrush we pikir bayan qilish erkinlikidin behrimen\nbolushqa hoquqluq: bu hoquq mudaxilige uchrimay \u00f6z teshebbusini saqlap q\u00e9lish\nerkinlikini we uchur hem pikirlerni herqandaq waste arqiliq we d\u00f6let ayrimisigha\nqarimay izdesh, qobul qilish we tarqitish erkinlikini \u00f6z ichige alidu.\n20-madda\nhemme adem tinch yol bilen yighin \u00f6tk\u00fcz\u00fcsh we teshkilatlargha oyushush erkinlikidin\nbehrimen bolushqa hoquqluq.\nherqandaq ademni melum bir teshkilatning tewelikige otushke zorlashqa bolmaydu.\n21-madda\nhemme adem d\u00f6letni idare qilishqa \u00f6zi biwaste qatnishish yaki \u00f6zi erkin tallighan\nwekili arqiliq qatnishish hoquqigha ige.\nhemme adem \u00f6z d\u00f6litining h\u00f6k\u00fcmet ishlirigha barawer purset bilen qatnishish hoquqigha\nige.\nxelqning iradisi h\u00f6k\u00fcmet hoquqining asasi: bu irade qerellik we heqiqiy saylam bilen\nipadilinishi k\u00e9rek. saylam omumy\u00fczl\u00fck we barawer awaz b\u00e9rish hoquqigha asaslinishi\nhemde yoshurun awaz b\u00e9rish yaki obdanla erkin awaz b\u00e9rish boyiche \u00e9lip b\u00e9rilishi k\u00e9rek.\n22-madda\nher bir adem jem'iyetning bir ezasi bolush s\u00fcpiti bilen, ijtimaiy kapalettin behrimen\nbolushqa hoquqluq hemde \u00f6zining shexsiy izzet-h\u00f6rmiti we kishilik ghururining erkin\nrawajlinishi \u00fcch\u00fcn z\u00f6r\u00fcr bolghan iqtisadiy, ijtimaiy jehettiki we medeniyet jehettiki\nher xil hoquqlardin behrimen bolushni emelge ashurushqa hoquqluq. bu emelge ashurush\nd\u00f6letning tirishchanliqi we xelq'ara hemkarliq arqiliq hemde herqaysi d\u00f6letlerning\nteshkilati we bayliq ehwali boyiche bolidu.\n23-madda\nhemme adem ishleshke, erkinkesip tallashqa, adil we muwapiq xizmet sharaitidin behrimen\nbolushqa hemde ishsiz q\u00e9lishtin saqlinish kapalitidin behrimen bolushqa hoquqluq.\nhemme adem herqandaq shekilde kemsitilmey, oxshash ish \u00fcch\u00fcn oxshash heq \u00e9lish\nhoquqigha ige.\nishligen ademning her biri adil we muwapiq heqtin behrimen bolushqa, \u00f6zining we aile\ntawabiatining insaniy izzet-h\u00f6rmetke layiq turmush sharaitigha ige bolushini kapaletke\nige qilishqa, z\u00f6r\u00fcr tepilghanda. uninggha bashqa ijtimaiy kapaletni qoshumche qilishqa\nhoquqluq.\nhemme adem \u00f6zining menpeitini qoghdash \u00fcch\u00fcn, ishchilar uyushmisini teshkillesh we\nuninggha qatnishish hoquqigha ige.\n24-madda",
            "Image": "860090e5414fdb2a9c35513ea37634d1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "hemme adem dem \u00e9lish we bikar y\u00fcr\u00fcsh hoquqidin, jumlidin ish waqtining chekini eqilge\nmuwapiqlashturush hemde qerellik, maashliq dem \u00e9lish hoquqidin behrimen bolidu.\n25-madda\nhemme adem ozining we aile tawabiatining salametliki we parawanliqini kapaletke ige\nqilish \u00fcch\u00fcn z\u00f6r\u00fcr bolghan turmush sewiyisidin, jumlidin y\u00e9meklik, kiyim-k\u00e9chek,\nturalghu \u00f6y, dawalinishtin we z\u00f6r\u00fcr ijtimaiy mulazimetchiliktinbehrimen bolush\nhoquqigha ige: ishsiz qalghanda, k\u00e9sel bolup qalghanda, mejruh bolup qalghanda, tul\nqalghanda, qerighanda yaki tizginligili bolmaydighan bashqa ehwal bilen tirikchilik\niqtidarini yoqatqanda, kapalettin behrimen bolushqa hoquqluq.\nanilar we balilar alahide \u00e9tibardin we yardemdin behrimen bolushqa hoquqluq. barliq\nbalilar nikahliq yaki nikahsiz tughulghanliqigha qarimay, okhshash ijtimaiy\nmuhapizettin behrimen bolushqa t\u00e9gishlik.\n26-madda\nhemme adem bilim \u00e9lish hoquqigha ige. bilim \u00e9lish heqsiz bolushi k\u00e9rek. h\u00e9ch\nbolmighanda, bashlan'ghuch we asasiy basquchta shundaq bolushi k\u00e9rek. bashlanghuch\nma'arip mejburiyet xarakt\u00e9rida bolushi k\u00e9rek. t\u00e9xnika ma'aripi we kespiy ma'aripni\nomumy\u00fczl\u00fck tesis qilish k\u00e9rek. aliy ma'aripning ishikini netijige qarap barliq\nkishilerge teng echiw\u00e9tish k\u00e9rek.\nma'aripning meqsiti ademning xasliqini toluq y\u00e9tildurush hemde kishilik hoquqi we\nasasiy erkinlikke bolghan h\u00f6rmetni k\u00fccheytish. ma'arip herqaysi d\u00f6letler, irqlar, yaki\nherqaysi diniy guruhlar ara chushinishni, yol qoyushni we dostluqtin ilgiri s\u00fcr\u00fcshi\nhemde birleshken d\u00f6letler teshkilatining tinchliqni qoghdash yolidiki turluk\npaaliyetlirini algha s\u00fcr\u00fcshi k\u00e9rek.\nata-anilar perzentlirining \u00e9lishqa t\u00e9gishlik bilim turlirini awwal tallash hoquqigha\nige.\n27-madda\nhemme adem jem'iyetning medeniy turmushigha erkin qatniship, sen'ettin behrimen\nbolushqa hemde ilim-pen tereqqiyatidin we uningdin hasil bolghan parawanliqtin teng\nbehrimen bolushqa hoquqluq.\nhemme adem \u00f6zi ijad qilghan ilmiy, bed'iy eserlerdin we guzel sen'et eserliridin hasil\nbolghan meniwi we maddiy menpe'et munasiwiti bilen, qoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq\nr\u00e9'allishishigha imkan b\u00e9ridighan bir xil ijtimaiy we xelq'ara tertipni telep qilishqa\nhoquqluq.\n29-madda\nhemme adem jem'iyet aldida mejburiyetni \u00fcstige alghan bolidu. ch\u00fcnki, ularning xasliqi\njem'iyet ichidila erkin we toluq rawaj tapalaydu.\nhemme adem \u00f6zining hoquqi we erkinlikini y\u00fcrg\u00fczgende, qanunda belgilengen cheklimigila\nuchraydu. bundaq cheklimini belgileshtiki birdinbir meqset bashqilarning hoquqi we\nerkinlikining t\u00e9gishlik derijide \u00e9tirap qilinishi we h\u00f6rmet qilinishigha kapaletlik",
            "Image": "75fc3169870800f66804c0ddc6de724c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "qilish hemde demokratik jem'iyette exlaq. jamaet tertipi we omumiy parawanliqning\norunluq \u00e9htiyajigha layqlishish.\nashu hoquq we erkinliklerni y\u00fcrg\u00fczgende, herqandaq ehwalda birleshken d\u00f6letler\nteshkilatning asasiy meqsiti we prinsipigha xilapliq qilishqa bolmaydu.\n30-madda\nbu xitabnamining herqandaq bir maddisini herqandaq d\u00f6let, guruh yaki shexs mushu\nxitabnamide qeyt qilinghan herqandaq hoquq we erkinlikni buzush meqsitidiki pa'aliyet\nyaki heriketlerni \u00e9lip b\u00e9rishqa hoquqluq dep sukut qilidighan menide chushendurushke\nbolmaydu.",
            "Image": "e17b061aadc60d6832521fafddeb8c65"
        }
    }
}

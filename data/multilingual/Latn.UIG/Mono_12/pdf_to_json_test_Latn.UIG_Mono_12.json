{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471254,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "dunya kishilik hoquqi xitabnamisi\nsöz béshi\ninsanlar ailisining barliq ezalirining özige xas izzet-hörmitini shuningdek ularning barwer we\ntewrenmes hoquqini etrap qilishning dunyawi erkinlik, heqqaniyet we tinchliqning asasi\nikenliki.\nkixilik hoquqigha étibarsiz qarash we haqaret kelturush ewj élip kixilerning wijdanini\nbulghaydighan yawuz zorawanliqqa aylan'ghanliqi, hemme adem söz erkinliki we étikad\nerkinlikidin behrimen bolidighan hemde wehime we namratliqtin xaliy bolidighan dunyaning yetip\nkélishi addiy xelqning aliy arzusi dep élan qilin'ghanliqi.\ninsanlarning ilajisizliqtin zorawanliq we zulum ustide isyan köturimiz dep tewekkulige heriket\nqilip yurmesliki üchün, kishilik hoquqini qanun arqiliq idare qilish yoli bilen qoghdash zörür\nbolghanliqi,\ndöletler ara dosttluq munasiwetning tereqqiyatini algha sürüsh zörürluki.\nbirleshken döletler teshkilatigha eza döletler xelqining birleshken döletler xartiyiside\nözlirining asasiy kishilik hoquqi, insaniy izzet-hörmiti we qedir-qimmiti shuningdek er-\nayallarning barawerlik hoquqi toghrisidiki eqidisini qayta tekitligenliki hemde bir qeder chong\nerkinlik asasida jem'iyetning yuksilishi we turmush derijisining yaxshilinishini algha sürüshke\nbel baghlighanliqi.\neza döletlerning birleshken döletler teshkilati bilen hemkarliship, kishilik hoquqi we asasiy\nerkinlikning omumyuzluq hörmetlinishi we emelge qoyulushini algha sürüsh yolida qet'iy iradige\nkelgenliki.\nashu hoquq we erkinlikni omumyüzlük chushinishning shu qet'iy iradining toluq emelge\nashurulushigha muhim tesir körsitidighanliqi.\nközde tutulghachqa, hazir\nyighin,\nbarliq xelq we barliq dölet tiriship emelge ashuridighan ortaq ölchem süpitide mushu dunya\nkishilik hoquqi xitabnamisini élan qilidu. her bir adem we ijtima’iy apparatning mushu\nxitabnamini her daim este ching saqlap, telim we terbiye arqiliq hoquq we erkinlikning\nhörmetlinishni tiriship algha sürüshi hemde döletlerning we xelq'araning tedrijiy ilgirilesh\ntedbirliri arqiliq ashu hoquq we erkinlikning eza döletlerning özidiki xelq arisida shuningdek\nshu döletlerning bashqurush tewelikidiki zéminida yasaydighan xelq arisida omumyüzlük we\nunumluk étirap qilinishi we emelge qoyulushini umid qilidu:\n1-madda\nhemme adem zatidinla erkin, izzet-hörmet we hoquqta babbarawer bolup tughulghan. ular eqilghe\nwe wijdan'gha ige hemde bir-birige qérindashliq munasiwitige xas roh bilen muamile qilishi\nkérek.\n2-madda\nhemme adem mushu xitabnamide qeyt qilin'ghan barliq hoquq we erkinliktin behrimen bolush\nsalahiyitige ige. ular irqi, renggi, jinsi, tili, dini, siyasiy qarishi yaki bashqa qarishi,\ndölet teweliki yaki ijtimaiy kélip chiqishi, mülki, tughulushi yaki bashqa salahiyiti jehettin\nqilche perqlenmeydu.\nuning ustige hemme adem ozi tewe dölet yaki zéminning siyasiy, memuriy yaki xelq'ara ornining\noxshash bolmasliqi bilen perqlenmeydu. Bu zéminning musteqil zémin, wakaliten bashquruluwatqan\nzémin. aptonomiyisiz zémin yaki bashqa herqandaq igilik hoquqigha chek qoyulghan halettiki\nzémin bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen bolushqa hoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu. herqandaq shekildiki\nqulluq tozumnimu, qullarni élip-sétishnimu men'i qilish kérek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz yaki jaqaret",
            "Image": "251f52965992abc36d4cbd8bed810fc8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "xaraktérlik muamilige yaki jazagha duchar qilishqa bolmaydu.\n6-madda\nhemme adem herqandaq jayda qanun aldidiki kishilik izzitini étirap qildurushqa hoquqluq.\n7-madda\nhemme adem qanun aldida babbarawer hemde qilche kemsitilmey, qanunning barawer qoghdishidin\nbehrimen bolushqa hoquqluq. Hemme adem mushu xitabnamige xilap herqandaq kemsitishtin we\nmushundaq kemsitishke turtke bolidighan herqandaq qilmishning ziyankeshlikdin saqlinish üchün,\nbarawer qoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy hoquqi ziyankeshlikke\nuchrighanda, layaqetlik dölet soti arqiliq bundaq ziyankeshlik herikitidinunumluk qutulup\nqélishqa hoquqluq.\n9-madda\nherqandaq ademini herqandaq shekilde qolgha élishqa, nezer bent qilishqa yaki sürgün qilishqa\nbolmaydu.\n10-madda\nhemme adem musteqil hem xalis sotning adil we ochuq soraq qilish bilen özining hoquqi we\nmejburiyitini mueyyenleshturushke hemde özige qoyulghan herqandaq jinayi eyibni éniqliwélishqa\npütünley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq barliq kapaletke érishken\nashkara sotta jinayiti barliqi qanun boyiche delillengiche gunahsiz dep qarilisqa hoquqluq.\nherqandaq ademning herqandaq qilmishi yaki qilmishsizliqi sadir bolghan waqtida dölet qanuni\nyaki xelq'ara qanun boyiche jinayi ishlar jinayitini shekillendurmigen bolsa, jinayi ishlar\njinayitini ötküzgen dep höküm chiqirishqa bolmaydu. jinayi jaza jinayet ötküzgende tetbiq\nqilindighan qanundiki belgilimilerdikidin éghirlitiwétilse bolmaydu.\n12-madda\nherqandaq ademning xususiy turmushigha, ailisige, turalghu jayigha we xet-alaqisige xalighanche\narilishiwélishqa bolmaydu. Uning sheni we shöhritige hujum qilishqa bolmaydu. bundaq\narilishishtin yaki hujumdin saqlinish üchün, hemme adem qanunning qoghdishidin behrimen\nbolushqa hoquqluq.\n13-madda\nhemme adem herqaysi döletlerning zéminida erkin kochushke we olturaqlishishqa hoquqluq.\nhemme adem herqandaq dölettin kétishke, jomlidin öz döletidin kétishke hoquqluq hemde özining\ndölitige qaytip kélishke hoquqluq.\n14-madda\nhemme adem ziyankeshliktin saqlinish üchün, bashqa döletlerde panah tileshke we panahlinishqa\nhoquqluq.\nheqiqeten gheyriy siyasiy jinayet yaki birleshken döletler teshkilatning asasiy meqsiti we\nprinsipigha xilap qilmish bilen eyiblengen ehwal astida, bundaq hoquqtin paydilinishqa\nbolmaydu.\n15-madda\nhemme adem dölet tewelikidin behrimen bolushqa hoquqluq.\nherqandaq ademni dölet tewelikidin xalighanche mehrum qilishqa bolmaydu. uning dölet tewelikini\nözgertish hoquqini inkar qilishqimu bolmaydu.\n16-madda\nyash qoramigha yetken er-ayallar irq. dölet teweliki we din jehettin herqandaq cheklimige\nuchrimay, toylishishqa we öy tutushqa hoquqluq. Ular nikah jehette, toy qilghan mezgilde we\nnikah toxtimi bikar qilin'ghanda, barawer hoquqqa ige bolushi kérek.",
            "Image": "86c3b7ab424b95277e00bbd96079bb15"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "er terep bilen ayal terepning ixtiyar qilishi we tamamen maqul bolushi arqisidila toy qilishqa\nbolidu.\naile tebiiy we asasiy ijtimaiy birlik, u jem'iyet we dölet terpidin qoghdilishqa tégishlik.\n17-madda\nhemme ademning mülükke ongche igidarliq qilish hoquqi shuningdek bashqilar bilen shérikliship\nigidarliq qilish hoquqi bolushi kérek.\nherqandaq ademni mal-mülükidin xalighanche mehrum qilishqa bolmaydu.\n18-madda\nhemme adem idiyiwi, wijdaniy we diniy erkinlik hoquqigha ige: bu hoquq shu ademning özining\ndinini yaki étiqadini özgertish erkinlikni shuningdek özining dini yaki étiqadini diniy éqide,\nemeliyet, namaz-ibadet we emrimerup arqiliq yalghuz yaki öm, ashkara yaki mexpiy ipadilesh\nerkinlikni öz ichige alidu.\n19-madda\nhemme adem öz teshebbusini bildrush we pikir bayan qilish erkinlikidin behrimen bolushqa\nhoquqluq: bu hoquq mudaxilige uchrimay öz teshebbusini saqlap qélish erkinlikini we uchur hem\npikirlerni herqandaq waste arqiliq we dölet ayrimisigha qarimay izdesh, qobul qilish we\ntarqitish erkinlikini öz ichige alidu.\n20-madda\nhemme adem tinch yol bilen yighin ötküzüsh we teshkilatlargha oyushush erkinlikidin behrimen\nbolushqa hoquqluq.\nherqandaq ademni melum bir teshkilatning tewelikige otushke zorlashqa bolmaydu.\n21-madda\nhemme adem döletni idare qilishqa özi biwaste qatnishish yaki özi erkin tallighan wekili\narqiliq qatnishish hoquqigha ige.\nhemme adem öz dölitining hökümet ishlirigha barawer purset bilen qatnishish hoquqigha ige.\nxelqning iradisi hökümet hoquqining asasi: bu irade qerellik we heqiqiy saylam bilen\nipadilinishi kérek. saylam omumyüzlük we barawer awaz bérish hoquqigha asaslinishi hemde\nyoshurun awaz bérish yaki obdanla erkin awaz bérish boyiche élip bérilishi kérek.\n22-madda\nher bir adem jem'iyetning bir ezasi bolush süpiti bilen, ijtimaiy kapalettin behrimen bolushqa\nhoquqluq hemde özining shexsiy izzet-hörmiti we kishilik ghururining erkin rawajlinishi üchün\nzörür bolghan iqtisadiy, ijtimaiy jehettiki we medeniyet jehettiki her xil hoquqlardin behrimen\nbolushni emelge ashurushqa hoquqluq. bu emelge ashurush döletning tirishchanliqi we xelq'ara\nhemkarliq arqiliq hemde herqaysi döletlerning teshkilati we bayliq ehwali boyiche bolidu.\n23-madda\nhemme adem ishleshke, erkinkesip tallashqa, adil we muwapiq xizmet sharaitidin behrimen\nbolushqa hemde ishsiz qélishtin saqlinish kapalitidin behrimen bolushqa hoquqluq.\nhemme adem herqandaq shekilde kemsitilmey, oxshash ish üchün oxshash heq élish hoquqigha ige.\nishligen ademning her biri adil we muwapiq heqtin behrimen bolushqa, özining we aile\ntawabiatining insaniy izzet-hörmetke layiq turmush sharaitigha ige bolushini kapaletke ige\nqilishqa, zörür tepilghanda. uninggha bashqa ijtimaiy kapaletni qoshumche qilishqa hoquqluq.\nhemme adem özining menpeitini qoghdash üchün, ishchilar uyushmisini teshkillesh we uninggha\nqatnishish hoquqigha ige.\n24-madda\nhemme adem dem élish we bikar yürüsh hoquqidin, jumlidin ish waqtining chekini eqilge\nmuwapiqlashturush hemde qerellik, maashliq dem élish hoquqidin behrimen bolidu.\n25-madda\nhemme adem ozining we aile tawabiatining salametliki we parawanliqini kapaletke ige qilish\nüchün zörür bolghan turmush sewiyisidin, jumlidin yémeklik, kiyim-kéchek, turalghu öy,",
            "Image": "eb5b6b46b81ca77ba97556633bbabbc4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "dawalinishtin we zörür ijtimaiy mulazimetchiliktinbehrimen bolush hoquqigha ige: ishsiz\nqalghanda, késel bolup qalghanda, mejruh bolup qalghanda, tul qalghanda, qerighanda yaki\ntizginligili bolmaydighan bashqa ehwal bilen tirikchilik iqtidarini yoqatqanda, kapalettin\nbehrimen bolushqa hoquqluq.\nanilar we balilar alahide étibardin we yardemdin behrimen bolushqa hoquqluq. barliq balilar\nnikahliq yaki nikahsiz tughulghanliqigha qarimay, okhshash ijtimaiy muhapizettin behrimen\nbolushqa tégishlik.\n26-madda\nhemme adem bilim élish hoquqigha ige. bilim élish heqsiz bolushi kérek. héch bolmighanda,\nbashlan'ghuch we asasiy basquchta shundaq bolushi kérek. bashlanghuch ma'arip mejburiyet\nxaraktérida bolushi kérek. téxnika ma'aripi we kespiy ma'aripni omumyüzlük tesis qilish kérek.\naliy ma'aripning ishikini netijige qarap barliq kishilerge teng echiwétish kérek.\nma'aripning meqsiti ademning xasliqini toluq yétildurush hemde kishilik hoquqi we asasiy\nerkinlikke bolghan hörmetni kücheytish. ma'arip herqaysi döletler, irqlar, yaki herqaysi diniy\nguruhlar ara chushinishni, yol qoyushni we dostluqtin ilgiri sürüshi hemde birleshken döletler\nteshkilatining tinchliqni qoghdash yolidiki turluk paaliyetlirini algha sürüshi kérek.\nata-anilar perzentlirining élishqa tégishlik bilim turlirini awwal tallash hoquqigha ige.\n27-madda\nhemme adem jem'iyetning medeniy turmushigha erkin qatniship, sen'ettin behrimen bolushqa hemde\nilim-pen tereqqiyatidin we uningdin hasil bolghan parawanliqtin teng behrimen bolushqa\nhoquqluq.\nhemme adem özi ijad qilghan ilmiy, bed'iy eserlerdin we guzel sen'et eserliridin hasil bolghan\nmeniwi we maddiy menpe'et munasiwiti bilen, qoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq ré'allishishigha imkan\nbéridighan bir xil ijtimaiy we xelq'ara tertipni telep qilishqa hoquqluq.\n29-madda\nhemme adem jem'iyet aldida mejburiyetni üstige alghan bolidu. chünki, ularning xasliqi jem'iyet\nichidila erkin we toluq rawaj tapalaydu.\nhemme adem özining hoquqi we erkinlikini yürgüzgende, qanunda belgilengen cheklimigila\nuchraydu. bundaq cheklimini belgileshtiki birdinbir meqset bashqilarning hoquqi we\nerkinlikining tégishlik derijide étirap qilinishi we hörmet qilinishigha kapaletlik qilish\nhemde demokratik jem'iyette exlaq. jamaet tertipi we omumiy parawanliqning orunluq éhtiyajigha\nlayqlishish.\nashu hoquq we erkinliklerni yürgüzgende, herqandaq ehwalda birleshken döletler teshkilatning\nasasiy meqsiti we prinsipigha xilapliq qilishqa bolmaydu.\n30-madda\nbu xitabnamining herqandaq bir maddisini herqandaq dölet, guruh yaki shexs mushu xitabnamide\nqeyt qilinghan herqandaq hoquq we erkinlikni buzush meqsitidiki pa'aliyet yaki heriketlerni\nélip bérishqa hoquqluq dep sukut qilidighan menide chushendurushke bolmaydu.",
            "Image": "991a7301ee628750b1596daa5a311a5d"
        }
    }
}

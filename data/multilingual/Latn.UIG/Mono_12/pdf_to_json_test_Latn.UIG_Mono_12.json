{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471254,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "dunya kishilik hoquqi xitabnamisi\ns\u00f6z b\u00e9shi\ninsanlar ailisining barliq ezalirining \u00f6zige xas izzet-h\u00f6rmitini shuningdek ularning barwer we\ntewrenmes hoquqini etrap qilishning dunyawi erkinlik, heqqaniyet we tinchliqning asasi\nikenliki.\nkixilik hoquqigha \u00e9tibarsiz qarash we haqaret kelturush ewj \u00e9lip kixilerning wijdanini\nbulghaydighan yawuz zorawanliqqa aylan'ghanliqi, hemme adem s\u00f6z erkinliki we \u00e9tikad\nerkinlikidin behrimen bolidighan hemde wehime we namratliqtin xaliy bolidighan dunyaning yetip\nk\u00e9lishi addiy xelqning aliy arzusi dep \u00e9lan qilin'ghanliqi.\ninsanlarning ilajisizliqtin zorawanliq we zulum ustide isyan k\u00f6turimiz dep tewekkulige heriket\nqilip yurmesliki \u00fcch\u00fcn, kishilik hoquqini qanun arqiliq idare qilish yoli bilen qoghdash z\u00f6r\u00fcr\nbolghanliqi,\nd\u00f6letler ara dosttluq munasiwetning tereqqiyatini algha s\u00fcr\u00fcsh z\u00f6r\u00fcrluki.\nbirleshken d\u00f6letler teshkilatigha eza d\u00f6letler xelqining birleshken d\u00f6letler xartiyiside\n\u00f6zlirining asasiy kishilik hoquqi, insaniy izzet-h\u00f6rmiti we qedir-qimmiti shuningdek er-\nayallarning barawerlik hoquqi toghrisidiki eqidisini qayta tekitligenliki hemde bir qeder chong\nerkinlik asasida jem'iyetning yuksilishi we turmush derijisining yaxshilinishini algha s\u00fcr\u00fcshke\nbel baghlighanliqi.\neza d\u00f6letlerning birleshken d\u00f6letler teshkilati bilen hemkarliship, kishilik hoquqi we asasiy\nerkinlikning omumyuzluq h\u00f6rmetlinishi we emelge qoyulushini algha s\u00fcr\u00fcsh yolida qet'iy iradige\nkelgenliki.\nashu hoquq we erkinlikni omumy\u00fczl\u00fck chushinishning shu qet'iy iradining toluq emelge\nashurulushigha muhim tesir k\u00f6rsitidighanliqi.\nk\u00f6zde tutulghachqa, hazir\nyighin,\nbarliq xelq we barliq d\u00f6let tiriship emelge ashuridighan ortaq \u00f6lchem s\u00fcpitide mushu dunya\nkishilik hoquqi xitabnamisini \u00e9lan qilidu. her bir adem we ijtima\u2019iy apparatning mushu\nxitabnamini her daim este ching saqlap, telim we terbiye arqiliq hoquq we erkinlikning\nh\u00f6rmetlinishni tiriship algha s\u00fcr\u00fcshi hemde d\u00f6letlerning we xelq'araning tedrijiy ilgirilesh\ntedbirliri arqiliq ashu hoquq we erkinlikning eza d\u00f6letlerning \u00f6zidiki xelq arisida shuningdek\nshu d\u00f6letlerning bashqurush tewelikidiki z\u00e9minida yasaydighan xelq arisida omumy\u00fczl\u00fck we\nunumluk \u00e9tirap qilinishi we emelge qoyulushini umid qilidu:\n1-madda\nhemme adem zatidinla erkin, izzet-h\u00f6rmet we hoquqta babbarawer bolup tughulghan. ular eqilghe\nwe wijdan'gha ige hemde bir-birige q\u00e9rindashliq munasiwitige xas roh bilen muamile qilishi\nk\u00e9rek.\n2-madda\nhemme adem mushu xitabnamide qeyt qilin'ghan barliq hoquq we erkinliktin behrimen bolush\nsalahiyitige ige. ular irqi, renggi, jinsi, tili, dini, siyasiy qarishi yaki bashqa qarishi,\nd\u00f6let teweliki yaki ijtimaiy k\u00e9lip chiqishi, m\u00fclki, tughulushi yaki bashqa salahiyiti jehettin\nqilche perqlenmeydu.\nuning ustige hemme adem ozi tewe d\u00f6let yaki z\u00e9minning siyasiy, memuriy yaki xelq'ara ornining\noxshash bolmasliqi bilen perqlenmeydu. Bu z\u00e9minning musteqil z\u00e9min, wakaliten bashquruluwatqan\nz\u00e9min. aptonomiyisiz z\u00e9min yaki bashqa herqandaq igilik hoquqigha chek qoyulghan halettiki\nz\u00e9min bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen bolushqa hoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu. herqandaq shekildiki\nqulluq tozumnimu, qullarni \u00e9lip-s\u00e9tishnimu men'i qilish k\u00e9rek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz yaki jaqaret",
            "Image": "251f52965992abc36d4cbd8bed810fc8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "xarakt\u00e9rlik muamilige yaki jazagha duchar qilishqa bolmaydu.\n6-madda\nhemme adem herqandaq jayda qanun aldidiki kishilik izzitini \u00e9tirap qildurushqa hoquqluq.\n7-madda\nhemme adem qanun aldida babbarawer hemde qilche kemsitilmey, qanunning barawer qoghdishidin\nbehrimen bolushqa hoquqluq. Hemme adem mushu xitabnamige xilap herqandaq kemsitishtin we\nmushundaq kemsitishke turtke bolidighan herqandaq qilmishning ziyankeshlikdin saqlinish \u00fcch\u00fcn,\nbarawer qoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy hoquqi ziyankeshlikke\nuchrighanda, layaqetlik d\u00f6let soti arqiliq bundaq ziyankeshlik herikitidinunumluk qutulup\nq\u00e9lishqa hoquqluq.\n9-madda\nherqandaq ademini herqandaq shekilde qolgha \u00e9lishqa, nezer bent qilishqa yaki s\u00fcrg\u00fcn qilishqa\nbolmaydu.\n10-madda\nhemme adem musteqil hem xalis sotning adil we ochuq soraq qilish bilen \u00f6zining hoquqi we\nmejburiyitini mueyyenleshturushke hemde \u00f6zige qoyulghan herqandaq jinayi eyibni \u00e9niqliw\u00e9lishqa\np\u00fct\u00fcnley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq barliq kapaletke \u00e9rishken\nashkara sotta jinayiti barliqi qanun boyiche delillengiche gunahsiz dep qarilisqa hoquqluq.\nherqandaq ademning herqandaq qilmishi yaki qilmishsizliqi sadir bolghan waqtida d\u00f6let qanuni\nyaki xelq'ara qanun boyiche jinayi ishlar jinayitini shekillendurmigen bolsa, jinayi ishlar\njinayitini \u00f6tk\u00fczgen dep h\u00f6k\u00fcm chiqirishqa bolmaydu. jinayi jaza jinayet \u00f6tk\u00fczgende tetbiq\nqilindighan qanundiki belgilimilerdikidin \u00e9ghirlitiw\u00e9tilse bolmaydu.\n12-madda\nherqandaq ademning xususiy turmushigha, ailisige, turalghu jayigha we xet-alaqisige xalighanche\narilishiw\u00e9lishqa bolmaydu. Uning sheni we sh\u00f6hritige hujum qilishqa bolmaydu. bundaq\narilishishtin yaki hujumdin saqlinish \u00fcch\u00fcn, hemme adem qanunning qoghdishidin behrimen\nbolushqa hoquqluq.\n13-madda\nhemme adem herqaysi d\u00f6letlerning z\u00e9minida erkin kochushke we olturaqlishishqa hoquqluq.\nhemme adem herqandaq d\u00f6lettin k\u00e9tishke, jomlidin \u00f6z d\u00f6letidin k\u00e9tishke hoquqluq hemde \u00f6zining\nd\u00f6litige qaytip k\u00e9lishke hoquqluq.\n14-madda\nhemme adem ziyankeshliktin saqlinish \u00fcch\u00fcn, bashqa d\u00f6letlerde panah tileshke we panahlinishqa\nhoquqluq.\nheqiqeten gheyriy siyasiy jinayet yaki birleshken d\u00f6letler teshkilatning asasiy meqsiti we\nprinsipigha xilap qilmish bilen eyiblengen ehwal astida, bundaq hoquqtin paydilinishqa\nbolmaydu.\n15-madda\nhemme adem d\u00f6let tewelikidin behrimen bolushqa hoquqluq.\nherqandaq ademni d\u00f6let tewelikidin xalighanche mehrum qilishqa bolmaydu. uning d\u00f6let tewelikini\n\u00f6zgertish hoquqini inkar qilishqimu bolmaydu.\n16-madda\nyash qoramigha yetken er-ayallar irq. d\u00f6let teweliki we din jehettin herqandaq cheklimige\nuchrimay, toylishishqa we \u00f6y tutushqa hoquqluq. Ular nikah jehette, toy qilghan mezgilde we\nnikah toxtimi bikar qilin'ghanda, barawer hoquqqa ige bolushi k\u00e9rek.",
            "Image": "86c3b7ab424b95277e00bbd96079bb15"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "er terep bilen ayal terepning ixtiyar qilishi we tamamen maqul bolushi arqisidila toy qilishqa\nbolidu.\naile tebiiy we asasiy ijtimaiy birlik, u jem'iyet we d\u00f6let terpidin qoghdilishqa t\u00e9gishlik.\n17-madda\nhemme ademning m\u00fcl\u00fckke ongche igidarliq qilish hoquqi shuningdek bashqilar bilen sh\u00e9rikliship\nigidarliq qilish hoquqi bolushi k\u00e9rek.\nherqandaq ademni mal-m\u00fcl\u00fckidin xalighanche mehrum qilishqa bolmaydu.\n18-madda\nhemme adem idiyiwi, wijdaniy we diniy erkinlik hoquqigha ige: bu hoquq shu ademning \u00f6zining\ndinini yaki \u00e9tiqadini \u00f6zgertish erkinlikni shuningdek \u00f6zining dini yaki \u00e9tiqadini diniy \u00e9qide,\nemeliyet, namaz-ibadet we emrimerup arqiliq yalghuz yaki \u00f6m, ashkara yaki mexpiy ipadilesh\nerkinlikni \u00f6z ichige alidu.\n19-madda\nhemme adem \u00f6z teshebbusini bildrush we pikir bayan qilish erkinlikidin behrimen bolushqa\nhoquqluq: bu hoquq mudaxilige uchrimay \u00f6z teshebbusini saqlap q\u00e9lish erkinlikini we uchur hem\npikirlerni herqandaq waste arqiliq we d\u00f6let ayrimisigha qarimay izdesh, qobul qilish we\ntarqitish erkinlikini \u00f6z ichige alidu.\n20-madda\nhemme adem tinch yol bilen yighin \u00f6tk\u00fcz\u00fcsh we teshkilatlargha oyushush erkinlikidin behrimen\nbolushqa hoquqluq.\nherqandaq ademni melum bir teshkilatning tewelikige otushke zorlashqa bolmaydu.\n21-madda\nhemme adem d\u00f6letni idare qilishqa \u00f6zi biwaste qatnishish yaki \u00f6zi erkin tallighan wekili\narqiliq qatnishish hoquqigha ige.\nhemme adem \u00f6z d\u00f6litining h\u00f6k\u00fcmet ishlirigha barawer purset bilen qatnishish hoquqigha ige.\nxelqning iradisi h\u00f6k\u00fcmet hoquqining asasi: bu irade qerellik we heqiqiy saylam bilen\nipadilinishi k\u00e9rek. saylam omumy\u00fczl\u00fck we barawer awaz b\u00e9rish hoquqigha asaslinishi hemde\nyoshurun awaz b\u00e9rish yaki obdanla erkin awaz b\u00e9rish boyiche \u00e9lip b\u00e9rilishi k\u00e9rek.\n22-madda\nher bir adem jem'iyetning bir ezasi bolush s\u00fcpiti bilen, ijtimaiy kapalettin behrimen bolushqa\nhoquqluq hemde \u00f6zining shexsiy izzet-h\u00f6rmiti we kishilik ghururining erkin rawajlinishi \u00fcch\u00fcn\nz\u00f6r\u00fcr bolghan iqtisadiy, ijtimaiy jehettiki we medeniyet jehettiki her xil hoquqlardin behrimen\nbolushni emelge ashurushqa hoquqluq. bu emelge ashurush d\u00f6letning tirishchanliqi we xelq'ara\nhemkarliq arqiliq hemde herqaysi d\u00f6letlerning teshkilati we bayliq ehwali boyiche bolidu.\n23-madda\nhemme adem ishleshke, erkinkesip tallashqa, adil we muwapiq xizmet sharaitidin behrimen\nbolushqa hemde ishsiz q\u00e9lishtin saqlinish kapalitidin behrimen bolushqa hoquqluq.\nhemme adem herqandaq shekilde kemsitilmey, oxshash ish \u00fcch\u00fcn oxshash heq \u00e9lish hoquqigha ige.\nishligen ademning her biri adil we muwapiq heqtin behrimen bolushqa, \u00f6zining we aile\ntawabiatining insaniy izzet-h\u00f6rmetke layiq turmush sharaitigha ige bolushini kapaletke ige\nqilishqa, z\u00f6r\u00fcr tepilghanda. uninggha bashqa ijtimaiy kapaletni qoshumche qilishqa hoquqluq.\nhemme adem \u00f6zining menpeitini qoghdash \u00fcch\u00fcn, ishchilar uyushmisini teshkillesh we uninggha\nqatnishish hoquqigha ige.\n24-madda\nhemme adem dem \u00e9lish we bikar y\u00fcr\u00fcsh hoquqidin, jumlidin ish waqtining chekini eqilge\nmuwapiqlashturush hemde qerellik, maashliq dem \u00e9lish hoquqidin behrimen bolidu.\n25-madda\nhemme adem ozining we aile tawabiatining salametliki we parawanliqini kapaletke ige qilish\n\u00fcch\u00fcn z\u00f6r\u00fcr bolghan turmush sewiyisidin, jumlidin y\u00e9meklik, kiyim-k\u00e9chek, turalghu \u00f6y,",
            "Image": "eb5b6b46b81ca77ba97556633bbabbc4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "dawalinishtin we z\u00f6r\u00fcr ijtimaiy mulazimetchiliktinbehrimen bolush hoquqigha ige: ishsiz\nqalghanda, k\u00e9sel bolup qalghanda, mejruh bolup qalghanda, tul qalghanda, qerighanda yaki\ntizginligili bolmaydighan bashqa ehwal bilen tirikchilik iqtidarini yoqatqanda, kapalettin\nbehrimen bolushqa hoquqluq.\nanilar we balilar alahide \u00e9tibardin we yardemdin behrimen bolushqa hoquqluq. barliq balilar\nnikahliq yaki nikahsiz tughulghanliqigha qarimay, okhshash ijtimaiy muhapizettin behrimen\nbolushqa t\u00e9gishlik.\n26-madda\nhemme adem bilim \u00e9lish hoquqigha ige. bilim \u00e9lish heqsiz bolushi k\u00e9rek. h\u00e9ch bolmighanda,\nbashlan'ghuch we asasiy basquchta shundaq bolushi k\u00e9rek. bashlanghuch ma'arip mejburiyet\nxarakt\u00e9rida bolushi k\u00e9rek. t\u00e9xnika ma'aripi we kespiy ma'aripni omumy\u00fczl\u00fck tesis qilish k\u00e9rek.\naliy ma'aripning ishikini netijige qarap barliq kishilerge teng echiw\u00e9tish k\u00e9rek.\nma'aripning meqsiti ademning xasliqini toluq y\u00e9tildurush hemde kishilik hoquqi we asasiy\nerkinlikke bolghan h\u00f6rmetni k\u00fccheytish. ma'arip herqaysi d\u00f6letler, irqlar, yaki herqaysi diniy\nguruhlar ara chushinishni, yol qoyushni we dostluqtin ilgiri s\u00fcr\u00fcshi hemde birleshken d\u00f6letler\nteshkilatining tinchliqni qoghdash yolidiki turluk paaliyetlirini algha s\u00fcr\u00fcshi k\u00e9rek.\nata-anilar perzentlirining \u00e9lishqa t\u00e9gishlik bilim turlirini awwal tallash hoquqigha ige.\n27-madda\nhemme adem jem'iyetning medeniy turmushigha erkin qatniship, sen'ettin behrimen bolushqa hemde\nilim-pen tereqqiyatidin we uningdin hasil bolghan parawanliqtin teng behrimen bolushqa\nhoquqluq.\nhemme adem \u00f6zi ijad qilghan ilmiy, bed'iy eserlerdin we guzel sen'et eserliridin hasil bolghan\nmeniwi we maddiy menpe'et munasiwiti bilen, qoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq r\u00e9'allishishigha imkan\nb\u00e9ridighan bir xil ijtimaiy we xelq'ara tertipni telep qilishqa hoquqluq.\n29-madda\nhemme adem jem'iyet aldida mejburiyetni \u00fcstige alghan bolidu. ch\u00fcnki, ularning xasliqi jem'iyet\nichidila erkin we toluq rawaj tapalaydu.\nhemme adem \u00f6zining hoquqi we erkinlikini y\u00fcrg\u00fczgende, qanunda belgilengen cheklimigila\nuchraydu. bundaq cheklimini belgileshtiki birdinbir meqset bashqilarning hoquqi we\nerkinlikining t\u00e9gishlik derijide \u00e9tirap qilinishi we h\u00f6rmet qilinishigha kapaletlik qilish\nhemde demokratik jem'iyette exlaq. jamaet tertipi we omumiy parawanliqning orunluq \u00e9htiyajigha\nlayqlishish.\nashu hoquq we erkinliklerni y\u00fcrg\u00fczgende, herqandaq ehwalda birleshken d\u00f6letler teshkilatning\nasasiy meqsiti we prinsipigha xilapliq qilishqa bolmaydu.\n30-madda\nbu xitabnamining herqandaq bir maddisini herqandaq d\u00f6let, guruh yaki shexs mushu xitabnamide\nqeyt qilinghan herqandaq hoquq we erkinlikni buzush meqsitidiki pa'aliyet yaki heriketlerni\n\u00e9lip b\u00e9rishqa hoquqluq dep sukut qilidighan menide chushendurushke bolmaydu.",
            "Image": "991a7301ee628750b1596daa5a311a5d"
        }
    }
}

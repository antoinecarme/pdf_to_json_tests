{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471194,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "dunya kishilik hoquqi xitabnamisi\ns\u00f6z b\u00e9shi\ninsanlar ailisining barliq ezalirining \u00f6zige xas izzet-h\u00f6rmitini shuningdek ularning barwer we tewrenmes hoquqini etrap qilishning dunyawi\nerkinlik, heqqaniyet we tinchliqning asasi ikenliki.\nkixilik hoquqigha \u00e9tibarsiz qarash we haqaret kelturush ewj \u00e9lip kixilerning wijdanini bulghaydighan yawuz zorawanliqqa aylan'ghanliqi,\nhemme adem s\u00f6z erkinliki we \u00e9tikad erkinlikidin behrimen bolidighan hemde wehime we namratliqtin xaliy bolidighan dunyaning yetip k\u00e9lishi\naddiy xelqning aliy arzusi dep \u00e9lan qilin'ghanliqi.\ninsanlarning ilajisizliqtin zorawanliq we zulum ustide isyan k\u00f6turimiz dep tewekkulige heriket qilip yurmesliki \u00fcch\u00fcn, kishilik hoquqini qanun\narqiliq idare qilish yoli bilen qoghdash z\u00f6r\u00fcr bolghanliqi,\nd\u00f6letler ara dosttluq munasiwetning tereqqiyatini algha s\u00fcr\u00fcsh z\u00f6r\u00fcrluki.\nbirleshken d\u00f6letler teshkilatigha eza d\u00f6letler xelqining birleshken d\u00f6letler xartiyiside \u00f6zlirining asasiy kishilik hoquqi, insaniy izzet-h\u00f6rmiti we\nqedir-qimmiti shuningdek er-ayallarning barawerlik hoquqi toghrisidiki eqidisini qayta tekitligenliki hemde bir qeder chong erkinlik asasida\njem'iyetning yuksilishi we turmush derijisining yaxshilinishini algha s\u00fcr\u00fcshke bel baghlighanliqi.\neza d\u00f6letlerning birleshken d\u00f6letler teshkilati bilen hemkarliship, kishilik hoquqi we asasiy erkinlikning omumyuzluq h\u00f6rmetlinishi we emelge\nqoyulushini algha s\u00fcr\u00fcsh yolida qet'iy iradige kelgenliki.\nashu hoquq we erkinlikni omumy\u00fczl\u00fck chushinishning shu qet'iy iradining toluq emelge ashurulushigha muhim tesir k\u00f6rsitidighanliqi.\nk\u00f6zde tutulghachqa, hazir\nyighin,\nbarliq xelq we barliq d\u00f6let tiriship emelge ashuridighan ortaq \u00f6lchem s\u00fcpitide mushu dunya kishilik hoquqi xitabnamisini \u00e9lan qilidu. her bir\nadem we ijtima\u2019iy apparatning mushu xitabnamini her daim este ching saqlap, telim we terbiye arqiliq hoquq we erkinlikning h\u00f6rmetlinishni\ntiriship algha s\u00fcr\u00fcshi hemde d\u00f6letlerning we xelq'araning tedrijiy ilgirilesh tedbirliri arqiliq ashu hoquq we erkinlikning eza d\u00f6letlerning\n\u00f6zidiki xelq arisida shuningdek shu d\u00f6letlerning bashqurush tewelikidiki z\u00e9minida yasaydighan xelq arisida omumy\u00fczl\u00fck we unumluk \u00e9tirap\nqilinishi we emelge qoyulushini umid qilidu:\n1-madda\nhemme adem zatidinla erkin, izzet-h\u00f6rmet we hoquqta babbarawer bolup tughulghan. ular eqilghe we wijdan'gha ige hemde bir-birige\nq\u00e9rindashliq munasiwitige xas roh bilen muamile qilishi k\u00e9rek.",
            "Image": "2b8a98b90f58c3c6b2ba8c5b3e90fcc0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "2-madda\nhemme adem mushu xitabnamide qeyt qilin'ghan barliq hoquq we erkinliktin behrimen bolush salahiyitige ige. ular irqi, renggi, jinsi, tili, dini,\nsiyasiy qarishi yaki bashqa qarishi, d\u00f6let teweliki yaki ijtimaiy k\u00e9lip chiqishi, m\u00fclki, tughulushi yaki bashqa salahiyiti jehettin qilche\nperqlenmeydu.\nuning ustige hemme adem ozi tewe d\u00f6let yaki z\u00e9minning siyasiy, memuriy yaki xelq'ara ornining oxshash bolmasliqi bilen perqlenmeydu. Bu\nz\u00e9minning musteqil z\u00e9min, wakaliten bashquruluwatqan z\u00e9min. aptonomiyisiz z\u00e9min yaki bashqa herqandaq igilik hoquqigha chek qoyulghan\nhalettiki z\u00e9min bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen bolushqa hoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu. herqandaq shekildiki qulluq tozumnimu, qullarni \u00e9lip-s\u00e9tishnimu men'i\nqilish k\u00e9rek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz yaki jaqaret xarakt\u00e9rlik muamilige yaki jazagha duchar qilishqa\nbolmaydu.\n6-madda\nhemme adem herqandaq jayda qanun aldidiki kishilik izzitini \u00e9tirap qildurushqa hoquqluq.\n7-madda\nhemme adem qanun aldida babbarawer hemde qilche kemsitilmey, qanunning barawer qoghdishidin behrimen bolushqa hoquqluq. Hemme\nadem mushu xitabnamige xilap herqandaq kemsitishtin we mushundaq kemsitishke turtke bolidighan herqandaq qilmishning ziyankeshlikdin\nsaqlinish \u00fcch\u00fcn, barawer qoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy hoquqi ziyankeshlikke uchrighanda, layaqetlik d\u00f6let soti arqiliq bundaq\nziyankeshlik herikitidinunumluk qutulup q\u00e9lishqa hoquqluq.\n9-madda\nherqandaq ademini herqandaq shekilde qolgha \u00e9lishqa, nezer bent qilishqa yaki s\u00fcrg\u00fcn qilishqa bolmaydu.",
            "Image": "456a2b479b6696573549c29b7e6fad0b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "10-madda\nhemme adem musteqil hem xalis sotning adil we ochuq soraq qilish bilen \u00f6zining hoquqi we mejburiyitini mueyyenleshturushke hemde \u00f6zige\nqoyulghan herqandaq jinayi eyibni \u00e9niqliw\u00e9lishqa p\u00fct\u00fcnley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq barliq kapaletke \u00e9rishken ashkara sotta jinayiti barliqi qanun boyiche\ndelillengiche gunahsiz dep qarilisqa hoquqluq.\nherqandaq ademning herqandaq qilmishi yaki qilmishsizliqi sadir bolghan waqtida d\u00f6let qanuni yaki xelq'ara qanun boyiche jinayi ishlar\njinayitini shekillendurmigen bolsa, jinayi ishlar jinayitini \u00f6tk\u00fczgen dep h\u00f6k\u00fcm chiqirishqa bolmaydu. jinayi jaza jinayet \u00f6tk\u00fczgende tetbiq\nqilindighan qanundiki belgilimilerdikidin \u00e9ghirlitiw\u00e9tilse bolmaydu.\n12-madda\nherqandaq ademning xususiy turmushigha, ailisige, turalghu jayigha we xet-alaqisige xalighanche arilishiw\u00e9lishqa bolmaydu. Uning sheni we\nsh\u00f6hritige hujum qilishqa bolmaydu. bundaq arilishishtin yaki hujumdin saqlinish \u00fcch\u00fcn, hemme adem qanunning qoghdishidin behrimen\nbolushqa hoquqluq.\n13-madda\nhemme adem herqaysi d\u00f6letlerning z\u00e9minida erkin kochushke we olturaqlishishqa hoquqluq.\nhemme adem herqandaq d\u00f6lettin k\u00e9tishke, jomlidin \u00f6z d\u00f6letidin k\u00e9tishke hoquqluq hemde \u00f6zining d\u00f6litige qaytip k\u00e9lishke hoquqluq.\n14-madda\nhemme adem ziyankeshliktin saqlinish \u00fcch\u00fcn, bashqa d\u00f6letlerde panah tileshke we panahlinishqa hoquqluq.\nheqiqeten gheyriy siyasiy jinayet yaki birleshken d\u00f6letler teshkilatning asasiy meqsiti we prinsipigha xilap qilmish bilen eyiblengen ehwal\nastida, bundaq hoquqtin paydilinishqa bolmaydu.\n15-madda\nhemme adem d\u00f6let tewelikidin behrimen bolushqa hoquqluq.\nherqandaq ademni d\u00f6let tewelikidin xalighanche mehrum qilishqa bolmaydu. uning d\u00f6let tewelikini \u00f6zgertish hoquqini inkar qilishqimu\nbolmaydu.\n16-madda",
            "Image": "736812e7a4484c522dd23246621d7b00"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "yash qoramigha yetken er-ayallar irq. d\u00f6let teweliki we din jehettin herqandaq cheklimige uchrimay, toylishishqa we \u00f6y tutushqa hoquqluq.\nUlar nikah jehette, toy qilghan mezgilde we nikah toxtimi bikar qilin'ghanda, barawer hoquqqa ige bolushi k\u00e9rek.\ner terep bilen ayal terepning ixtiyar qilishi we tamamen maqul bolushi arqisidila toy qilishqa bolidu.\naile tebiiy we asasiy ijtimaiy birlik, u jem'iyet we d\u00f6let terpidin qoghdilishqa t\u00e9gishlik.\n17-madda\nhemme ademning m\u00fcl\u00fckke ongche igidarliq qilish hoquqi shuningdek bashqilar bilen sh\u00e9rikliship igidarliq qilish hoquqi bolushi k\u00e9rek.\nherqandaq ademni mal-m\u00fcl\u00fckidin xalighanche mehrum qilishqa bolmaydu.\n18-madda\nhemme adem idiyiwi, wijdaniy we diniy erkinlik hoquqigha ige: bu hoquq shu ademning \u00f6zining dinini yaki \u00e9tiqadini \u00f6zgertish erkinlikni\nshuningdek \u00f6zining dini yaki \u00e9tiqadini diniy \u00e9qide, emeliyet, namaz-ibadet we emrimerup arqiliq yalghuz yaki \u00f6m, ashkara yaki mexpiy\nipadilesh erkinlikni \u00f6z ichige alidu.\n19-madda\nhemme adem \u00f6z teshebbusini bildrush we pikir bayan qilish erkinlikidin behrimen bolushqa hoquqluq: bu hoquq mudaxilige uchrimay \u00f6z\nteshebbusini saqlap q\u00e9lish erkinlikini we uchur hem pikirlerni herqandaq waste arqiliq we d\u00f6let ayrimisigha qarimay izdesh, qobul qilish we\ntarqitish erkinlikini \u00f6z ichige alidu.\n20-madda\nhemme adem tinch yol bilen yighin \u00f6tk\u00fcz\u00fcsh we teshkilatlargha oyushush erkinlikidin behrimen bolushqa hoquqluq.\nherqandaq ademni melum bir teshkilatning tewelikige otushke zorlashqa bolmaydu.\n21-madda\nhemme adem d\u00f6letni idare qilishqa \u00f6zi biwaste qatnishish yaki \u00f6zi erkin tallighan wekili arqiliq qatnishish hoquqigha ige.\nhemme adem \u00f6z d\u00f6litining h\u00f6k\u00fcmet ishlirigha barawer purset bilen qatnishish hoquqigha ige.\nxelqning iradisi h\u00f6k\u00fcmet hoquqining asasi: bu irade qerellik we heqiqiy saylam bilen ipadilinishi k\u00e9rek. saylam omumy\u00fczl\u00fck we barawer awaz\nb\u00e9rish hoquqigha asaslinishi hemde yoshurun awaz b\u00e9rish yaki obdanla erkin awaz b\u00e9rish boyiche \u00e9lip b\u00e9rilishi k\u00e9rek.\n22-madda\nher bir adem jem'iyetning bir ezasi bolush s\u00fcpiti bilen, ijtimaiy kapalettin behrimen bolushqa hoquqluq hemde \u00f6zining shexsiy izzet-h\u00f6rmiti we",
            "Image": "ca163ed3fe33420e6116a9332c3f1d28"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "kishilik ghururining erkin rawajlinishi \u00fcch\u00fcn z\u00f6r\u00fcr bolghan iqtisadiy, ijtimaiy jehettiki we medeniyet jehettiki her xil hoquqlardin behrimen\nbolushni emelge ashurushqa hoquqluq. bu emelge ashurush d\u00f6letning tirishchanliqi we xelq'ara hemkarliq arqiliq hemde herqaysi d\u00f6letlerning\nteshkilati we bayliq ehwali boyiche bolidu.\n23-madda\nhemme adem ishleshke, erkinkesip tallashqa, adil we muwapiq xizmet sharaitidin behrimen bolushqa hemde ishsiz q\u00e9lishtin saqlinish\nkapalitidin behrimen bolushqa hoquqluq.\nhemme adem herqandaq shekilde kemsitilmey, oxshash ish \u00fcch\u00fcn oxshash heq \u00e9lish hoquqigha ige.\nishligen ademning her biri adil we muwapiq heqtin behrimen bolushqa, \u00f6zining we aile tawabiatining insaniy izzet-h\u00f6rmetke layiq turmush\nsharaitigha ige bolushini kapaletke ige qilishqa, z\u00f6r\u00fcr tepilghanda. uninggha bashqa ijtimaiy kapaletni qoshumche qilishqa hoquqluq.\nhemme adem \u00f6zining menpeitini qoghdash \u00fcch\u00fcn, ishchilar uyushmisini teshkillesh we uninggha qatnishish hoquqigha ige.\n24-madda\nhemme adem dem \u00e9lish we bikar y\u00fcr\u00fcsh hoquqidin, jumlidin ish waqtining chekini eqilge muwapiqlashturush hemde qerellik, maashliq dem\n\u00e9lish hoquqidin behrimen bolidu.\n25-madda\nhemme adem ozining we aile tawabiatining salametliki we parawanliqini kapaletke ige qilish \u00fcch\u00fcn z\u00f6r\u00fcr bolghan turmush sewiyisidin,\njumlidin y\u00e9meklik, kiyim-k\u00e9chek, turalghu \u00f6y, dawalinishtin we z\u00f6r\u00fcr ijtimaiy mulazimetchiliktinbehrimen bolush hoquqigha ige: ishsiz\nqalghanda, k\u00e9sel bolup qalghanda, mejruh bolup qalghanda, tul qalghanda, qerighanda yaki tizginligili bolmaydighan bashqa ehwal bilen\ntirikchilik iqtidarini yoqatqanda, kapalettin behrimen bolushqa hoquqluq.\nanilar we balilar alahide \u00e9tibardin we yardemdin behrimen bolushqa hoquqluq. barliq balilar nikahliq yaki nikahsiz tughulghanliqigha qarimay,\nokhshash ijtimaiy muhapizettin behrimen bolushqa t\u00e9gishlik.\n26-madda\nhemme adem bilim \u00e9lish hoquqigha ige. bilim \u00e9lish heqsiz bolushi k\u00e9rek. h\u00e9ch bolmighanda, bashlan'ghuch we asasiy basquchta shundaq\nbolushi k\u00e9rek. bashlanghuch ma'arip mejburiyet xarakt\u00e9rida bolushi k\u00e9rek. t\u00e9xnika ma'aripi we kespiy ma'aripni omumy\u00fczl\u00fck tesis qilish k\u00e9rek.\naliy ma'aripning ishikini netijige qarap barliq kishilerge teng echiw\u00e9tish k\u00e9rek.\nma'aripning meqsiti ademning xasliqini toluq y\u00e9tildurush hemde kishilik hoquqi we asasiy erkinlikke bolghan h\u00f6rmetni k\u00fccheytish. ma'arip\nherqaysi d\u00f6letler, irqlar, yaki herqaysi diniy guruhlar ara chushinishni, yol qoyushni we dostluqtin ilgiri s\u00fcr\u00fcshi hemde birleshken d\u00f6letler\nteshkilatining tinchliqni qoghdash yolidiki turluk paaliyetlirini algha s\u00fcr\u00fcshi k\u00e9rek.",
            "Image": "446f2896ca44fed26c033a9488ac3711"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "ata-anilar perzentlirining \u00e9lishqa t\u00e9gishlik bilim turlirini awwal tallash hoquqigha ige.\n27-madda\nhemme adem jem'iyetning medeniy turmushigha erkin qatniship, sen'ettin behrimen bolushqa hemde ilim-pen tereqqiyatidin we uningdin hasil\nbolghan parawanliqtin teng behrimen bolushqa hoquqluq.\nhemme adem \u00f6zi ijad qilghan ilmiy, bed'iy eserlerdin we guzel sen'et eserliridin hasil bolghan meniwi we maddiy menpe'et munasiwiti bilen,\nqoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq r\u00e9'allishishigha imkan b\u00e9ridighan bir xil ijtimaiy we xelq'ara\ntertipni telep qilishqa hoquqluq.\n29-madda\nhemme adem jem'iyet aldida mejburiyetni \u00fcstige alghan bolidu. ch\u00fcnki, ularning xasliqi jem'iyet ichidila erkin we toluq rawaj tapalaydu.\nhemme adem \u00f6zining hoquqi we erkinlikini y\u00fcrg\u00fczgende, qanunda belgilengen cheklimigila uchraydu. bundaq cheklimini belgileshtiki\nbirdinbir meqset bashqilarning hoquqi we erkinlikining t\u00e9gishlik derijide \u00e9tirap qilinishi we h\u00f6rmet qilinishigha kapaletlik qilish hemde\ndemokratik jem'iyette exlaq. jamaet tertipi we omumiy parawanliqning orunluq \u00e9htiyajigha layqlishish.\nashu hoquq we erkinliklerni y\u00fcrg\u00fczgende, herqandaq ehwalda birleshken d\u00f6letler teshkilatning asasiy meqsiti we prinsipigha xilapliq qilishqa\nbolmaydu.\n30-madda\nbu xitabnamining herqandaq bir maddisini herqandaq d\u00f6let, guruh yaki shexs mushu xitabnamide qeyt qilinghan herqandaq hoquq we\nerkinlikni buzush meqsitidiki pa'aliyet yaki heriketlerni \u00e9lip b\u00e9rishqa hoquqluq dep sukut qilidighan menide chushendurushke bolmaydu.",
            "Image": "a18572bab061fc94aa8ec36d0c04ac30"
        }
    }
}

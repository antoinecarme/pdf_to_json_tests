{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471323,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "dunya kishilik hoquqi xitabnamisi\nsöz béshi\ninsanlar ailisining barliq ezalirining özige xas izzet-hörmitini shuningdek ularning\nbarwer we tewrenmes hoquqini etrap qilishning dunyawi erkinlik, heqqaniyet we\ntinchliqning asasi ikenliki.\nkixilik hoquqigha étibarsiz qarash we haqaret kelturush ewj élip kixilerning wijdanini\nbulghaydighan yawuz zorawanliqqa aylan'ghanliqi, hemme adem söz erkinliki we\nétikad erkinlikidin behrimen bolidighan hemde wehime we namratliqtin xaliy\nbolidighan dunyaning yetip kélishi addiy xelqning aliy arzusi dep élan qilin'ghanliqi.\ninsanlarning ilajisizliqtin zorawanliq we zulum ustide isyan köturimiz dep\ntewekkulige heriket qilip yurmesliki üchün, kishilik hoquqini qanun arqiliq idare\nqilish yoli bilen qoghdash zörür bolghanliqi,\ndöletler ara dosttluq munasiwetning tereqqiyatini algha sürüsh zörürluki.\nbirleshken döletler teshkilatigha eza döletler xelqining birleshken döletler xartiyiside\nözlirining asasiy kishilik hoquqi, insaniy izzet-hörmiti we qedir-qimmiti shuningdek\ner-ayallarning barawerlik hoquqi toghrisidiki eqidisini qayta tekitligenliki hemde bir\nqeder chong erkinlik asasida jem'iyetning yuksilishi we turmush derijisining\nyaxshilinishini algha sürüshke bel baghlighanliqi.\neza döletlerning birleshken döletler teshkilati bilen hemkarliship, kishilik hoquqi we\nasasiy erkinlikning omumyuzluq hörmetlinishi we emelge qoyulushini algha sürüsh\nyolida qet'iy iradige kelgenliki.\nashu hoquq we erkinlikni omumyüzlük chushinishning shu qet'iy iradining toluq\nemelge ashurulushigha muhim tesir körsitidighanliqi.\nközde tutulghachqa, hazir\nyighin,\nbarliq xelq we barliq dölet tiriship emelge ashuridighan ortaq ölchem süpitide mushu\ndunya kishilik hoquqi xitabnamisini élan qilidu. her bir adem we ijtima’iy apparatning\nmushu xitabnamini her daim este ching saqlap, telim we terbiye arqiliq hoquq we\nerkinlikning hörmetlinishni tiriship algha sürüshi hemde döletlerning we xelq'araning\ntedrijiy ilgirilesh tedbirliri arqiliq ashu hoquq we erkinlikning eza döletlerning özidiki\nxelq arisida shuningdek shu döletlerning bashqurush tewelikidiki zéminida\nyasaydighan xelq arisida omumyüzlük we unumluk étirap qilinishi we emelge\nqoyulushini umid qilidu:\n1-madda\nhemme adem zatidinla erkin, izzet-hörmet we hoquqta babbarawer bolup tughulghan.\nular eqilghe we wijdan'gha ige hemde bir-birige qérindashliq munasiwitige xas roh\nbilen muamile qilishi kérek.\n2-madda\nhemme adem mushu xitabnamide qeyt qilin'ghan barliq hoquq we erkinliktin\nbehrimen bolush salahiyitige ige. ular irqi, renggi, jinsi, tili, dini, siyasiy qarishi yaki",
            "Image": "e6859613170753a865c6c8c9bb263556"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "bashqa qarishi, dölet teweliki yaki ijtimaiy kélip chiqishi, mülki, tughulushi yaki\nbashqa salahiyiti jehettin qilche perqlenmeydu.\nuning ustige hemme adem ozi tewe dölet yaki zéminning siyasiy, memuriy yaki\nxelq'ara ornining oxshash bolmasliqi bilen perqlenmeydu. Bu zéminning musteqil\nzémin, wakaliten bashquruluwatqan zémin. aptonomiyisiz zémin yaki bashqa\nherqandaq igilik hoquqigha chek qoyulghan halettiki zémin bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen bolushqa\nhoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu. herqandaq\nshekildiki qulluq tozumnimu, qullarni élip-sétishnimu men'i qilish kérek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz yaki jaqaret\nxaraktérlik muamilige yaki jazagha duchar qilishqa bolmaydu.\n6-madda\nhemme adem herqandaq jayda qanun aldidiki kishilik izzitini étirap qildurushqa\nhoquqluq.\n7-madda\nhemme adem qanun aldida babbarawer hemde qilche kemsitilmey, qanunning\nbarawer qoghdishidin behrimen bolushqa hoquqluq. Hemme adem mushu\nxitabnamige xilap herqandaq kemsitishtin we mushundaq kemsitishke turtke\nbolidighan herqandaq qilmishning ziyankeshlikdin saqlinish üchün, barawer\nqoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy hoquqi\nziyankeshlikke uchrighanda, layaqetlik dölet soti arqiliq bundaq ziyankeshlik\nherikitidinunumluk qutulup qélishqa hoquqluq.\n9-madda\nherqandaq ademini herqandaq shekilde qolgha élishqa, nezer bent qilishqa yaki\nsürgün qilishqa bolmaydu.\n10-madda\nhemme adem musteqil hem xalis sotning adil we ochuq soraq qilish bilen özining\nhoquqi we mejburiyitini mueyyenleshturushke hemde özige qoyulghan herqandaq\njinayi eyibni éniqliwélishqa pütünley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq barliq kapaletke\nérishken ashkara sotta jinayiti barliqi qanun boyiche delillengiche gunahsiz dep",
            "Image": "2fcdaf7f4d458eb38c6b55a6950ba38e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "qarilisqa hoquqluq.\nherqandaq ademning herqandaq qilmishi yaki qilmishsizliqi sadir bolghan waqtida\ndölet qanuni yaki xelq'ara qanun boyiche jinayi ishlar jinayitini shekillendurmigen\nbolsa, jinayi ishlar jinayitini ötküzgen dep höküm chiqirishqa bolmaydu. jinayi jaza\njinayet ötküzgende tetbiq qilindighan qanundiki belgilimilerdikidin éghirlitiwétilse\nbolmaydu.\n12-madda\nherqandaq ademning xususiy turmushigha, ailisige, turalghu jayigha we xet-alaqisige\nxalighanche arilishiwélishqa bolmaydu. Uning sheni we shöhritige hujum qilishqa\nbolmaydu. bundaq arilishishtin yaki hujumdin saqlinish üchün, hemme adem\nqanunning qoghdishidin behrimen bolushqa hoquqluq.\n13-madda\nhemme adem herqaysi döletlerning zéminida erkin kochushke we olturaqlishishqa\nhoquqluq.\nhemme adem herqandaq dölettin kétishke, jomlidin öz döletidin kétishke hoquqluq\nhemde özining dölitige qaytip kélishke hoquqluq.\n14-madda\nhemme adem ziyankeshliktin saqlinish üchün, bashqa döletlerde panah tileshke we\npanahlinishqa hoquqluq.\nheqiqeten gheyriy siyasiy jinayet yaki birleshken döletler teshkilatning asasiy meqsiti\nwe prinsipigha xilap qilmish bilen eyiblengen ehwal astida, bundaq hoquqtin\npaydilinishqa bolmaydu.\n15-madda\nhemme adem dölet tewelikidin behrimen bolushqa hoquqluq.\nherqandaq ademni dölet tewelikidin xalighanche mehrum qilishqa bolmaydu. uning\ndölet tewelikini özgertish hoquqini inkar qilishqimu bolmaydu.\n16-madda\nyash qoramigha yetken er-ayallar irq. dölet teweliki we din jehettin herqandaq\ncheklimige uchrimay, toylishishqa we öy tutushqa hoquqluq. Ular nikah jehette, toy\nqilghan mezgilde we nikah toxtimi bikar qilin'ghanda, barawer hoquqqa ige bolushi\nkérek.\ner terep bilen ayal terepning ixtiyar qilishi we tamamen maqul bolushi arqisidila toy\nqilishqa bolidu.\naile tebiiy we asasiy ijtimaiy birlik, u jem'iyet we dölet terpidin qoghdilishqa tégishlik.\n17-madda\nhemme ademning mülükke ongche igidarliq qilish hoquqi shuningdek bashqilar bilen\nshérikliship igidarliq qilish hoquqi bolushi kérek.\nherqandaq ademni mal-mülükidin xalighanche mehrum qilishqa bolmaydu.",
            "Image": "29add5d4140f0328aeed02a7ba2bbf75"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "18-madda\nhemme adem idiyiwi, wijdaniy we diniy erkinlik hoquqigha ige: bu hoquq shu\nademning özining dinini yaki étiqadini özgertish erkinlikni shuningdek özining dini\nyaki étiqadini diniy éqide, emeliyet, namaz-ibadet we emrimerup arqiliq yalghuz yaki\nöm, ashkara yaki mexpiy ipadilesh erkinlikni öz ichige alidu.\n19-madda\nhemme adem öz teshebbusini bildrush we pikir bayan qilish erkinlikidin behrimen\nbolushqa hoquqluq: bu hoquq mudaxilige uchrimay öz teshebbusini saqlap qélish\nerkinlikini we uchur hem pikirlerni herqandaq waste arqiliq we dölet ayrimisigha\nqarimay izdesh, qobul qilish we tarqitish erkinlikini öz ichige alidu.\n20-madda\nhemme adem tinch yol bilen yighin ötküzüsh we teshkilatlargha oyushush erkinlikidin\nbehrimen bolushqa hoquqluq.\nherqandaq ademni melum bir teshkilatning tewelikige otushke zorlashqa bolmaydu.\n21-madda\nhemme adem döletni idare qilishqa özi biwaste qatnishish yaki özi erkin tallighan\nwekili arqiliq qatnishish hoquqigha ige.\nhemme adem öz dölitining hökümet ishlirigha barawer purset bilen qatnishish\nhoquqigha ige.\nxelqning iradisi hökümet hoquqining asasi: bu irade qerellik we heqiqiy saylam bilen\nipadilinishi kérek. saylam omumyüzlük we barawer awaz bérish hoquqigha asaslinishi\nhemde yoshurun awaz bérish yaki obdanla erkin awaz bérish boyiche élip bérilishi\nkérek.\n22-madda\nher bir adem jem'iyetning bir ezasi bolush süpiti bilen, ijtimaiy kapalettin behrimen\nbolushqa hoquqluq hemde özining shexsiy izzet-hörmiti we kishilik ghururining erkin\nrawajlinishi üchün zörür bolghan iqtisadiy, ijtimaiy jehettiki we medeniyet jehettiki\nher xil hoquqlardin behrimen bolushni emelge ashurushqa hoquqluq. bu emelge\nashurush döletning tirishchanliqi we xelq'ara hemkarliq arqiliq hemde herqaysi\ndöletlerning teshkilati we bayliq ehwali boyiche bolidu.\n23-madda\nhemme adem ishleshke, erkinkesip tallashqa, adil we muwapiq xizmet sharaitidin\nbehrimen bolushqa hemde ishsiz qélishtin saqlinish kapalitidin behrimen bolushqa\nhoquqluq.\nhemme adem herqandaq shekilde kemsitilmey, oxshash ish üchün oxshash heq élish\nhoquqigha ige.\nishligen ademning her biri adil we muwapiq heqtin behrimen bolushqa, özining we\naile tawabiatining insaniy izzet-hörmetke layiq turmush sharaitigha ige bolushini\nkapaletke ige qilishqa, zörür tepilghanda. uninggha bashqa ijtimaiy kapaletni\nqoshumche qilishqa hoquqluq.",
            "Image": "c792b2f47e7c728eb0de44b19dfef1f5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "hemme adem özining menpeitini qoghdash üchün, ishchilar uyushmisini teshkillesh\nwe uninggha qatnishish hoquqigha ige.\n24-madda\nhemme adem dem élish we bikar yürüsh hoquqidin, jumlidin ish waqtining chekini\neqilge muwapiqlashturush hemde qerellik, maashliq dem élish hoquqidin behrimen\nbolidu.\n25-madda\nhemme adem ozining we aile tawabiatining salametliki we parawanliqini kapaletke\nige qilish üchün zörür bolghan turmush sewiyisidin, jumlidin yémeklik, kiyim-kéchek,\nturalghu öy, dawalinishtin we zörür ijtimaiy mulazimetchiliktinbehrimen bolush\nhoquqigha ige: ishsiz qalghanda, késel bolup qalghanda, mejruh bolup qalghanda, tul\nqalghanda, qerighanda yaki tizginligili bolmaydighan bashqa ehwal bilen tirikchilik\niqtidarini yoqatqanda, kapalettin behrimen bolushqa hoquqluq.\nanilar we balilar alahide étibardin we yardemdin behrimen bolushqa hoquqluq. barliq\nbalilar nikahliq yaki nikahsiz tughulghanliqigha qarimay, okhshash ijtimaiy\nmuhapizettin behrimen bolushqa tégishlik.\n26-madda\nhemme adem bilim élish hoquqigha ige. bilim élish heqsiz bolushi kérek. héch\nbolmighanda, bashlan'ghuch we asasiy basquchta shundaq bolushi kérek.\nbashlanghuch ma'arip mejburiyet xaraktérida bolushi kérek. téxnika ma'aripi we\nkespiy ma'aripni omumyüzlük tesis qilish kérek. aliy ma'aripning ishikini netijige\nqarap barliq kishilerge teng echiwétish kérek.\nma'aripning meqsiti ademning xasliqini toluq yétildurush hemde kishilik hoquqi we\nasasiy erkinlikke bolghan hörmetni kücheytish. ma'arip herqaysi döletler, irqlar, yaki\nherqaysi diniy guruhlar ara chushinishni, yol qoyushni we dostluqtin ilgiri sürüshi\nhemde birleshken döletler teshkilatining tinchliqni qoghdash yolidiki turluk\npaaliyetlirini algha sürüshi kérek.\nata-anilar perzentlirining élishqa tégishlik bilim turlirini awwal tallash hoquqigha ige.\n27-madda\nhemme adem jem'iyetning medeniy turmushigha erkin qatniship, sen'ettin behrimen\nbolushqa hemde ilim-pen tereqqiyatidin we uningdin hasil bolghan parawanliqtin\nteng behrimen bolushqa hoquqluq.\nhemme adem özi ijad qilghan ilmiy, bed'iy eserlerdin we guzel sen'et eserliridin hasil\nbolghan meniwi we maddiy menpe'et munasiwiti bilen, qoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq\nré'allishishigha imkan béridighan bir xil ijtimaiy we xelq'ara tertipni telep qilishqa\nhoquqluq.\n29-madda\nhemme adem jem'iyet aldida mejburiyetni üstige alghan bolidu. chünki, ularning",
            "Image": "b19322f7f5df357c436795f91fba76d7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "xasliqi jem'iyet ichidila erkin we toluq rawaj tapalaydu.\nhemme adem özining hoquqi we erkinlikini yürgüzgende, qanunda belgilengen\ncheklimigila uchraydu. bundaq cheklimini belgileshtiki birdinbir meqset\nbashqilarning hoquqi we erkinlikining tégishlik derijide étirap qilinishi we hörmet\nqilinishigha kapaletlik qilish hemde demokratik jem'iyette exlaq. jamaet tertipi we\nomumiy parawanliqning orunluq éhtiyajigha layqlishish.\nashu hoquq we erkinliklerni yürgüzgende, herqandaq ehwalda birleshken döletler\nteshkilatning asasiy meqsiti we prinsipigha xilapliq qilishqa bolmaydu.\n30-madda\nbu xitabnamining herqandaq bir maddisini herqandaq dölet, guruh yaki shexs mushu\nxitabnamide qeyt qilinghan herqandaq hoquq we erkinlikni buzush meqsitidiki\npa'aliyet yaki heriketlerni élip bérishqa hoquqluq dep sukut qilidighan menide\nchushendurushke bolmaydu.",
            "Image": "6d0d471747408ce4669adc95a5980555"
        }
    }
}

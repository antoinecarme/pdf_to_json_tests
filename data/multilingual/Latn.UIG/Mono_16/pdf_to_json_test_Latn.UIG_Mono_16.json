{
    "MetaData": {
        "Author": null,
        "Creation_Date": 1581471271,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4d9874e768bf07e2ca74c4169625fa01",
            "Index": 0,
            "Label": "1",
            "Size": [
                595.0,
                842.0
            ],
            "Text": "dunya kishilik hoquqi xitabnamisi\nsöz béshi\ninsanlar ailisining barliq ezalirining özige xas izzet-hörmitini\nshuningdek ularning barwer we tewrenmes hoquqini etrap qilishning\ndunyawi erkinlik, heqqaniyet we tinchliqning asasi ikenliki.\nkixilik hoquqigha étibarsiz qarash we haqaret kelturush ewj élip\nkixilerning wijdanini bulghaydighan yawuz zorawanliqqa aylan'ghanliqi,\nhemme adem söz erkinliki we étikad erkinlikidin behrimen bolidighan\nhemde wehime we namratliqtin xaliy bolidighan dunyaning yetip kélishi\naddiy xelqning aliy arzusi dep élan qilin'ghanliqi.\ninsanlarning ilajisizliqtin zorawanliq we zulum ustide isyan köturimiz\ndep tewekkulige heriket qilip yurmesliki üchün, kishilik hoquqini qanun\narqiliq idare qilish yoli bilen qoghdash zörür bolghanliqi,\ndöletler ara dosttluq munasiwetning tereqqiyatini algha sürüsh\nzörürluki.\nbirleshken döletler teshkilatigha eza döletler xelqining birleshken\ndöletler xartiyiside özlirining asasiy kishilik hoquqi, insaniy izzet-\nhörmiti we qedir-qimmiti shuningdek er-ayallarning barawerlik hoquqi\ntoghrisidiki eqidisini qayta tekitligenliki hemde bir qeder chong\nerkinlik asasida jem'iyetning yuksilishi we turmush derijisining\nyaxshilinishini algha sürüshke bel baghlighanliqi.\neza döletlerning birleshken döletler teshkilati bilen hemkarliship,\nkishilik hoquqi we asasiy erkinlikning omumyuzluq hörmetlinishi we\nemelge qoyulushini algha sürüsh yolida qet'iy iradige kelgenliki.\nashu hoquq we erkinlikni omumyüzlük chushinishning shu qet'iy iradining\ntoluq emelge ashurulushigha muhim tesir körsitidighanliqi.\nközde tutulghachqa, hazir\nyighin,\nbarliq xelq we barliq dölet tiriship emelge ashuridighan ortaq ölchem\nsüpitide mushu dunya kishilik hoquqi xitabnamisini élan qilidu. her bir\nadem we ijtima’iy apparatning mushu xitabnamini her daim este ching\nsaqlap, telim we terbiye arqiliq hoquq we erkinlikning hörmetlinishni\ntiriship algha sürüshi hemde döletlerning we xelq'araning tedrijiy\nilgirilesh tedbirliri arqiliq ashu hoquq we erkinlikning eza\ndöletlerning özidiki xelq arisida shuningdek shu döletlerning bashqurush\ntewelikidiki zéminida yasaydighan xelq arisida omumyüzlük we unumluk\nétirap qilinishi we emelge qoyulushini umid qilidu:\n1-madda\nhemme adem zatidinla erkin, izzet-hörmet we hoquqta babbarawer bolup\ntughulghan. ular eqilghe we wijdan'gha ige hemde bir-birige qérindashliq\nmunasiwitige xas roh bilen muamile qilishi kérek."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "73e9b9812a9effadad76d9bf53a404ba",
            "Index": 1,
            "Label": "2",
            "Size": [
                595.0,
                842.0
            ],
            "Text": "2-madda\nhemme adem mushu xitabnamide qeyt qilin'ghan barliq hoquq we erkinliktin\nbehrimen bolush salahiyitige ige. ular irqi, renggi, jinsi, tili, dini,\nsiyasiy qarishi yaki bashqa qarishi, dölet teweliki yaki ijtimaiy kélip\nchiqishi, mülki, tughulushi yaki bashqa salahiyiti jehettin qilche\nperqlenmeydu.\nuning ustige hemme adem ozi tewe dölet yaki zéminning siyasiy, memuriy\nyaki xelq'ara ornining oxshash bolmasliqi bilen perqlenmeydu. Bu\nzéminning musteqil zémin, wakaliten bashquruluwatqan zémin.\naptonomiyisiz zémin yaki bashqa herqandaq igilik hoquqigha chek\nqoyulghan halettiki zémin bolushidin qet'iynezer.\n3-madda\nhemme adem hayatliqtin, erkinliktin we jismaniy bixeterliktin behrimen\nbolushqa hoquqluq.\n4-madda\nherqandaq ademni qul qilishqa yaki qul qatarida ishlitishke bolmaydu.\nherqandaq shekildiki qulluq tozumnimu, qullarni élip-sétishnimu men'i\nqilish kérek.\n5-madda\nherqandaq ademni rehimsizlik bilen qiynashqa yaki wehshiy, insaniyetsiz\nyaki jaqaret xaraktérlik muamilige yaki jazagha duchar qilishqa\nbolmaydu.\n6-madda\nhemme adem herqandaq jayda qanun aldidiki kishilik izzitini étirap\nqildurushqa hoquqluq.\n7-madda\nhemme adem qanun aldida babbarawer hemde qilche kemsitilmey, qanunning\nbarawer qoghdishidin behrimen bolushqa hoquqluq. Hemme adem mushu\nxitabnamige xilap herqandaq kemsitishtin we mushundaq kemsitishke turtke\nbolidighan herqandaq qilmishning ziyankeshlikdin saqlinish üchün,\nbarawer qoghdashtin behrimen bolushqa hoquqluq.\n8-madda\nherqandaq adem ozining asasiy qanun yaki qanunlar bexsh etken asasiy\nhoquqi ziyankeshlikke uchrighanda, layaqetlik dölet soti arqiliq bundaq\nziyankeshlik herikitidinunumluk qutulup qélishqa hoquqluq.\n9-madda\nherqandaq ademini herqandaq shekilde qolgha élishqa, nezer bent qilishqa\nyaki sürgün qilishqa bolmaydu.\n10-madda"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e8bdbe71e2c8a147fbed1338c85e1037",
            "Index": 2,
            "Label": "3",
            "Size": [
                595.0,
                842.0
            ],
            "Text": "hemme adem musteqil hem xalis sotning adil we ochuq soraq qilish bilen\nözining hoquqi we mejburiyitini mueyyenleshturushke hemde özige\nqoyulghan herqandaq jinayi eyibni éniqliwélishqa pütünley teng hoquqluq.\n11-madda\njinayi ishlar bilen erz qilin'ghanliki adem aqlash jehette lazimliq\nbarliq kapaletke érishken ashkara sotta jinayiti barliqi qanun boyiche\ndelillengiche gunahsiz dep qarilisqa hoquqluq.\nherqandaq ademning herqandaq qilmishi yaki qilmishsizliqi sadir bolghan\nwaqtida dölet qanuni yaki xelq'ara qanun boyiche jinayi ishlar\njinayitini shekillendurmigen bolsa, jinayi ishlar jinayitini ötküzgen\ndep höküm chiqirishqa bolmaydu. jinayi jaza jinayet ötküzgende tetbiq\nqilindighan qanundiki belgilimilerdikidin éghirlitiwétilse bolmaydu.\n12-madda\nherqandaq ademning xususiy turmushigha, ailisige, turalghu jayigha we\nxet-alaqisige xalighanche arilishiwélishqa bolmaydu. Uning sheni we\nshöhritige hujum qilishqa bolmaydu. bundaq arilishishtin yaki hujumdin\nsaqlinish üchün, hemme adem qanunning qoghdishidin behrimen bolushqa\nhoquqluq.\n13-madda\nhemme adem herqaysi döletlerning zéminida erkin kochushke we\nolturaqlishishqa hoquqluq.\nhemme adem herqandaq dölettin kétishke, jomlidin öz döletidin kétishke\nhoquqluq hemde özining dölitige qaytip kélishke hoquqluq.\n14-madda\nhemme adem ziyankeshliktin saqlinish üchün, bashqa döletlerde panah\ntileshke we panahlinishqa hoquqluq.\nheqiqeten gheyriy siyasiy jinayet yaki birleshken döletler teshkilatning\nasasiy meqsiti we prinsipigha xilap qilmish bilen eyiblengen ehwal\nastida, bundaq hoquqtin paydilinishqa bolmaydu.\n15-madda\nhemme adem dölet tewelikidin behrimen bolushqa hoquqluq.\nherqandaq ademni dölet tewelikidin xalighanche mehrum qilishqa bolmaydu.\nuning dölet tewelikini özgertish hoquqini inkar qilishqimu bolmaydu.\n16-madda\nyash qoramigha yetken er-ayallar irq. dölet teweliki we din jehettin\nherqandaq cheklimige uchrimay, toylishishqa we öy tutushqa hoquqluq.\nUlar nikah jehette, toy qilghan mezgilde we nikah toxtimi bikar\nqilin'ghanda, barawer hoquqqa ige bolushi kérek.\ner terep bilen ayal terepning ixtiyar qilishi we tamamen maqul bolushi\narqisidila toy qilishqa bolidu."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7000c155401688a94f1a09815625f80a",
            "Index": 3,
            "Label": "4",
            "Size": [
                595.0,
                842.0
            ],
            "Text": "aile tebiiy we asasiy ijtimaiy birlik, u jem'iyet we dölet terpidin\nqoghdilishqa tégishlik.\n17-madda\nhemme ademning mülükke ongche igidarliq qilish hoquqi shuningdek\nbashqilar bilen shérikliship igidarliq qilish hoquqi bolushi kérek.\nherqandaq ademni mal-mülükidin xalighanche mehrum qilishqa bolmaydu.\n18-madda\nhemme adem idiyiwi, wijdaniy we diniy erkinlik hoquqigha ige: bu hoquq\nshu ademning özining dinini yaki étiqadini özgertish erkinlikni\nshuningdek özining dini yaki étiqadini diniy éqide, emeliyet, namaz-\nibadet we emrimerup arqiliq yalghuz yaki öm, ashkara yaki mexpiy\nipadilesh erkinlikni öz ichige alidu.\n19-madda\nhemme adem öz teshebbusini bildrush we pikir bayan qilish erkinlikidin\nbehrimen bolushqa hoquqluq: bu hoquq mudaxilige uchrimay öz teshebbusini\nsaqlap qélish erkinlikini we uchur hem pikirlerni herqandaq waste\narqiliq we dölet ayrimisigha qarimay izdesh, qobul qilish we tarqitish\nerkinlikini öz ichige alidu.\n20-madda\nhemme adem tinch yol bilen yighin ötküzüsh we teshkilatlargha oyushush\nerkinlikidin behrimen bolushqa hoquqluq.\nherqandaq ademni melum bir teshkilatning tewelikige otushke zorlashqa\nbolmaydu.\n21-madda\nhemme adem döletni idare qilishqa özi biwaste qatnishish yaki özi erkin\ntallighan wekili arqiliq qatnishish hoquqigha ige.\nhemme adem öz dölitining hökümet ishlirigha barawer purset bilen\nqatnishish hoquqigha ige.\nxelqning iradisi hökümet hoquqining asasi: bu irade qerellik we heqiqiy\nsaylam bilen ipadilinishi kérek. saylam omumyüzlük we barawer awaz\nbérish hoquqigha asaslinishi hemde yoshurun awaz bérish yaki obdanla\nerkin awaz bérish boyiche élip bérilishi kérek.\n22-madda\nher bir adem jem'iyetning bir ezasi bolush süpiti bilen, ijtimaiy\nkapalettin behrimen bolushqa hoquqluq hemde özining shexsiy izzet-\nhörmiti we kishilik ghururining erkin rawajlinishi üchün zörür bolghan\niqtisadiy, ijtimaiy jehettiki we medeniyet jehettiki her xil hoquqlardin\nbehrimen bolushni emelge ashurushqa hoquqluq. bu emelge ashurush\ndöletning tirishchanliqi we xelq'ara hemkarliq arqiliq hemde herqaysi\ndöletlerning teshkilati we bayliq ehwali boyiche bolidu."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e6783455d779a8c041d42bcaf399d345",
            "Index": 4,
            "Label": "5",
            "Size": [
                595.0,
                842.0
            ],
            "Text": "23-madda\nhemme adem ishleshke, erkinkesip tallashqa, adil we muwapiq xizmet\nsharaitidin behrimen bolushqa hemde ishsiz qélishtin saqlinish\nkapalitidin behrimen bolushqa hoquqluq.\nhemme adem herqandaq shekilde kemsitilmey, oxshash ish üchün oxshash heq\nélish hoquqigha ige.\nishligen ademning her biri adil we muwapiq heqtin behrimen bolushqa,\nözining we aile tawabiatining insaniy izzet-hörmetke layiq turmush\nsharaitigha ige bolushini kapaletke ige qilishqa, zörür tepilghanda.\nuninggha bashqa ijtimaiy kapaletni qoshumche qilishqa hoquqluq.\nhemme adem özining menpeitini qoghdash üchün, ishchilar uyushmisini\nteshkillesh we uninggha qatnishish hoquqigha ige.\n24-madda\nhemme adem dem élish we bikar yürüsh hoquqidin, jumlidin ish waqtining\nchekini eqilge muwapiqlashturush hemde qerellik, maashliq dem élish\nhoquqidin behrimen bolidu.\n25-madda\nhemme adem ozining we aile tawabiatining salametliki we parawanliqini\nkapaletke ige qilish üchün zörür bolghan turmush sewiyisidin, jumlidin\nyémeklik, kiyim-kéchek, turalghu öy, dawalinishtin we zörür ijtimaiy\nmulazimetchiliktinbehrimen bolush hoquqigha ige: ishsiz qalghanda, késel\nbolup qalghanda, mejruh bolup qalghanda, tul qalghanda, qerighanda yaki\ntizginligili bolmaydighan bashqa ehwal bilen tirikchilik iqtidarini\nyoqatqanda, kapalettin behrimen bolushqa hoquqluq.\nanilar we balilar alahide étibardin we yardemdin behrimen bolushqa\nhoquqluq. barliq balilar nikahliq yaki nikahsiz tughulghanliqigha\nqarimay, okhshash ijtimaiy muhapizettin behrimen bolushqa tégishlik.\n26-madda\nhemme adem bilim élish hoquqigha ige. bilim élish heqsiz bolushi kérek.\nhéch bolmighanda, bashlan'ghuch we asasiy basquchta shundaq bolushi\nkérek. bashlanghuch ma'arip mejburiyet xaraktérida bolushi kérek.\ntéxnika ma'aripi we kespiy ma'aripni omumyüzlük tesis qilish kérek. aliy\nma'aripning ishikini netijige qarap barliq kishilerge teng echiwétish\nkérek.\nma'aripning meqsiti ademning xasliqini toluq yétildurush hemde kishilik\nhoquqi we asasiy erkinlikke bolghan hörmetni kücheytish. ma'arip\nherqaysi döletler, irqlar, yaki herqaysi diniy guruhlar ara\nchushinishni, yol qoyushni we dostluqtin ilgiri sürüshi hemde birleshken\ndöletler teshkilatining tinchliqni qoghdash yolidiki turluk\npaaliyetlirini algha sürüshi kérek.\nata-anilar perzentlirining élishqa tégishlik bilim turlirini awwal\ntallash hoquqigha ige."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ece01d52132aeb21639a37c34e2ce9de",
            "Index": 5,
            "Label": "6",
            "Size": [
                595.0,
                842.0
            ],
            "Text": "27-madda\nhemme adem jem'iyetning medeniy turmushigha erkin qatniship, sen'ettin\nbehrimen bolushqa hemde ilim-pen tereqqiyatidin we uningdin hasil\nbolghan parawanliqtin teng behrimen bolushqa hoquqluq.\nhemme adem özi ijad qilghan ilmiy, bed'iy eserlerdin we guzel sen'et\neserliridin hasil bolghan meniwi we maddiy menpe'et munasiwiti bilen,\nqoghdilish hoquqigha ige.\n28-madda\nhemme adem mushu xitabnamide qeyt qilinghan hoquq we erkinlikning toluq\nré'allishishigha imkan béridighan bir xil ijtimaiy we xelq'ara tertipni\ntelep qilishqa hoquqluq.\n29-madda\nhemme adem jem'iyet aldida mejburiyetni üstige alghan bolidu. chünki,\nularning xasliqi jem'iyet ichidila erkin we toluq rawaj tapalaydu.\nhemme adem özining hoquqi we erkinlikini yürgüzgende, qanunda\nbelgilengen cheklimigila uchraydu. bundaq cheklimini belgileshtiki\nbirdinbir meqset bashqilarning hoquqi we erkinlikining tégishlik\nderijide étirap qilinishi we hörmet qilinishigha kapaletlik qilish hemde\ndemokratik jem'iyette exlaq. jamaet tertipi we omumiy parawanliqning\norunluq éhtiyajigha layqlishish.\nashu hoquq we erkinliklerni yürgüzgende, herqandaq ehwalda birleshken\ndöletler teshkilatning asasiy meqsiti we prinsipigha xilapliq qilishqa\nbolmaydu.\n30-madda\nbu xitabnamining herqandaq bir maddisini herqandaq dölet, guruh yaki\nshexs mushu xitabnamide qeyt qilinghan herqandaq hoquq we erkinlikni\nbuzush meqsitidiki pa'aliyet yaki heriketlerni élip bérishqa hoquqluq\ndep sukut qilidighan menide chushendurushke bolmaydu."
        }
    }
}

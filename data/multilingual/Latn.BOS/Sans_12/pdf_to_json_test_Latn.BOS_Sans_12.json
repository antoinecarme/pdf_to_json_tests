{
    "MetaData": {
        "Author": null,
        "Creation_Date": 1581467104,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "6ad87b11839f16835d43d3045324b79e",
            "Index": 0,
            "Label": "1",
            "Size": [
                595.0,
                842.0
            ],
            "Text": "OPĆA DEKLARACIJA O PRAVIMA ČOVJEKA\nUSVOJENA U OPĆOJ SKUPŠTINI UJEDINJENIH NACIJA 10. DECEMBRA\nUVOD\nBUDUĆI da su priznavanje urođenog dostojanstva i jednakih i neotuđivih prava svih članova ljudske obitelji temelj slobode, pravde i mira u\nsvijetu,\nBUDUĆI da su nepoštivanje i preziranje prava čovjeka imali za posljedicu akte, koji su grubo vrijeđali savjest čovječanstva, i budući da je\nstvaranje svijeta u kojem će ljudska bića uživati slobodu govora i vjerovanja i slobodu od straha i nestašice bilo proglašeno kao najviša težnja\nobičnih ljudi,\nBUDUĆI da je bitno da prava čovjeka budu zastićena vladavinom prava, da čovjek ne bude primoran da kao posljednjem sredstvu pribjegne\npobuni protiv tiranije i ugnjetavanja,\nBUDUĆI da je bitno da se unapređuje razvoj prijateljskih odnosa između naroda,\nBUDUĆI da su narodi Ujedinjenih nacija ponovo potvrdili u Povelji svoju vjeru u osnovna prava čovjeka, u dostojanstvo i vrijednost\nčovjekove osobe i u ravnopravnost muškaraca i žena i posto su odlučili da unapređuju društveni napredak i bolji životni standard u široj\nslobodi,\nBUDUĆI da su se Države Članice obavezale da, u suradnji s Ujedinjenim nacijama, postignu unapređenje općeg poštivanja čovjekovih prava\ni osnovnih sloboda i njihovo održavanje,\nBUDUĆI da je zajedničko razumijevanje tih prava i sloboda od najveće važnosti za puno ostvarenje te obaveze,\nGENERALNA SKUPSTINA PROGLAŠAVA\nOVU OPĆU DEKLARACIJU O PRAVIMA ČOVJEKA kao zajedničko mjerilo postizanja za sve narode i sve države radi toga da bi svaki\norgan društva, imajući Deklaraciju stalno na umu, težili da učenjem i odgojem doprinesu poštivanju ovih prava i sloboda i da bi progresivnim\nnacionalnim i međunarodnim mjerama osigurali njihovo opće i djelotvorno priznavanje i održavanje, kako među narodima samih Država\nČlanica, tako i među narodima onih područja koja su pod njihovom ingerencijom.\nČlan 1.\nSva ljudska bića rađaju se slobodna i jednaka u dostojanstvu i pravima. Ona su obdarena razumom i sviješću i treba da jedno prema drugome\npostupaju u duhu bratstva.\nČlan 2."
        },
        "1": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "c1b2becc6530a58d54b2164fa4979bde",
            "Index": 1,
            "Label": "2",
            "Size": [
                595.0,
                842.0
            ],
            "Text": "Svakome su dostupna sva prava i slobode navedene u ovoj Deklaraciji bez razlike bilo koje vrste, kao sto su rasa, boja, spol, jezik, vjera,\npolitičko ili drugo mišljenje, narodonosno ili društveno porijeklo, imovina, rođenje ili drugi pravni položaj.\nNadalje, ne smije se činiti bilo kakva razlika na osnovu političkog, pravnog ili međunarodnog položaja zemlje ili područja kojima neka osoba\npripada, bilo da je ovo područje nezavisno, pod starateljstvom, nesamoupravno, ili da se nalazi ma pod kojim drugim ograničenjima\nsuverenosti.\nČlan 3.\nSvako ima pravo na život, slobodu i osobnu sigurnost.\nČlan 4.\nNiko ne smije biti držan u ropstvu ili ropskom odnosu; ropstvo i trgovina robljem zabranjuje se u svim njihovim oblicima.\nČlan 5.\nNiko ne smije biti podvrgnut mučenju ili okrutnom, nečovječnom ili ponižavajućem postupku ili kažnjavanju.\nČlan 6.\nSvako ima pravo da se svagdje pred zakonom priznaje kao osoba.\nČlan 7.\nSvi su pred zakonom jednaki i imaju pravo, bez ikakve diskriminacije, na jednaku zaštitu zakona. Svi imaju pravo na jednaku zaštitu protiv\nbilo kakve diskriminacije kojom se krši ova Deklaracija i protiv svakog podsticanja na takvu diskriminaciju.\nČlan 8.\nSvako ima pravo na djelotvorna pravna sredstva putem nadležnih nacionalnih sudova zbog djela kojima se krše osnovna prava koja su mu\ndodijeljena u Ustavu ili zakonu.\nČlan 9.\nNiko ne smije biti podvrgnut samovoljnom hapšenju, zatvoru ili izgonu.\nČlan 10.\nSvako ima pravo da ga u punoj jednakosti pošteno i javno sasluša nezavisan i nepristran sud radi utvrđivanja njegovih prava i obaveza i bilo\nkakve krivične optužbe protiv njega.\nČlan 11."
        },
        "2": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "243631cd06d6cec018a3517938f5ca78",
            "Index": 2,
            "Label": "3",
            "Size": [
                595.0,
                842.0
            ],
            "Text": "Svako ko je optužen za krivično djelo ima pravo da se smatra nevinim dok se na temelju zakona krivnja ne dokaže na javnom pretresu na\nkojem je imao sva jamstva potrebna za svoju odbranu,\nNiko se ne smije smatrati krivim za krivično djelo na temelju bilo kakvog čina ili propusta koji nisu predstavljali krivično djelo u smislu\nnacionalnog ili međunarodnog prava u vrijeme kada su oni bili počinjeni. Isto tako ne smije se izricati teža kazna od one koja se mogla\nprimjeniti kada je krivično djelo počinjeno.\nČlan 12.\nNiko na smije biti izvrgnut samovoljnom miješanju u njegov privatni zivot, obitelj, dom ili prepisku, niti napadajima na njegovu čast i ugled.\nSvako ima pravo na zaštitu zakona protiv ovakvom miješanju ili napadu.\nČlan 13.\nSvako ima pravo na slobodu kretanja i stanovanja unutar granice svake države.\nSvako ima pravo da napusti bilo koju zemlju, uključujući svoju vlastitu i da se vrati u svoju zemlju.\nČlan 14.\nSvako ima pravo da traži i uživa u drugim zemljama utočište pred progonima.\nNa to se pravno ne može pozivati u slučaju progona koji su zaista izazvani nepolitičkim zločinima ili djelima protivnim ciljevima i načelima\nUjedinjenih nacija.\nČlan 15.\nSvako ima pravo na državljanstvo.\nNiko ne smije samovoljno biti lišen svojeg državljanstva niti mu se smije odreći pravo da promijeni svoje državljanstvo.\nČlan 16.\nPunoljetni muškarci i žene bez ikakvih ograničenja u pogledu rase, državljanstva ili vjere, imaju pravo da sklope brak i da osnuju obitelj. Oni\nsu ravnopravni prilikom sklapanja braka, za vrijeme njegova trajanja i prilikom njegova razvoda.\nBrak se sklapa samo uz slobodan i potpun pristanak onih koji namjeravaju stupiti u brak.\nObitelj je prirodna i osnovna društvena jedinica i ima pravo na zaštitu društva i države.\nČlan 17.\nSvako ima pravo da sam posjeduje imovinu, a isto tako da je posjeduje u zajednici s drugima."
        },
        "3": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "c18482a72236c4c98600eabd27ff5154",
            "Index": 3,
            "Label": "4",
            "Size": [
                595.0,
                842.0
            ],
            "Text": "Niko ne smije samovoljno biti lišen svoje imovine.\nČlan 18.\nSvako ima pravo na slobodu misli, savjesti i vjere; to pravo uključuje slobodu promijeniti svoju vjeru ili vjerovanje i slobodu da se, bilo\npojedinačno ili u zajednici s drugima, javno ili privatno, ispoljava vjera ili vjerovanje učenjem, vršenjem, obredima i održavanjem.\nČlan 19.\nSvako ima pravo na slobodu mišljenja i izražavanja; ovo pravo uključuje slobodu mišljenja bez tuđeg mišljenja a isto tako i traženje,\nprimanje i saopćavanje obavještenja i ideja bilo kojim sredstvima i bez obzira na granice.\nČlan 20.\nSvako ima pravo na slobodu mirnog okupljanja i udruživanja.\nNiko ne može biti primoran da pripada nekom udruženju.\nČlan 21.\nSvako ima pravo da sudjeluje u upravi svoje zemlje, neposredno ili preko slobodno izabranih predstavnika.\nSvako ima pravo na jednak pristup javnim službama u svojoj zemlji.\nVolja naroda treba da bude osnova vladine vlasti; ta volja treba da se izražava u povremenim i istinskim izborima, koji treba da se provode\nopćim i jednakim pravom glasa, tajnim glasanjem ili odgovarajućim postupcima slobodnog glasanja.\nČlan 22.\nSvako, kao član drustva, ima pravo na socijalno osiguranje i pravo da ostvaruje ekonomska, socijalna i kulturna prava neophodna za svoje\ndostojanstvo i za razvoj svoje ličnosti putem državne pomoći i međunarodne suradnje a u skladu s organizacijom i sredstvima svake države.\nČlan 23.\nSvako ima pravo na rad, na slobodan izbor zaposlenja, na pravične i povoljne uvjete rada i na zaštitu od nezaposlenosti.\nSvako, bez razlike, ima pravo na jednaku plaću za jednaki rad.\nSvako ko radi ima pravo na pravičnu i povoljnu naplatu koja njemu i njegovoj obitelji osigurava čovjeka dostojni opstanak i koja se, po\npotrebi, dopunjuje drugim sredstvima socijalne zaštite.\nSvako ima pravo da radi zaštite svojih interesa obrazuje sindikate i da stupa u njih.\nČlan 24."
        },
        "4": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "e72ada8a201c04d5cc665a16dd0556ca",
            "Index": 4,
            "Label": "5",
            "Size": [
                595.0,
                842.0
            ],
            "Text": "Svako ima pravo na odmor i dokolicu uključujući razumno ograničenje radnih sati i periodične plaćene praznike.\nČlan 25.\nSvako ima pravo na životni standard koji odgovara zdravlju i dobrobiti njega samoga i njegove obitelji, uključujući hranu, odjeću, stan i\nliječničku njegu i potrebne socijalne usluge, kao i pravo na osiguranje za slučaj nezaposlenosti, bolesti, nesposobnosti, udovišta, starosti ili\ndrugog pomanjkanja sredstava za život u prilikama koje su izvan njegove moći.\nMajka i dijete imaju pravo na naročitu brigu i pomoć. Sva djeca, bilo rođena u braku ili izvan njega, treba da uživaju istu socijalnu zaštitu.\nČlan 26.\nSvako ima pravo na obrazovanje. Obrazovanje treba da bude besplatno, bar u osnovnim i nižim stupnjevima. Osnovno obrazovanje treba da\nbude obavezno. Tehničko i stručno obrazovanje treba da bude općenito pristupačno, a i više obrazovanje treba takođe da bude svima\npristupačno na temelju sposobnosti.\nObrazovanje treba da bude usmjereno na puni razvitak ljudske ličnosti i na učvršćavanje poštivanja čovjekovih prava i osnovnih sloboda.\nOno treba da unapređuje razumijevanje, snošljivost i prijateljstvo medju svim narodima, rasnim i vjerskim skupinama, i treba da unapređuje\ndjelatnost Ujedinjenih nacija na održavanju mira.\nRoditelji imaju prvenstveno pravo da biraju vstu obrazovanja za svoju djecu.\nČlan 27.\nSvako ima pravo da slobodno sudjeluje u kulturnom životu zajednice, da uživa u umjetnosti i da učestvuje u znanstvenom napretku i u\nnjegovim koristima.\nSvako ima pravo na zaštitu moralnih i materijalnih interesa koji proistiću ma od kojeg znanstvenog, književnog ili umjetničkog proizvoda\nkojemu je autor.\nČlan 28.\nSvako ima pravo na društveni i međunarodni poredak u kojem prava i slobode izložene u ovoj Deklaraciji mogu biti potpuno ostvarene.\nČlan 29.\nSvako ima obaveze prema zajednici iz koje je jedino moguće slobodno i puno razvijanje njegove ličnosti.\nU vršenju svojih prava i sloboda svatko treba da bude podvrgnut samo onim ograničenjima koja su određena zakonom isključivo u cilju\nosiguranja dužnog priznanja i poštivanja prava i sloboda drugih i u cilju zadovoljenja pravičnih zahtjeva morala, javnog poretka i općeg\nblagostanja u demokratskom društvu."
        },
        "5": {
            "Attributes": [
                "{'color': (0, 0, 0), 'font': ('AksaraBali', 9.216)}",
                "{'color': (0, 0, 0), 'font': ('DejaVuSans', 9.216)}"
            ],
            "Image": "1c92962ebe7bd5ffc6558fe143a8948d",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ta prava i slobode ni u kojem slučaju ne mogu se primjenjivati protivno ciljevima i načelima Ujedinjenih nacija.\nČlan 30.\nNišta se u ovoj Deklaraciji ne može tumačiti kao pravo ma koje države, skupine ili osobe da sudjeluje u bilo kojoj djelatnosti ili da vrši bilo\nkakvu djelatnost usmjerenu na uništavanje bilo kojih ovdje izloženih prava i sloboda."
        }
    }
}

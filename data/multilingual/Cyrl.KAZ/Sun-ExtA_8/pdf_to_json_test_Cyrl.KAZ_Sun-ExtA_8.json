{
    "MetaData": {
        "Author": null,
        "Creation_Date": 1581468772,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "4d9791acf50cfa306188fb18a0578473",
            "Index": 0,
            "Label": "1",
            "Size": [
                595.0,
                842.0
            ],
            "Text": "АДАМ ҚҰҚЫҚТАРЫНЫҢ ЖАЛПЫҒА БІРДЕЙ ДЕКЛАРАЦИЯСЫ\nПРЕАМБУЛА\nАдам баласы үйелменінің барлық мүшелеріне тəн қадір‐қасиетін, құқықтарының теңдігі мен тартып\nалынбайтындығын тану, бостандық пен əділдіктің жəне жалпыға бірдей бейбітшіліктің негізі болып\nтабылатынына назар аудара отырып,\nадам құқықтарына деген елемеушілік, менсінбеушілік адам баласы арының зығырданын қайнататын\nтағылық жағдайға əкеліп соғатынына жəне дүние жүзі адамдары сөз бен наным‐сенім бостандықтарына\nие болып, үрей мен мұқтаждықтан ада бола алатын ортаны құру – адам баласының жоғары мəртебелі\nұмтылысы деп жарияланғанына назар аудара отырып,\nадам баласы зорлық‐зомбылық пен қанауға қарсы көтеріліске мəжбүр болатын жағдайды тудырмау үшін,\nадам құқықтары заң билігімен қорғалуы керек екеніне назар аудара отырып,\nхалықтар арасында достық қарым‐қатынастың дамуына жəрдемдесу керек екеніне назар аудара\nотырып,\nБіріккенҰлттар елдері өз Жарғысында негізгі адам құқықтарына, жеке адам басының қадір‐қасиеті мен\nқұндылығына жəне ерлер мен əйелдердің теңдігіне сенімдерін растап, əлеуметтік прогресс пен адамға\nылайық өмір сүру деңгейін, нақтыланған бостандықтардан тыс, кең ауқымды бостандықтарды арттыруға\nжəрдемдесу керек деген шешімге келгендеріне назар аудара отырып,\nмүше‐мемлекеттер Біріккен Ұлттар Ұйымымен ынтықтамаса отырып, адам құқықтары мен негізгі\nбостандықтары жалпыға бірдей құрметтеліп сақталуына ықпал жасауға міндеттенгендеріне назар\nаудара отырып,\nосы міндеттемелерді толыққанды жүзеге асыру жолында осы құқықтар мен бостандықтардың мəн‐\nмағынасы мен ерекшелітктерін ұғынып түсінудің маңызы зор екендігіне назар аудара отырып,\nБАС АССАМБЛЕЯ,\nАдам құқықтарының жалпыға бірдей Декларациясын бүкіл халықтар мен мемлекеттердің ұмтылыстары\nарқылы əр адаммен қатар, қоғамның əр органы осы декларацияны үнемі жадында тұтып, білім беру жəне\nағарту жұмыстары арқылы осы құқықтар мен бостандықтарды қадір тұтуға ықпал жасап, үлттық\nхалықаралық шаралар арқылы Ұйымның мүше‐мемлекеттерінің халықтарымен қоса, олардың\nюрисдикциясына қарасты территорялардың халықтары арасында да, жалпыға бірдей тиімді түрде\nтанылып, жүзеге асырылуы үшін алға қойылған мақсат ретінде жария етіп отыр.\n1 бап\nБарлық адамдар тумысынан азат жəне қадір‐қасиеті мен кұқықтары тең болып дүниеге келеді.\nАдамдарға ақыл‐парасат, ар‐ождан берілген, сондықтан олар бір‐бірімен туыстық, бауырмалдық\nқарым‐қатынас жасаулары тиіс.\n2 бап\nƏр адам, нəсіліне, түр‐түсіне, жынысына. тіліне, дініне, саяси немесе басқа да наным‐сенімдеріне,\nұлттық, немесе əлеуметтік тегіне, мүліктік. тектік‐топтық, немесе басқа да жағдаяттарға қарамастан\nосы Декларацияда жарияланған барлық құқықтар мен бостандықтарға алаланбай, бірдей тең ие болуы\nтиіс.\nСонымен қатар, ешкім де өзі тұратын елінің, не болмаса территорияның саяси, құқықтық, немесе\nхалықаралық мəртебесінің негізі бойынша, жəне де ол территория тəуелсіз, əлде біреудің қарамағында,\nəлде өзін‐өзі басқарушы емес, немесе оның егемендігі əртүрлі нысанда шектеулі болған күннің өзінде де,\nалаланбауы тиіс.\n3 бап\nƏр адам өмір сүруге, бостандықта болуға жəне оның жеке басына қол сұғылмауына құқылы.\n4 бап\nЕшкім де құлдықта немесе кіріптарлықта ұсталуы тиіс емес. Құлдық пен құл саудасына, қандай түрде\nболса да, тыйым салынады.\n5 бап\nЕшкім де азапталуға немесе қадір‐қасиетін қорлайтындай адамшылыққа жатпайтын қатыгездік жолмен\nжəбірленуге, немесе жазалануға тиіс емес.\n6 бап\nƏр адам қай жерде жүрсе де, құқықтық субъектісі ретінде танылуына құқылы.\n7 бап\nЗаң алдында жұрттың бəрі тең жəне де заң арқылы алаланбай, бірдей тең қорғалуға құқылы. Барлық адам\nосы Декларацияның ережелерін бұзатын кемсітуден жəне кемсітуге арандатушылықтың барлық түрінен\nтең қорғалуға құқылы.\n8 бап\nƏр адам, конституциямен, немесе заңмен берілген негізгі құқықтары бұзылған жағдайда, құқығын\nқұзыретті ұлттық сот арқылы тиімді түрде қалпына келтіруге құқылы.\n9 бап\nЕшкім де негізсіз тұтқындалуға, қамауда ұсталуға немесе қуғынға ұшыратылуға тиіс емес.\n10 бап\nƏр адам, өзінің құқықтары мен міндеттерін анықтап, өзіне тағылған қылмыстық айыптаудың негізділігін\nбелгілеу үшін, ісі толық теңдік негізінде, əділеттік талаптарға сай, тəуелсіз жəне əділ сот арқылы ашық\nқаралуына құқығы бар.\n11 бап\nҚылмыс жасады деп айыпталған əр адам, қорғану құқығы қамтамасыздандырылып, заңды жəне ашық сот\nталқылауы оның кінəсін толық анықтағанға дейін, кінəсіз деп есептелуге құқығы бар.\nЕшкім де жасаған əрекеті немесе əрекетсіздігі негізінде, егер ол əрекеті ұлттық заңдар мен\nхалықаралық құкық бойынша қылмыс болып саналмаса, жауапқа тартылмайды. Сонымен қатар қылмыс\nүшін берілген жаза, қылмыс жасалған кезде заңмен көзделген жазадан ауыр болмауға тиіс.\n12 бап\nƏр адам жеке жəне отбасылық өміріне өзгелердің өз бетінше араласуынан, озбырлық жасап\nбаспанасына, хат жазысып‐алысу құпиясына қол сұғуынан, ар‐намысы мен абырой беделіне нұқсан"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "921ddaef58a09e26762e858783c02e34",
            "Index": 1,
            "Label": "2",
            "Size": [
                595.0,
                842.0
            ],
            "Text": "келтіруінен қорғалуға құқығы бар.\n13 бап\nƏр адамның əр мемлекеттің ішінде жүріп‐тұруына жəне өз қалауынша тұратын мекен‐жайды таңдауына\nқұқығы бар.\nƏр адам кез‐келген елден, соның ішінде өзінің туған елінен, басқа елге қоныс аударуға жəне өз еліне\nқайтып оралуға құқылы.\n14 бап\nƏр адамның қуғынға ұшыраған жағдайда, басқа елдерден баспана іздеп жəне сол баспананы\nпайдалануға кұқығы бар.\nБұл құқық шынтуатында саяси емес қылмыстың негізінде, немесе Біріккен Ұлттар Ұйымының мақсаттары\nмен қағидаларына қайшы келетін əрекеттері үшін қуғындалғандарға жүрмейді.\n15 бап\nƏр адамның азаматтыққа құқығы бар.\nЕшкімді де азаматтығынан немесе азаматтығын өзгерту құқығынан еріксіз айыруға болмайды.\n16 бап\nКəмелеттік жасқа толған ерлер мен əйелдер өздерінің нəсіліне, ұлтына, дініне қарамастан некеге тұрып,\nотбасын құруға құқылы. Олар некеге тұрған, некеде болған жəне ажырасқан кезде бірдей кұқықтарды\nпайдаланады.\nНеке, тек екі жақтың өзара еркін жəне толық келісімі бойынша ғана қиылады.\nОтабасы қоғамның табиғи жəне негізгі ұясы болып табылады, жəне қоғам мен мемлекет тарапынан\nқорғалуға кұқылы.\n17 бап.\nƏр адамның дүние мүлікті жеке өзі, немесе басқалармен бірлесіп иемденуге құқығы бар.\nЕшкім де өз мүлкінен еріксіз айрылмауға тиіс.\n18 бап\nƏр адам ой‐пікір, ар‐ождан жəне дін бостандығына құқығы бар; бұл құқық өз дінін немесе наным‐сенімін\nөзгерту еркіндігін, өз дінін, наным‐сенімін жеке өзі, немесе басқа адамдармен бірігіп тұтып, жария\nтүрде, немесе жеке жолмен уағыздау, құдайға құлшылық ету, діни салт‐жораларын орындау\nбостандығын да қамтыйды.\n19 бап\nƏр адам наным‐сенім бостандығына жəне өз көзқарасын еркін білдіруіне құқығы бар; бұл құқық өз наным‐\nсенімін кедергісіз ұстану еркіндігін жəне мемлекеттік шекаралар тəртібіне тəуелді болып қалмай,\nақпараттар мен идеяларды еркін іздеп, кез‐келген құралдар арқылы тарату бостандығын да\nқамтыйды.\n20 бап\nƏр адамның бейбіт жиналыстар жəне ассоциацияаларды құру бостандығына құқығы бар.\nЕшкімді де белгілі бір ассоциацияға зорлықпен кіргізуге болмайды.\n21 бап\nƏр адамның, өз елін басқару ісіне тікелей өзі, немесе ерікті түрде сайланған өкілдері арқылы қатысуға\nқұқығы бар.\nƏр адам өз елінде мемлекеттік қызметке тең дəрежеде қол жеткізуге құқылы.\nХалықтың еркі үкімет билігінің негізі болуы тиіс; бұл ерік мерзімді жəне бұрмаланбаған сайлау арқылы\nжүзеге асырылуы тиіс . Сайлау жалпыға бірдей тең сайлау құқығы негізінде, жасырын дауыс беру\nжолымен, немесе осы сияқты сайлау бостандығын қамтамасыз ететін басқа да, осы мəндес əдістер\nарқылы өткізілүі тиіс.\n22 бап\nƏр адам, қоғам мүшесі ретінде, əлеуметтік жағынан қамсыздандырылуына жəне оның қадір‐қасиеті қолдау\nтабуына, жеке басы еркін кемелденуіне қажетті экономикалық, əлеуметтік жəне мəдени салалар\nбойынша құқықтары əрбір мемлекеттің құрылымы мен рессурстарына сай, ұлттық ыкпал жəне халыкаралық\nынтымақтастық арқылы жүзеге асырылуына құқыгы бар.\n23 бап\nƏр адамның еңбек етуге, жұмыс түрін еркін таңдауға, əділ жəне қолайлы еңбек жағдайына,\nжұмыссыздықтан қорғалуына құқығы бар.\nƏр адамның құндылығы тең еңбегі үшін, нендей бір кемсітусіз, тең еңбек ақы алуына құқығы бар.\nЖұмыс істеп жүрген əр адам өзінің жəне отбасының ылайықты өмір сүруін қамтамасыз ететіндей əділ жəне\nқанағаттанарлық, жəне, қажет болған кезде, басқа əлеуметтік қамсыздандыру құралдары арқылы\nтолықтырылып отыратын, сый‐сияпатқа құқылы.\nƏр адам кəсіподақтарын құруға жəне өз мүдделерін қорғау үшін, кəсіподақтарына кіруге құқылы.\n24 бап\nƏр адам тынығуға жəне мəдени демалуға, оның ішінде ақылға қонымды шектеулі жұмыс күніне жəне мерзімді\nақылы демалысқа, кұқылы.\n25 бап\nƏр адам өзінің жəне отбасы мүшелерінің ден‐саулығын əл‐ауқатын қамтамасыз ететіндей, тамақты, киімді,\nбаспананы, медициналық күтімді қамтыйтын өмір сүру деңгейіне құқылы жəне де жұмыссыз қалған күнде,\nнауқас болған кезде, мүгедек болып қалған, жесір болып қалған күнде, қартайған шақта, немесе өзіне\nбайланысты емес басқа да себептермен тіршілік ету мүмкіншілігінен айырылып қалған жағдайда\nқамсыздандырылуына құқылы.\nАна жəне нəресте болу жағдайы айрықша қамқорлық пен көмек алуға кұқық береді. Балалардың бəрі, некелі\nнемесе некесіз туған, бірдей əлеуметтік қорғауды пайдаланады.\n26 бап\nƏр адамның білім алуға кұқығы бар. Білім беру, ең болмағанда бастауыш жəне жалпы білім, тегін болуы"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Image": "c263dea3a92689fcd039c3f49c1a1006",
            "Index": 2,
            "Label": "3",
            "Size": [
                595.0,
                842.0
            ],
            "Text": "тиіс. Бастауыш білім баршаға міндетті болуы тиіс. Техникалық жəне кəсіптік білім көпшіліктің қолы\nжетерліктей болуы тиіс жəне жоғары білім де, əркімнің қабілетіне қарай көпшіліктің қолы жетерліктей\nболуы тиіс.\nБілім беру адамның жеке басының толық кемелденуіне жəне кұқықтары мен негізгі бостандықтарына\nдеген құрметті арттыруға бағытталуы тиіс. Білім беру барлық ұлттар, нəсілдік жəне діни топтары\nарасында түсіністік, шыдамдылық пен достық қарым‐қатынас орнатуға ықпал жасап жəне Біріккен\nҰлттар Ұйымының бейбітшілікті қуаттау жолындағы жұмысына ыкпал жасап, дем беруі тиіс.\nАта‐аналардың өздерінің жас балаларына білім беру түрін таңдауда құқығы басымды\n27 бап\nƏр адам қоғамның мəдени өміріне еркін қатысуға, өнерден рахат‐лəззат алуға, ғылыми прогресске ат\nсалысуға əрі оның игілігін пайдалануға құқылы.\nƏр адам өзі автор болып табылатын ғылыми еңбегінің, əдеби немесе көркем шығармаларының\nнəтижесінде туындайтын рухани жəне материалды мүдделерін қорғауға құқылы.\n28 бап\nƏр адам осы декларацияда баянды етілген кұқықтар мен бостандықтарды толық жүзеге асыра алатын\nəлеуметтік жəне халықаралық тəртіпке құқылы.\n29 бап\nƏр адамның, адам баласының еркін жəне толық кемелденуіне мүмкіншілік беретін қоғам алдында\nміндеттері бар.\nӨзінің құқықтары мен бостандықтарын жүзеге асыруда əр адам тек басқа адамдардың құқықтары мен\nбостандықтарын тиісті түрде тану жəне құрметтеу мақсаты көзделген жағдайда ғана жəне\nдемократиялық қоғамдағы моральдің, қоғамдық тəртіп пен игіліктің əділетті талаптарын қанағаттандыру\nмақсаты көзделген жағдайда ғана, заңмен белгіленген шектеуге ұшырауы тиіс.\nОсы бостандықтар мен құқықтарды жүзеге асырылуы Біріккен Ұлттар Ұйымының мақсаттары мен\nқағидаларына қайшы келмеуі тиіс.\n30 бап\nОсы Декларациядағы ешбір қағида қасыбір мемлекетке, адамдар тобына немесе жеке адамдарға\nаталмыш Декларацияда баянды етілген құқықтар мен бостандықтарды жоятын қызметпен айналысу\nнемесе іс‐əрекет жасау құқығын береді деп пайымдалуы тиіс емес."
        }
    }
}

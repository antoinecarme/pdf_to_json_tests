{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468802,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "АДАМ ҚҰҚЫҚТАРЫНЫҢ ЖАЛПЫҒА БІРДЕЙ ДЕКЛАРАЦИЯСЫ\nПРЕАМБУЛА\nАдам баласы үйелменінің барлық мүшелеріне тəн қадір‐\nқасиетін, құқықтарының теңдігі мен тартып\nалынбайтындығын тану, бостандық пен əділдіктің жəне\nжалпыға бірдей бейбітшіліктің негізі болып\nтабылатынына назар аудара отырып,\nадам құқықтарына деген елемеушілік, менсінбеушілік\nадам баласы арының зығырданын қайнататын тағылық\nжағдайға əкеліп соғатынына жəне дүние жүзі адамдары\nсөз бен наным‐сенім бостандықтарына ие болып,\nүрей мен мұқтаждықтан ада бола алатын ортаны құру\n– адам баласының жоғары мəртебелі ұмтылысы деп\nжарияланғанына назар аудара отырып,\nадам баласы зорлық‐зомбылық пен қанауға қарсы\nкөтеріліске мəжбүр болатын жағдайды тудырмау үшін,\nадам құқықтары заң билігімен қорғалуы керек екеніне\nназар аудара отырып,\nхалықтар арасында достық қарым‐қатынастың\nдамуына жəрдемдесу керек екеніне назар аудара\nотырып,\nБіріккенҰлттар елдері өз Жарғысында негізгі адам\nқұқықтарына, жеке адам басының қадір‐қасиеті мен\nқұндылығына жəне ерлер мен əйелдердің теңдігіне\nсенімдерін растап, əлеуметтік прогресс пен адамға\nылайық өмір сүру деңгейін, нақтыланған\nбостандықтардан тыс, кең ауқымды бостандықтарды\nарттыруға жəрдемдесу керек деген шешімге\nкелгендеріне назар аудара отырып,\nмүше‐мемлекеттер Біріккен Ұлттар Ұйымымен\nынтықтамаса отырып, адам құқықтары мен негізгі\nбостандықтары жалпыға бірдей құрметтеліп\nсақталуына ықпал жасауға міндеттенгендеріне\nназар аудара отырып,\nосы міндеттемелерді толыққанды жүзеге асыру\nжолында осы құқықтар мен бостандықтардың мəн‐\nмағынасы мен ерекшелітктерін ұғынып түсінудің маңызы\nзор екендігіне назар аудара отырып,\nБАС АССАМБЛЕЯ,\nАдам құқықтарының жалпыға бірдей Декларациясын\nбүкіл халықтар мен мемлекеттердің ұмтылыстары\nарқылы əр адаммен қатар, қоғамның əр органы осы\nдекларацияны үнемі жадында тұтып, білім беру жəне\nағарту жұмыстары арқылы осы құқықтар мен\nбостандықтарды қадір тұтуға ықпал жасап, үлттық",
            "Image": "209fbe3f3d615b1ba2f3853d2f299f26"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "халықаралық шаралар арқылы Ұйымның мүше‐\nмемлекеттерінің халықтарымен қоса, олардың\nюрисдикциясына қарасты территорялардың\nхалықтары арасында да, жалпыға бірдей тиімді түрде\nтанылып, жүзеге асырылуы үшін алға қойылған мақсат\nретінде жария етіп отыр.\n1 бап\nБарлық адамдар тумысынан азат жəне қадір‐қасиеті\nмен кұқықтары тең болып дүниеге келеді. Адамдарға\nақыл‐парасат, ар‐ождан берілген, сондықтан олар\nбір‐бірімен туыстық, бауырмалдық қарым‐қатынас\nжасаулары тиіс.\n2 бап\nƏр адам, нəсіліне, түр‐түсіне, жынысына. тіліне, дініне,\nсаяси немесе басқа да наным‐сенімдеріне, ұлттық,\nнемесе əлеуметтік тегіне, мүліктік. тектік‐топтық,\nнемесе басқа да жағдаяттарға қарамастан осы\nДекларацияда жарияланған барлық құқықтар мен\nбостандықтарға алаланбай, бірдей тең ие болуы\nтиіс.\nСонымен қатар, ешкім де өзі тұратын елінің, не\nболмаса территорияның саяси, құқықтық, немесе\nхалықаралық мəртебесінің негізі бойынша, жəне де ол\nтерритория тəуелсіз, əлде біреудің қарамағында, əлде\nөзін‐өзі басқарушы емес, немесе оның егемендігі\nəртүрлі нысанда шектеулі болған күннің өзінде де,\nалаланбауы тиіс.\n3 бап\nƏр адам өмір сүруге, бостандықта болуға жəне оның\nжеке басына қол сұғылмауына құқылы.\n4 бап\nЕшкім де құлдықта немесе кіріптарлықта ұсталуы тиіс\nемес. Құлдық пен құл саудасына, қандай түрде болса\nда, тыйым салынады.\n5 бап\nЕшкім де азапталуға немесе қадір‐қасиетін\nқорлайтындай адамшылыққа жатпайтын қатыгездік\nжолмен жəбірленуге, немесе жазалануға тиіс емес.\n6 бап\nƏр адам қай жерде жүрсе де, құқықтық субъектісі\nретінде танылуына құқылы.\n7 бап",
            "Image": "8058a3d84a14f9380178086524925c80"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Заң алдында жұрттың бəрі тең жəне де заң арқылы\nалаланбай, бірдей тең қорғалуға құқылы. Барлық адам\nосы Декларацияның ережелерін бұзатын кемсітуден\nжəне кемсітуге арандатушылықтың барлық түрінен тең\nқорғалуға құқылы.\n8 бап\nƏр адам, конституциямен, немесе заңмен берілген\nнегізгі құқықтары бұзылған жағдайда, құқығын құзыретті\nұлттық сот арқылы тиімді түрде қалпына келтіруге\nқұқылы.\n9 бап\nЕшкім де негізсіз тұтқындалуға, қамауда ұсталуға\nнемесе қуғынға ұшыратылуға тиіс емес.\n10 бап\nƏр адам, өзінің құқықтары мен міндеттерін анықтап, өзіне\nтағылған қылмыстық айыптаудың негізділігін белгілеу\nүшін, ісі толық теңдік негізінде, əділеттік талаптарға\nсай, тəуелсіз жəне əділ сот арқылы ашық қаралуына\nқұқығы бар.\n11 бап\nҚылмыс жасады деп айыпталған əр адам, қорғану құқығы\nқамтамасыздандырылып, заңды жəне ашық сот\nталқылауы оның кінəсін толық анықтағанға дейін, кінəсіз\nдеп есептелуге құқығы бар.\nЕшкім де жасаған əрекеті немесе əрекетсіздігі\nнегізінде, егер ол əрекеті ұлттық заңдар мен\nхалықаралық құкық бойынша қылмыс болып саналмаса,\nжауапқа тартылмайды. Сонымен қатар қылмыс үшін\nберілген жаза, қылмыс жасалған кезде заңмен\nкөзделген жазадан ауыр болмауға тиіс.\n12 бап\nƏр адам жеке жəне отбасылық өміріне өзгелердің өз\nбетінше араласуынан, озбырлық жасап баспанасына,\nхат жазысып‐алысу құпиясына қол сұғуынан, ар‐\nнамысы мен абырой беделіне нұқсан келтіруінен\nқорғалуға құқығы бар.\n13 бап\nƏр адамның əр мемлекеттің ішінде жүріп‐тұруына жəне\nөз қалауынша тұратын мекен‐жайды таңдауына құқығы\nбар.\nƏр адам кез‐келген елден, соның ішінде өзінің туған\nелінен, басқа елге қоныс аударуға жəне өз еліне",
            "Image": "af9af31f9d3481dadeba013ed770b199"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "қайтып оралуға құқылы.\n14 бап\nƏр адамның қуғынға ұшыраған жағдайда, басқа\nелдерден баспана іздеп жəне сол баспананы\nпайдалануға кұқығы бар.\nБұл құқық шынтуатында саяси емес қылмыстың\nнегізінде, немесе Біріккен Ұлттар Ұйымының\nмақсаттары мен қағидаларына қайшы келетін\nəрекеттері үшін қуғындалғандарға жүрмейді.\n15 бап\nƏр адамның азаматтыққа құқығы бар.\nЕшкімді де азаматтығынан немесе азаматтығын\nөзгерту құқығынан еріксіз айыруға болмайды.\n16 бап\nКəмелеттік жасқа толған ерлер мен əйелдер өздерінің\nнəсіліне, ұлтына, дініне қарамастан некеге тұрып,\nотбасын құруға құқылы. Олар некеге тұрған, некеде\nболған жəне ажырасқан кезде бірдей кұқықтарды\nпайдаланады.\nНеке, тек екі жақтың өзара еркін жəне толық келісімі\nбойынша ғана қиылады.\nОтабасы қоғамның табиғи жəне негізгі ұясы болып\nтабылады, жəне қоғам мен мемлекет тарапынан\nқорғалуға кұқылы.\n17 бап.\nƏр адамның дүние мүлікті жеке өзі, немесе\nбасқалармен бірлесіп иемденуге құқығы бар.\nЕшкім де өз мүлкінен еріксіз айрылмауға тиіс.\n18 бап\nƏр адам ой‐пікір, ар‐ождан жəне дін бостандығына\nқұқығы бар; бұл құқық өз дінін немесе наным‐сенімін\nөзгерту еркіндігін, өз дінін, наным‐сенімін жеке өзі,\nнемесе басқа адамдармен бірігіп тұтып, жария түрде,\nнемесе жеке жолмен уағыздау, құдайға құлшылық ету,\nдіни салт‐жораларын орындау бостандығын да\nқамтыйды.\n19 бап\nƏр адам наным‐сенім бостандығына жəне өз\nкөзқарасын еркін білдіруіне құқығы бар; бұл құқық өз\nнаным‐сенімін кедергісіз ұстану еркіндігін жəне",
            "Image": "6dc74ae7b28266d0de532b331fe3bd0a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "мемлекеттік шекаралар тəртібіне тəуелді болып\nқалмай, ақпараттар мен идеяларды еркін іздеп, кез‐\nкелген құралдар арқылы тарату бостандығын да\nқамтыйды.\n20 бап\nƏр адамның бейбіт жиналыстар жəне\nассоциацияаларды құру бостандығына құқығы бар.\nЕшкімді де белгілі бір ассоциацияға зорлықпен\nкіргізуге болмайды.\n21 бап\nƏр адамның, өз елін басқару ісіне тікелей өзі, немесе\nерікті түрде сайланған өкілдері арқылы қатысуға құқығы\nбар.\nƏр адам өз елінде мемлекеттік қызметке тең дəрежеде\nқол жеткізуге құқылы.\nХалықтың еркі үкімет билігінің негізі болуы тиіс; бұл\nерік мерзімді жəне бұрмаланбаған сайлау арқылы\nжүзеге асырылуы тиіс . Сайлау жалпыға бірдей тең\nсайлау құқығы негізінде, жасырын дауыс беру\nжолымен, немесе осы сияқты сайлау бостандығын\nқамтамасыз ететін басқа да, осы мəндес əдістер\nарқылы өткізілүі тиіс.\n22 бап\nƏр адам, қоғам мүшесі ретінде, əлеуметтік жағынан\nқамсыздандырылуына жəне оның қадір‐қасиеті қолдау\nтабуына, жеке басы еркін кемелденуіне қажетті\nэкономикалық, əлеуметтік жəне мəдени салалар\nбойынша құқықтары əрбір мемлекеттің құрылымы мен\nрессурстарына сай, ұлттық ыкпал жəне халыкаралық\nынтымақтастық арқылы жүзеге асырылуына құқыгы бар.\n23 бап\nƏр адамның еңбек етуге, жұмыс түрін еркін таңдауға,\nəділ жəне қолайлы еңбек жағдайына, жұмыссыздықтан\nқорғалуына құқығы бар.\nƏр адамның құндылығы тең еңбегі үшін, нендей бір\nкемсітусіз, тең еңбек ақы алуына құқығы бар.\nЖұмыс істеп жүрген əр адам өзінің жəне отбасының\nылайықты өмір сүруін қамтамасыз ететіндей əділ жəне\nқанағаттанарлық, жəне, қажет болған кезде, басқа\nəлеуметтік қамсыздандыру құралдары арқылы\nтолықтырылып отыратын, сый‐сияпатқа құқылы.\nƏр адам кəсіподақтарын құруға жəне өз мүдделерін",
            "Image": "7e0def4fc04c7e5d61d5c5397c856e3e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "қорғау үшін, кəсіподақтарына кіруге құқылы.\n24 бап\nƏр адам тынығуға жəне мəдени демалуға, оның ішінде\nақылға қонымды шектеулі жұмыс күніне жəне мерзімді\nақылы демалысқа, кұқылы.\n25 бап\nƏр адам өзінің жəне отбасы мүшелерінің ден‐саулығын\nəл‐ауқатын қамтамасыз ететіндей, тамақты, киімді,\nбаспананы, медициналық күтімді қамтыйтын өмір сүру\nдеңгейіне құқылы жəне де жұмыссыз қалған күнде,\nнауқас болған кезде, мүгедек болып қалған, жесір\nболып қалған күнде, қартайған шақта, немесе өзіне\nбайланысты емес басқа да себептермен тіршілік ету\nмүмкіншілігінен айырылып қалған жағдайда\nқамсыздандырылуына құқылы.\nАна жəне нəресте болу жағдайы айрықша қамқорлық пен\nкөмек алуға кұқық береді. Балалардың бəрі, некелі\nнемесе некесіз туған, бірдей əлеуметтік қорғауды\nпайдаланады.\n26 бап\nƏр адамның білім алуға кұқығы бар. Білім беру, ең\nболмағанда бастауыш жəне жалпы білім, тегін болуы\nтиіс. Бастауыш білім баршаға міндетті болуы тиіс.\nТехникалық жəне кəсіптік білім көпшіліктің қолы\nжетерліктей болуы тиіс жəне жоғары білім де, əркімнің\nқабілетіне қарай көпшіліктің қолы жетерліктей болуы\nтиіс.\nБілім беру адамның жеке басының толық кемелденуіне\nжəне кұқықтары мен негізгі бостандықтарына деген\nқұрметті арттыруға бағытталуы тиіс. Білім беру\nбарлық ұлттар, нəсілдік жəне діни топтары арасында\nтүсіністік, шыдамдылық пен достық қарым‐қатынас\nорнатуға ықпал жасап жəне Біріккен Ұлттар Ұйымының\nбейбітшілікті қуаттау жолындағы жұмысына ыкпал\nжасап, дем беруі тиіс.\nАта‐аналардың өздерінің жас балаларына білім беру\nтүрін таңдауда құқығы басымды\n27 бап\nƏр адам қоғамның мəдени өміріне еркін қатысуға,\nөнерден рахат‐лəззат алуға, ғылыми прогресске ат\nсалысуға əрі оның игілігін пайдалануға құқылы.\nƏр адам өзі автор болып табылатын ғылыми еңбегінің,\nəдеби немесе көркем шығармаларының нəтижесінде\nтуындайтын рухани жəне материалды мүдделерін",
            "Image": "e10b7424d3c165672677fd357d7ce378"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "қорғауға құқылы.\n28 бап\nƏр адам осы декларацияда баянды етілген кұқықтар\nмен бостандықтарды толық жүзеге асыра алатын\nəлеуметтік жəне халықаралық тəртіпке құқылы.\n29 бап\nƏр адамның, адам баласының еркін жəне толық\nкемелденуіне мүмкіншілік беретін қоғам алдында\nміндеттері бар.\nӨзінің құқықтары мен бостандықтарын жүзеге асыруда\nəр адам тек басқа адамдардың құқықтары мен\nбостандықтарын тиісті түрде тану жəне құрметтеу\nмақсаты көзделген жағдайда ғана жəне\nдемократиялық қоғамдағы моральдің, қоғамдық тəртіп\nпен игіліктің əділетті талаптарын қанағаттандыру\nмақсаты көзделген жағдайда ғана, заңмен\nбелгіленген шектеуге ұшырауы тиіс.\nОсы бостандықтар мен құқықтарды жүзеге асырылуы\nБіріккен Ұлттар Ұйымының мақсаттары мен\nқағидаларына қайшы келмеуі тиіс.\n30 бап\nОсы Декларациядағы ешбір қағида қасыбір\nмемлекетке, адамдар тобына немесе жеке\nадамдарға аталмыш Декларацияда баянды етілген\nқұқықтар мен бостандықтарды жоятын қызметпен\nайналысу немесе іс‐əрекет жасау құқығын береді деп\nпайымдалуы тиіс емес.",
            "Image": "90e892ac1927fda25c35ccb459314353"
        }
    }
}

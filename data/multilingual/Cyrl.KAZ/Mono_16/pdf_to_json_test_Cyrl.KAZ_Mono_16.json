{
    "MetaData": {
        "Author": null,
        "Creation_Date": 1581468699,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "782f52901839a8807557c647ecdd22a3",
            "Index": 0,
            "Label": "1",
            "Size": [
                595.0,
                842.0
            ],
            "Text": "АДАМ ҚҰҚЫҚТАРЫНЫҢ ЖАЛПЫҒА БІРДЕЙ ДЕКЛАРАЦИЯСЫ\nПРЕАМБУЛА\nАдам баласы үйелменінің барлық мүшелеріне тән қадір‐қасиетін,\nқұқықтарының теңдігі мен тартып алынбайтындығын тану, бостандық пен\nәділдіктің және жалпыға бірдей бейбітшіліктің негізі болып табылатынына\nназар аудара отырып,\nадам құқықтарына деген елемеушілік, менсінбеушілік адам баласы арының\nзығырданын қайнататын тағылық жағдайға әкеліп соғатынына және дүние жүзі\nадамдары сөз бен наным‐сенім бостандықтарына ие болып, үрей мен\nмұқтаждықтан ада бола алатын ортаны құру – адам баласының жоғары\nмәртебелі ұмтылысы деп жарияланғанына назар аудара отырып,\nадам баласы зорлық‐зомбылық пен қанауға қарсы көтеріліске мәжбүр болатын\nжағдайды тудырмау үшін, адам құқықтары заң билігімен қорғалуы керек\nекеніне назар аудара отырып,\nхалықтар арасында достық қарым‐қатынастың дамуына жәрдемдесу керек\nекеніне назар аудара отырып,\nБіріккенҰлттар елдері өз Жарғысында негізгі адам құқықтарына, жеке адам\nбасының қадір‐қасиеті мен құндылығына және ерлер мен әйелдердің\nтеңдігіне сенімдерін растап, әлеуметтік прогресс пен адамға ылайық өмір\nсүру деңгейін, нақтыланған бостандықтардан тыс, кең ауқымды\nбостандықтарды арттыруға жәрдемдесу керек деген шешімге келгендеріне\nназар аудара отырып,\nмүше‐мемлекеттер Біріккен Ұлттар Ұйымымен ынтықтамаса отырып, адам\nқұқықтары мен негізгі бостандықтары жалпыға бірдей құрметтеліп\nсақталуына ықпал жасауға міндеттенгендеріне назар аудара отырып,\nосы міндеттемелерді толыққанды жүзеге асыру жолында осы құқықтар мен\nбостандықтардың мән‐мағынасы мен ерекшелітктерін ұғынып түсінудің маңызы\nзор екендігіне назар аудара отырып,\nБАС АССАМБЛЕЯ,\nАдам құқықтарының жалпыға бірдей Декларациясын бүкіл халықтар мен\nмемлекеттердің ұмтылыстары арқылы әр адаммен қатар, қоғамның әр органы\nосы декларацияны үнемі жадында тұтып, білім беру және ағарту жұмыстары\nарқылы осы құқықтар мен бостандықтарды қадір тұтуға ықпал жасап, үлттық\nхалықаралық шаралар арқылы Ұйымның мүше‐мемлекеттерінің халықтарымен\nқоса, олардың юрисдикциясына қарасты территорялардың халықтары арасында\nда, жалпыға бірдей тиімді түрде танылып, жүзеге асырылуы үшін алға\nқойылған мақсат ретінде жария етіп отыр.\n1 бап\nБарлық адамдар тумысынан азат және қадір‐қасиеті мен кұқықтары тең болып\nдүниеге келеді. Адамдарға ақыл‐парасат, ар‐ождан берілген, сондықтан\nолар бір‐бірімен туыстық, бауырмалдық қарым‐қатынас жасаулары тиіс.\n2 бап"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e8fb08c41d7a07e82df03477d6441c31",
            "Index": 1,
            "Label": "2",
            "Size": [
                595.0,
                842.0
            ],
            "Text": "Әр адам, нәсіліне, түр‐түсіне, жынысына. тіліне, дініне, саяси немесе\nбасқа да наным‐сенімдеріне, ұлттық, немесе әлеуметтік тегіне, мүліктік.\nтектік‐топтық, немесе басқа да жағдаяттарға қарамастан осы Декларацияда\nжарияланған барлық құқықтар мен бостандықтарға алаланбай, бірдей тең ие\nболуы тиіс.\nСонымен қатар, ешкім де өзі тұратын елінің, не болмаса территорияның\nсаяси, құқықтық, немесе халықаралық мәртебесінің негізі бойынша, және де\nол территория тәуелсіз, әлде біреудің қарамағында, әлде өзін‐өзі\nбасқарушы емес, немесе оның егемендігі әртүрлі нысанда шектеулі болған\nкүннің өзінде де, алаланбауы тиіс.\n3 бап\nӘр адам өмір сүруге, бостандықта болуға және оның жеке басына қол\nсұғылмауына құқылы.\n4 бап\nЕшкім де құлдықта немесе кіріптарлықта ұсталуы тиіс емес. Құлдық пен құл\nсаудасына, қандай түрде болса да, тыйым салынады.\n5 бап\nЕшкім де азапталуға немесе қадір‐қасиетін қорлайтындай адамшылыққа\nжатпайтын қатыгездік жолмен жәбірленуге, немесе жазалануға тиіс емес.\n6 бап\nӘр адам қай жерде жүрсе де, құқықтық субъектісі ретінде танылуына\nқұқылы.\n7 бап\nЗаң алдында жұрттың бәрі тең және де заң арқылы алаланбай, бірдей тең\nқорғалуға құқылы. Барлық адам осы Декларацияның ережелерін бұзатын\nкемсітуден және кемсітуге арандатушылықтың барлық түрінен тең қорғалуға\nқұқылы.\n8 бап\nӘр адам, конституциямен, немесе заңмен берілген негізгі құқықтары\nбұзылған жағдайда, құқығын құзыретті ұлттық сот арқылы тиімді түрде\nқалпына келтіруге құқылы.\n9 бап\nЕшкім де негізсіз тұтқындалуға, қамауда ұсталуға немесе қуғынға\nұшыратылуға тиіс емес.\n10 бап\nӘр адам, өзінің құқықтары мен міндеттерін анықтап, өзіне тағылған\nқылмыстық айыптаудың негізділігін белгілеу үшін, ісі толық теңдік\nнегізінде, әділеттік талаптарға сай, тәуелсіз және әділ сот арқылы ашық\nқаралуына құқығы бар."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fe2ef5022a116cba5efbd0607a464b3c",
            "Index": 2,
            "Label": "3",
            "Size": [
                595.0,
                842.0
            ],
            "Text": "11 бап\nҚылмыс жасады деп айыпталған әр адам, қорғану құқығы\nқамтамасыздандырылып, заңды және ашық сот талқылауы оның кінәсін толық\nанықтағанға дейін, кінәсіз деп есептелуге құқығы бар.\nЕшкім де жасаған әрекеті немесе әрекетсіздігі негізінде, егер ол әрекеті\nұлттық заңдар мен халықаралық құкық бойынша қылмыс болып саналмаса,\nжауапқа тартылмайды. Сонымен қатар қылмыс үшін берілген жаза, қылмыс\nжасалған кезде заңмен көзделген жазадан ауыр болмауға тиіс.\n12 бап\nӘр адам жеке және отбасылық өміріне өзгелердің өз бетінше араласуынан,\nозбырлық жасап баспанасына, хат жазысып‐алысу құпиясына қол сұғуынан,\nар‐намысы мен абырой беделіне нұқсан келтіруінен қорғалуға құқығы бар.\n13 бап\nӘр адамның әр мемлекеттің ішінде жүріп‐тұруына және өз қалауынша тұратын\nмекен‐жайды таңдауына құқығы бар.\nӘр адам кез‐келген елден, соның ішінде өзінің туған елінен, басқа елге\nқоныс аударуға және өз еліне қайтып оралуға құқылы.\n14 бап\nӘр адамның қуғынға ұшыраған жағдайда, басқа елдерден баспана іздеп және\nсол баспананы пайдалануға кұқығы бар.\nБұл құқық шынтуатында саяси емес қылмыстың негізінде, немесе Біріккен\nҰлттар Ұйымының мақсаттары мен қағидаларына қайшы келетін әрекеттері\nүшін қуғындалғандарға жүрмейді.\n15 бап\nӘр адамның азаматтыққа құқығы бар.\nЕшкімді де азаматтығынан немесе азаматтығын өзгерту құқығынан еріксіз\nайыруға болмайды.\n16 бап\nКәмелеттік жасқа толған ерлер мен әйелдер өздерінің нәсіліне, ұлтына,\nдініне қарамастан некеге тұрып, отбасын құруға құқылы. Олар некеге\nтұрған, некеде болған және ажырасқан кезде бірдей кұқықтарды\nпайдаланады.\nНеке, тек екі жақтың өзара еркін және толық келісімі бойынша ғана\nқиылады.\nОтабасы қоғамның табиғи және негізгі ұясы болып табылады, және қоғам мен\nмемлекет тарапынан қорғалуға кұқылы.\n17 бап.\nӘр адамның дүние мүлікті жеке өзі, немесе басқалармен бірлесіп иемденуге"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b42859a45edc64099b406196699c0433",
            "Index": 3,
            "Label": "4",
            "Size": [
                595.0,
                842.0
            ],
            "Text": "құқығы бар.\nЕшкім де өз мүлкінен еріксіз айрылмауға тиіс.\n18 бап\nӘр адам ой‐пікір, ар‐ождан және дін бостандығына құқығы бар; бұл құқық\nөз дінін немесе наным‐сенімін өзгерту еркіндігін, өз дінін, наным‐\nсенімін жеке өзі, немесе басқа адамдармен бірігіп тұтып, жария түрде,\nнемесе жеке жолмен уағыздау, құдайға құлшылық ету, діни салт‐жораларын\nорындау бостандығын да қамтыйды.\n19 бап\nӘр адам наным‐сенім бостандығына және өз көзқарасын еркін білдіруіне\nқұқығы бар; бұл құқық өз наным‐сенімін кедергісіз ұстану еркіндігін және\nмемлекеттік шекаралар тәртібіне тәуелді болып қалмай, ақпараттар мен\nидеяларды еркін іздеп, кез‐келген құралдар арқылы тарату бостандығын да\nқамтыйды.\n20 бап\nӘр адамның бейбіт жиналыстар және ассоциацияаларды құру бостандығына\nқұқығы бар.\nЕшкімді де белгілі бір ассоциацияға зорлықпен кіргізуге болмайды.\n21 бап\nӘр адамның, өз елін басқару ісіне тікелей өзі, немесе ерікті түрде\nсайланған өкілдері арқылы қатысуға құқығы бар.\nӘр адам өз елінде мемлекеттік қызметке тең дәрежеде қол жеткізуге\nқұқылы.\nХалықтың еркі үкімет билігінің негізі болуы тиіс; бұл ерік мерзімді және\nбұрмаланбаған сайлау арқылы жүзеге асырылуы тиіс . Сайлау жалпыға бірдей\nтең сайлау құқығы негізінде, жасырын дауыс беру жолымен, немесе осы\nсияқты сайлау бостандығын қамтамасыз ететін басқа да, осы мәндес әдістер\nарқылы өткізілүі тиіс.\n22 бап\nӘр адам, қоғам мүшесі ретінде, әлеуметтік жағынан қамсыздандырылуына\nжәне оның қадір‐қасиеті қолдау табуына, жеке басы еркін кемелденуіне\nқажетті экономикалық, әлеуметтік және мәдени салалар бойынша құқықтары\nәрбір мемлекеттің құрылымы мен рессурстарына сай, ұлттық ыкпал және\nхалыкаралық ынтымақтастық арқылы жүзеге асырылуына құқыгы бар.\n23 бап\nӘр адамның еңбек етуге, жұмыс түрін еркін таңдауға, әділ және қолайлы\nеңбек жағдайына, жұмыссыздықтан қорғалуына құқығы бар.\nӘр адамның құндылығы тең еңбегі үшін, нендей бір кемсітусіз, тең еңбек\nақы алуына құқығы бар."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3ae06b52a60af50597b524f506280009",
            "Index": 4,
            "Label": "5",
            "Size": [
                595.0,
                842.0
            ],
            "Text": "Жұмыс істеп жүрген әр адам өзінің және отбасының ылайықты өмір сүруін\nқамтамасыз ететіндей әділ және қанағаттанарлық, және, қажет болған\nкезде, басқа әлеуметтік қамсыздандыру құралдары арқылы толықтырылып\nотыратын, сый‐сияпатқа құқылы.\nӘр адам кәсіподақтарын құруға және өз мүдделерін қорғау үшін,\nкәсіподақтарына кіруге құқылы.\n24 бап\nӘр адам тынығуға және мәдени демалуға, оның ішінде ақылға қонымды\nшектеулі жұмыс күніне және мерзімді ақылы демалысқа, кұқылы.\n25 бап\nӘр адам өзінің және отбасы мүшелерінің ден‐саулығын әл‐ауқатын\nқамтамасыз ететіндей, тамақты, киімді, баспананы, медициналық күтімді\nқамтыйтын өмір сүру деңгейіне құқылы және де жұмыссыз қалған күнде,\nнауқас болған кезде, мүгедек болып қалған, жесір болып қалған күнде,\nқартайған шақта, немесе өзіне байланысты емес басқа да себептермен\nтіршілік ету мүмкіншілігінен айырылып қалған жағдайда қамсыздандырылуына\nқұқылы.\nАна және нәресте болу жағдайы айрықша қамқорлық пен көмек алуға кұқық\nбереді. Балалардың бәрі, некелі немесе некесіз туған, бірдей әлеуметтік\nқорғауды пайдаланады.\n26 бап\nӘр адамның білім алуға кұқығы бар. Білім беру, ең болмағанда бастауыш\nжәне жалпы білім, тегін болуы тиіс. Бастауыш білім баршаға міндетті\nболуы тиіс. Техникалық және кәсіптік білім көпшіліктің қолы жетерліктей\nболуы тиіс және жоғары білім де, әркімнің қабілетіне қарай көпшіліктің\nқолы жетерліктей болуы тиіс.\nБілім беру адамның жеке басының толық кемелденуіне және кұқықтары мен\nнегізгі бостандықтарына деген құрметті арттыруға бағытталуы тиіс. Білім\nберу барлық ұлттар, нәсілдік және діни топтары арасында түсіністік,\nшыдамдылық пен достық қарым‐қатынас орнатуға ықпал жасап және Біріккен\nҰлттар Ұйымының бейбітшілікті қуаттау жолындағы жұмысына ыкпал жасап,\nдем беруі тиіс.\nАта‐аналардың өздерінің жас балаларына білім беру түрін таңдауда құқығы\nбасымды\n27 бап\nӘр адам қоғамның мәдени өміріне еркін қатысуға, өнерден рахат‐ләззат\nалуға, ғылыми прогресске ат салысуға әрі оның игілігін пайдалануға\nқұқылы.\nӘр адам өзі автор болып табылатын ғылыми еңбегінің, әдеби немесе көркем\nшығармаларының нәтижесінде туындайтын рухани және материалды мүдделерін\nқорғауға құқылы.\n28 бап"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b3da1c2fe824ac6854de96338d61d985",
            "Index": 5,
            "Label": "6",
            "Size": [
                595.0,
                842.0
            ],
            "Text": "Әр адам осы декларацияда баянды етілген кұқықтар мен бостандықтарды\nтолық жүзеге асыра алатын әлеуметтік және халықаралық тәртіпке құқылы.\n29 бап\nӘр адамның, адам баласының еркін және толық кемелденуіне мүмкіншілік\nберетін қоғам алдында міндеттері бар.\nӨзінің құқықтары мен бостандықтарын жүзеге асыруда әр адам тек басқа\nадамдардың құқықтары мен бостандықтарын тиісті түрде тану және құрметтеу\nмақсаты көзделген жағдайда ғана және демократиялық қоғамдағы моральдің,\nқоғамдық тәртіп пен игіліктің әділетті талаптарын қанағаттандыру мақсаты\nкөзделген жағдайда ғана, заңмен белгіленген шектеуге ұшырауы тиіс.\nОсы бостандықтар мен құқықтарды жүзеге асырылуы Біріккен Ұлттар Ұйымының\nмақсаттары мен қағидаларына қайшы келмеуі тиіс.\n30 бап\nОсы Декларациядағы ешбір қағида қасыбір мемлекетке, адамдар тобына\nнемесе жеке адамдарға аталмыш Декларацияда баянды етілген құқықтар мен\nбостандықтарды жоятын қызметпен айналысу немесе іс‐әрекет жасау құқығын\nбереді деп пайымдалуы тиіс емес."
        }
    }
}

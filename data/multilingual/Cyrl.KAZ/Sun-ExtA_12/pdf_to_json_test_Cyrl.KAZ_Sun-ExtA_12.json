{
    "MetaData": {
        "Author": null,
        "Creation_Date": 1581468785,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "9018c5ebc30680a6a61dbe0d65e5d504",
            "Index": 0,
            "Label": "1",
            "Size": [
                595.0,
                842.0
            ],
            "Text": "АДАМ ҚҰҚЫҚТАРЫНЫҢ ЖАЛПЫҒА БІРДЕЙ ДЕКЛАРАЦИЯСЫ\nПРЕАМБУЛА\nАдам баласы үйелменінің барлық мүшелеріне тəн қадір‐қасиетін,\nқұқықтарының теңдігі мен тартып алынбайтындығын тану, бостандық\nпен əділдіктің жəне жалпыға бірдей бейбітшіліктің негізі болып\nтабылатынына назар аудара отырып,\nадам құқықтарына деген елемеушілік, менсінбеушілік адам баласы\nарының зығырданын қайнататын тағылық жағдайға əкеліп соғатынына\nжəне дүние жүзі адамдары сөз бен наным‐сенім бостандықтарына ие\nболып, үрей мен мұқтаждықтан ада бола алатын ортаны құру – адам\nбаласының жоғары мəртебелі ұмтылысы деп жарияланғанына назар\nаудара отырып,\nадам баласы зорлық‐зомбылық пен қанауға қарсы көтеріліске мəжбүр\nболатын жағдайды тудырмау үшін, адам құқықтары заң билігімен\nқорғалуы керек екеніне назар аудара отырып,\nхалықтар арасында достық қарым‐қатынастың дамуына жəрдемдесу\nкерек екеніне назар аудара отырып,\nБіріккенҰлттар елдері өз Жарғысында негізгі адам құқықтарына, жеке\nадам басының қадір‐қасиеті мен құндылығына жəне ерлер мен əйелдердің\nтеңдігіне сенімдерін растап, əлеуметтік прогресс пен адамға ылайық\nөмір сүру деңгейін, нақтыланған бостандықтардан тыс, кең ауқымды\nбостандықтарды арттыруға жəрдемдесу керек деген шешімге\nкелгендеріне назар аудара отырып,\nмүше‐мемлекеттер Біріккен Ұлттар Ұйымымен ынтықтамаса отырып,\nадам құқықтары мен негізгі бостандықтары жалпыға бірдей құрметтеліп\nсақталуына ықпал жасауға міндеттенгендеріне назар аудара отырып,\nосы міндеттемелерді толыққанды жүзеге асыру жолында осы құқықтар\nмен бостандықтардың мəн‐мағынасы мен ерекшелітктерін ұғынып\nтүсінудің маңызы зор екендігіне назар аудара отырып,\nБАС АССАМБЛЕЯ,\nАдам құқықтарының жалпыға бірдей Декларациясын бүкіл халықтар мен\nмемлекеттердің ұмтылыстары арқылы əр адаммен қатар, қоғамның əр\nорганы осы декларацияны үнемі жадында тұтып, білім беру жəне\nағарту жұмыстары арқылы осы құқықтар мен бостандықтарды қадір\nтұтуға ықпал жасап, үлттық халықаралық шаралар арқылы Ұйымның мүше‐\nмемлекеттерінің халықтарымен қоса, олардың юрисдикциясына\nқарасты территорялардың халықтары арасында да, жалпыға бірдей\nтиімді түрде танылып, жүзеге асырылуы үшін алға қойылған мақсат\nретінде жария етіп отыр.\n1 бап\nБарлық адамдар тумысынан азат жəне қадір‐қасиеті мен кұқықтары тең\nболып дүниеге келеді. Адамдарға ақыл‐парасат, ар‐ождан берілген,\nсондықтан олар бір‐бірімен туыстық, бауырмалдық қарым‐қатынас\nжасаулары тиіс.\n2 бап\nƏр адам, нəсіліне, түр‐түсіне, жынысына. тіліне, дініне, саяси немесе\nбасқа да наным‐сенімдеріне, ұлттық, немесе əлеуметтік тегіне,\nмүліктік. тектік‐топтық, немесе басқа да жағдаяттарға қарамастан\nосы Декларацияда жарияланған барлық құқықтар мен бостандықтарға\nалаланбай, бірдей тең ие болуы тиіс.\nСонымен қатар, ешкім де өзі тұратын елінің, не болмаса территорияның\nсаяси, құқықтық, немесе халықаралық мəртебесінің негізі бойынша, жəне\nде ол территория тəуелсіз, əлде біреудің қарамағында, əлде өзін‐өзі\nбасқарушы емес, немесе оның егемендігі əртүрлі нысанда шектеулі\nболған күннің өзінде де, алаланбауы тиіс.\n3 бап\nƏр адам өмір сүруге, бостандықта болуға жəне оның жеке басына қол\nсұғылмауына құқылы.\n4 бап\nЕшкім де құлдықта немесе кіріптарлықта ұсталуы тиіс емес. Құлдық пен\nқұл саудасына, қандай түрде болса да, тыйым салынады."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "e6af5eff3bec383c434e02f4d65b7994",
            "Index": 1,
            "Label": "2",
            "Size": [
                595.0,
                842.0
            ],
            "Text": "5 бап\nЕшкім де азапталуға немесе қадір‐қасиетін қорлайтындай\nадамшылыққа жатпайтын қатыгездік жолмен жəбірленуге, немесе\nжазалануға тиіс емес.\n6 бап\nƏр адам қай жерде жүрсе де, құқықтық субъектісі ретінде танылуына\nқұқылы.\n7 бап\nЗаң алдында жұрттың бəрі тең жəне де заң арқылы алаланбай, бірдей тең\nқорғалуға құқылы. Барлық адам осы Декларацияның ережелерін бұзатын\nкемсітуден жəне кемсітуге арандатушылықтың барлық түрінен тең\nқорғалуға құқылы.\n8 бап\nƏр адам, конституциямен, немесе заңмен берілген негізгі құқықтары\nбұзылған жағдайда, құқығын құзыретті ұлттық сот арқылы тиімді түрде\nқалпына келтіруге құқылы.\n9 бап\nЕшкім де негізсіз тұтқындалуға, қамауда ұсталуға немесе қуғынға\nұшыратылуға тиіс емес.\n10 бап\nƏр адам, өзінің құқықтары мен міндеттерін анықтап, өзіне тағылған\nқылмыстық айыптаудың негізділігін белгілеу үшін, ісі толық теңдік\nнегізінде, əділеттік талаптарға сай, тəуелсіз жəне əділ сот арқылы ашық\nқаралуына құқығы бар.\n11 бап\nҚылмыс жасады деп айыпталған əр адам, қорғану құқығы\nқамтамасыздандырылып, заңды жəне ашық сот талқылауы оның кінəсін\nтолық анықтағанға дейін, кінəсіз деп есептелуге құқығы бар.\nЕшкім де жасаған əрекеті немесе əрекетсіздігі негізінде, егер ол\nəрекеті ұлттық заңдар мен халықаралық құкық бойынша қылмыс болып\nсаналмаса, жауапқа тартылмайды. Сонымен қатар қылмыс үшін\nберілген жаза, қылмыс жасалған кезде заңмен көзделген жазадан\nауыр болмауға тиіс.\n12 бап\nƏр адам жеке жəне отбасылық өміріне өзгелердің өз бетінше\nараласуынан, озбырлық жасап баспанасына, хат жазысып‐алысу\nқұпиясына қол сұғуынан, ар‐намысы мен абырой беделіне нұқсан\nкелтіруінен қорғалуға құқығы бар.\n13 бап\nƏр адамның əр мемлекеттің ішінде жүріп‐тұруына жəне өз қалауынша\nтұратын мекен‐жайды таңдауына құқығы бар.\nƏр адам кез‐келген елден, соның ішінде өзінің туған елінен, басқа\nелге қоныс аударуға жəне өз еліне қайтып оралуға құқылы.\n14 бап\nƏр адамның қуғынға ұшыраған жағдайда, басқа елдерден баспана іздеп\nжəне сол баспананы пайдалануға кұқығы бар.\nБұл құқық шынтуатында саяси емес қылмыстың негізінде, немесе\nБіріккен Ұлттар Ұйымының мақсаттары мен қағидаларына қайшы келетін\nəрекеттері үшін қуғындалғандарға жүрмейді.\n15 бап\nƏр адамның азаматтыққа құқығы бар.\nЕшкімді де азаматтығынан немесе азаматтығын өзгерту құқығынан\nеріксіз айыруға болмайды.\n16 бап"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "ed0ebc948dd92f160f1c2ccb54e858f1",
            "Index": 2,
            "Label": "3",
            "Size": [
                595.0,
                842.0
            ],
            "Text": "Кəмелеттік жасқа толған ерлер мен əйелдер өздерінің нəсіліне, ұлтына,\nдініне қарамастан некеге тұрып, отбасын құруға құқылы. Олар некеге\nтұрған, некеде болған жəне ажырасқан кезде бірдей кұқықтарды\nпайдаланады.\nНеке, тек екі жақтың өзара еркін жəне толық келісімі бойынша ғана\nқиылады.\nОтабасы қоғамның табиғи жəне негізгі ұясы болып табылады, жəне қоғам\nмен мемлекет тарапынан қорғалуға кұқылы.\n17 бап.\nƏр адамның дүние мүлікті жеке өзі, немесе басқалармен бірлесіп\nиемденуге құқығы бар.\nЕшкім де өз мүлкінен еріксіз айрылмауға тиіс.\n18 бап\nƏр адам ой‐пікір, ар‐ождан жəне дін бостандығына құқығы бар; бұл құқық\nөз дінін немесе наным‐сенімін өзгерту еркіндігін, өз дінін, наным‐\nсенімін жеке өзі, немесе басқа адамдармен бірігіп тұтып, жария түрде,\nнемесе жеке жолмен уағыздау, құдайға құлшылық ету, діни салт‐\nжораларын орындау бостандығын да қамтыйды.\n19 бап\nƏр адам наным‐сенім бостандығына жəне өз көзқарасын еркін\nбілдіруіне құқығы бар; бұл құқық өз наным‐сенімін кедергісіз ұстану\nеркіндігін жəне мемлекеттік шекаралар тəртібіне тəуелді болып\nқалмай, ақпараттар мен идеяларды еркін іздеп, кез‐келген құралдар\nарқылы тарату бостандығын да қамтыйды.\n20 бап\nƏр адамның бейбіт жиналыстар жəне ассоциацияаларды құру\nбостандығына құқығы бар.\nЕшкімді де белгілі бір ассоциацияға зорлықпен кіргізуге болмайды.\n21 бап\nƏр адамның, өз елін басқару ісіне тікелей өзі, немесе ерікті түрде\nсайланған өкілдері арқылы қатысуға құқығы бар.\nƏр адам өз елінде мемлекеттік қызметке тең дəрежеде қол жеткізуге\nқұқылы.\nХалықтың еркі үкімет билігінің негізі болуы тиіс; бұл ерік мерзімді жəне\nбұрмаланбаған сайлау арқылы жүзеге асырылуы тиіс . Сайлау жалпыға\nбірдей тең сайлау құқығы негізінде, жасырын дауыс беру жолымен,\nнемесе осы сияқты сайлау бостандығын қамтамасыз ететін басқа да,\nосы мəндес əдістер арқылы өткізілүі тиіс.\n22 бап\nƏр адам, қоғам мүшесі ретінде, əлеуметтік жағынан\nқамсыздандырылуына жəне оның қадір‐қасиеті қолдау табуына, жеке\nбасы еркін кемелденуіне қажетті экономикалық, əлеуметтік жəне\nмəдени салалар бойынша құқықтары əрбір мемлекеттің құрылымы мен\nрессурстарына сай, ұлттық ыкпал жəне халыкаралық ынтымақтастық\nарқылы жүзеге асырылуына құқыгы бар.\n23 бап\nƏр адамның еңбек етуге, жұмыс түрін еркін таңдауға, əділ жəне қолайлы\nеңбек жағдайына, жұмыссыздықтан қорғалуына құқығы бар.\nƏр адамның құндылығы тең еңбегі үшін, нендей бір кемсітусіз, тең еңбек\nақы алуына құқығы бар.\nЖұмыс істеп жүрген əр адам өзінің жəне отбасының ылайықты өмір сүруін\nқамтамасыз ететіндей əділ жəне қанағаттанарлық, жəне, қажет болған\nкезде, басқа əлеуметтік қамсыздандыру құралдары арқылы\nтолықтырылып отыратын, сый‐сияпатқа құқылы.\nƏр адам кəсіподақтарын құруға жəне өз мүдделерін қорғау үшін,\nкəсіподақтарына кіруге құқылы.\n24 бап"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "cd4a317d93e875953b1d5c9b5a64ccd9",
            "Index": 3,
            "Label": "4",
            "Size": [
                595.0,
                842.0
            ],
            "Text": "Əр адам тынығуға жəне мəдени демалуға, оның ішінде ақылға қонымды\nшектеулі жұмыс күніне жəне мерзімді ақылы демалысқа, кұқылы.\n25 бап\nƏр адам өзінің жəне отбасы мүшелерінің ден‐саулығын əл‐ауқатын\nқамтамасыз ететіндей, тамақты, киімді, баспананы, медициналық\nкүтімді қамтыйтын өмір сүру деңгейіне құқылы жəне де жұмыссыз қалған\nкүнде, науқас болған кезде, мүгедек болып қалған, жесір болып қалған\nкүнде, қартайған шақта, немесе өзіне байланысты емес басқа да\nсебептермен тіршілік ету мүмкіншілігінен айырылып қалған жағдайда\nқамсыздандырылуына құқылы.\nАна жəне нəресте болу жағдайы айрықша қамқорлық пен көмек алуға\nкұқық береді. Балалардың бəрі, некелі немесе некесіз туған, бірдей\nəлеуметтік қорғауды пайдаланады.\n26 бап\nƏр адамның білім алуға кұқығы бар. Білім беру, ең болмағанда бастауыш\nжəне жалпы білім, тегін болуы тиіс. Бастауыш білім баршаға міндетті\nболуы тиіс. Техникалық жəне кəсіптік білім көпшіліктің қолы жетерліктей\nболуы тиіс жəне жоғары білім де, əркімнің қабілетіне қарай көпшіліктің\nқолы жетерліктей болуы тиіс.\nБілім беру адамның жеке басының толық кемелденуіне жəне кұқықтары\nмен негізгі бостандықтарына деген құрметті арттыруға бағытталуы\nтиіс. Білім беру барлық ұлттар, нəсілдік жəне діни топтары арасында\nтүсіністік, шыдамдылық пен достық қарым‐қатынас орнатуға ықпал\nжасап жəне Біріккен Ұлттар Ұйымының бейбітшілікті қуаттау жолындағы\nжұмысына ыкпал жасап, дем беруі тиіс.\nАта‐аналардың өздерінің жас балаларына білім беру түрін таңдауда\nқұқығы басымды\n27 бап\nƏр адам қоғамның мəдени өміріне еркін қатысуға, өнерден рахат‐лəззат\nалуға, ғылыми прогресске ат салысуға əрі оның игілігін пайдалануға\nқұқылы.\nƏр адам өзі автор болып табылатын ғылыми еңбегінің, əдеби немесе\nкөркем шығармаларының нəтижесінде туындайтын рухани жəне\nматериалды мүдделерін қорғауға құқылы.\n28 бап\nƏр адам осы декларацияда баянды етілген кұқықтар мен\nбостандықтарды толық жүзеге асыра алатын əлеуметтік жəне\nхалықаралық тəртіпке құқылы.\n29 бап\nƏр адамның, адам баласының еркін жəне толық кемелденуіне мүмкіншілік\nберетін қоғам алдында міндеттері бар.\nӨзінің құқықтары мен бостандықтарын жүзеге асыруда əр адам тек басқа\nадамдардың құқықтары мен бостандықтарын тиісті түрде тану жəне\nқұрметтеу мақсаты көзделген жағдайда ғана жəне демократиялық\nқоғамдағы моральдің, қоғамдық тəртіп пен игіліктің əділетті талаптарын\nқанағаттандыру мақсаты көзделген жағдайда ғана, заңмен\nбелгіленген шектеуге ұшырауы тиіс.\nОсы бостандықтар мен құқықтарды жүзеге асырылуы Біріккен Ұлттар\nҰйымының мақсаттары мен қағидаларына қайшы келмеуі тиіс.\n30 бап\nОсы Декларациядағы ешбір қағида қасыбір мемлекетке, адамдар\nтобына немесе жеке адамдарға аталмыш Декларацияда баянды\nетілген құқықтар мен бостандықтарды жоятын қызметпен айналысу\nнемесе іс‐əрекет жасау құқығын береді деп пайымдалуы тиіс емес."
        }
    }
}

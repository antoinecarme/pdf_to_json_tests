{
    "MetaData": {
        "Author": null,
        "Creation_Date": 1581468750,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "86535ad1638beb6d0df155af5eb8b790",
            "Index": 0,
            "Label": "1",
            "Size": [
                595.0,
                842.0
            ],
            "Text": "АДАМ ҚҰҚЫҚТАРЫНЫҢ ЖАЛПЫҒА БІРДЕЙ ДЕКЛАРАЦИЯСЫ\nПРЕАМБУЛА\nАдам баласы үйелменінің барлық мүшелеріне тән қадір‐қасиетін, құқықтарының\nтеңдігі мен тартып алынбайтындығын тану, бостандық пен әділдіктің және\nжалпыға бірдей бейбітшіліктің негізі болып табылатынына назар аудара отырып,\nадам құқықтарына деген елемеушілік, менсінбеушілік адам баласы арының\nзығырданын қайнататын тағылық жағдайға әкеліп соғатынына және дүние жүзі\nадамдары сөз бен наным‐сенім бостандықтарына ие болып, үрей мен\nмұқтаждықтан ада бола алатын ортаны құру – адам баласының жоғары мәртебелі\nұмтылысы деп жарияланғанына назар аудара отырып,\nадам баласы зорлық‐зомбылық пен қанауға қарсы көтеріліске мәжбүр болатын\nжағдайды тудырмау үшін, адам құқықтары заң билігімен қорғалуы керек екеніне\nназар аудара отырып,\nхалықтар арасында достық қарым‐қатынастың дамуына жәрдемдесу керек\nекеніне назар аудара отырып,\nБіріккенҰлттар елдері өз Жарғысында негізгі адам құқықтарына, жеке адам\nбасының қадір‐қасиеті мен құндылығына және ерлер мен әйелдердің теңдігіне\nсенімдерін растап, әлеуметтік прогресс пен адамға ылайық өмір сүру деңгейін,\nнақтыланған бостандықтардан тыс, кең ауқымды бостандықтарды арттыруға\nжәрдемдесу керек деген шешімге келгендеріне назар аудара отырып,\nмүше‐мемлекеттер Біріккен Ұлттар Ұйымымен ынтықтамаса отырып, адам\nқұқықтары мен негізгі бостандықтары жалпыға бірдей құрметтеліп сақталуына\nықпал жасауға міндеттенгендеріне назар аудара отырып,\nосы міндеттемелерді толыққанды жүзеге асыру жолында осы құқықтар мен\nбостандықтардың мән‐мағынасы мен ерекшелітктерін ұғынып түсінудің маңызы\nзор екендігіне назар аудара отырып,\nБАС АССАМБЛЕЯ,\nАдам құқықтарының жалпыға бірдей Декларациясын бүкіл халықтар мен\nмемлекеттердің ұмтылыстары арқылы әр адаммен қатар, қоғамның әр органы\nосы декларацияны үнемі жадында тұтып, білім беру және ағарту жұмыстары\nарқылы осы құқықтар мен бостандықтарды қадір тұтуға ықпал жасап, үлттық\nхалықаралық шаралар арқылы Ұйымның мүше‐мемлекеттерінің халықтарымен\nқоса, олардың юрисдикциясына қарасты территорялардың халықтары арасында\nда, жалпыға бірдей тиімді түрде танылып, жүзеге асырылуы үшін алға қойылған\nмақсат ретінде жария етіп отыр.\n1 бап\nБарлық адамдар тумысынан азат және қадір‐қасиеті мен кұқықтары тең болып\nдүниеге келеді. Адамдарға ақыл‐парасат, ар‐ождан берілген, сондықтан олар бір‐\nбірімен туыстық, бауырмалдық қарым‐қатынас жасаулары тиіс.\n2 бап\nӘр адам, нәсіліне, түр‐түсіне, жынысына. тіліне, дініне, саяси немесе басқа да"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "02c92f412fc4b71d1309d44fee14d7fd",
            "Index": 1,
            "Label": "2",
            "Size": [
                595.0,
                842.0
            ],
            "Text": "наным‐сенімдеріне, ұлттық, немесе әлеуметтік тегіне, мүліктік. тектік‐топтық,\nнемесе басқа да жағдаяттарға қарамастан осы Декларацияда жарияланған\nбарлық құқықтар мен бостандықтарға алаланбай, бірдей тең ие болуы тиіс.\nСонымен қатар, ешкім де өзі тұратын елінің, не болмаса территорияның саяси,\nқұқықтық, немесе халықаралық мәртебесінің негізі бойынша, және де ол\nтерритория тәуелсіз, әлде біреудің қарамағында, әлде өзін‐өзі басқарушы емес,\nнемесе оның егемендігі әртүрлі нысанда шектеулі болған күннің өзінде де,\nалаланбауы тиіс.\n3 бап\nӘр адам өмір сүруге, бостандықта болуға және оның жеке басына қол\nсұғылмауына құқылы.\n4 бап\nЕшкім де құлдықта немесе кіріптарлықта ұсталуы тиіс емес. Құлдық пен құл\nсаудасына, қандай түрде болса да, тыйым салынады.\n5 бап\nЕшкім де азапталуға немесе қадір‐қасиетін қорлайтындай адамшылыққа\nжатпайтын қатыгездік жолмен жәбірленуге, немесе жазалануға тиіс емес.\n6 бап\nӘр адам қай жерде жүрсе де, құқықтық субъектісі ретінде танылуына құқылы.\n7 бап\nЗаң алдында жұрттың бәрі тең және де заң арқылы алаланбай, бірдей тең\nқорғалуға құқылы. Барлық адам осы Декларацияның ережелерін бұзатын\nкемсітуден және кемсітуге арандатушылықтың барлық түрінен тең қорғалуға\nқұқылы.\n8 бап\nӘр адам, конституциямен, немесе заңмен берілген негізгі құқықтары бұзылған\nжағдайда, құқығын құзыретті ұлттық сот арқылы тиімді түрде қалпына келтіруге\nқұқылы.\n9 бап\nЕшкім де негізсіз тұтқындалуға, қамауда ұсталуға немесе қуғынға ұшыратылуға\nтиіс емес.\n10 бап\nӘр адам, өзінің құқықтары мен міндеттерін анықтап, өзіне тағылған қылмыстық\nайыптаудың негізділігін белгілеу үшін, ісі толық теңдік негізінде, әділеттік\nталаптарға сай, тәуелсіз және әділ сот арқылы ашық қаралуына құқығы бар.\n11 бап\nҚылмыс жасады деп айыпталған әр адам, қорғану құқығы\nқамтамасыздандырылып, заңды және ашық сот талқылауы оның кінәсін толық"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "817d67b3d308e85bb32c998897cc7c77",
            "Index": 2,
            "Label": "3",
            "Size": [
                595.0,
                842.0
            ],
            "Text": "анықтағанға дейін, кінәсіз деп есептелуге құқығы бар.\nЕшкім де жасаған әрекеті немесе әрекетсіздігі негізінде, егер ол әрекеті ұлттық\nзаңдар мен халықаралық құкық бойынша қылмыс болып саналмаса, жауапқа\nтартылмайды. Сонымен қатар қылмыс үшін берілген жаза, қылмыс жасалған\nкезде заңмен көзделген жазадан ауыр болмауға тиіс.\n12 бап\nӘр адам жеке және отбасылық өміріне өзгелердің өз бетінше араласуынан,\nозбырлық жасап баспанасына, хат жазысып‐алысу құпиясына қол сұғуынан, ар‐\nнамысы мен абырой беделіне нұқсан келтіруінен қорғалуға құқығы бар.\n13 бап\nӘр адамның әр мемлекеттің ішінде жүріп‐тұруына және өз қалауынша тұратын\nмекен‐жайды таңдауына құқығы бар.\nӘр адам кез‐келген елден, соның ішінде өзінің туған елінен, басқа елге қоныс\nаударуға және өз еліне қайтып оралуға құқылы.\n14 бап\nӘр адамның қуғынға ұшыраған жағдайда, басқа елдерден баспана іздеп және\nсол баспананы пайдалануға кұқығы бар.\nБұл құқық шынтуатында саяси емес қылмыстың негізінде, немесе Біріккен\nҰлттар Ұйымының мақсаттары мен қағидаларына қайшы келетін әрекеттері үшін\nқуғындалғандарға жүрмейді.\n15 бап\nӘр адамның азаматтыққа құқығы бар.\nЕшкімді де азаматтығынан немесе азаматтығын өзгерту құқығынан еріксіз\nайыруға болмайды.\n16 бап\nКәмелеттік жасқа толған ерлер мен әйелдер өздерінің нәсіліне, ұлтына, дініне\nқарамастан некеге тұрып, отбасын құруға құқылы. Олар некеге тұрған, некеде\nболған және ажырасқан кезде бірдей кұқықтарды пайдаланады.\nНеке, тек екі жақтың өзара еркін және толық келісімі бойынша ғана қиылады.\nОтабасы қоғамның табиғи және негізгі ұясы болып табылады, және қоғам мен\nмемлекет тарапынан қорғалуға кұқылы.\n17 бап.\nӘр адамның дүние мүлікті жеке өзі, немесе басқалармен бірлесіп иемденуге\nқұқығы бар.\nЕшкім де өз мүлкінен еріксіз айрылмауға тиіс.\n18 бап"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0e105926caad9e1e5025f0f5ca610ead",
            "Index": 3,
            "Label": "4",
            "Size": [
                595.0,
                842.0
            ],
            "Text": "Әр адам ой‐пікір, ар‐ождан және дін бостандығына құқығы бар; бұл құқық өз\nдінін немесе наным‐сенімін өзгерту еркіндігін, өз дінін, наным‐сенімін жеке өзі,\nнемесе басқа адамдармен бірігіп тұтып, жария түрде, немесе жеке жолмен\nуағыздау, құдайға құлшылық ету, діни салт‐жораларын орындау бостандығын да\nқамтыйды.\n19 бап\nӘр адам наным‐сенім бостандығына және өз көзқарасын еркін білдіруіне құқығы\nбар; бұл құқық өз наным‐сенімін кедергісіз ұстану еркіндігін және мемлекеттік\nшекаралар тәртібіне тәуелді болып қалмай, ақпараттар мен идеяларды еркін\nіздеп, кез‐келген құралдар арқылы тарату бостандығын да қамтыйды.\n20 бап\nӘр адамның бейбіт жиналыстар және ассоциацияаларды құру бостандығына\nқұқығы бар.\nЕшкімді де белгілі бір ассоциацияға зорлықпен кіргізуге болмайды.\n21 бап\nӘр адамның, өз елін басқару ісіне тікелей өзі, немесе ерікті түрде сайланған\nөкілдері арқылы қатысуға құқығы бар.\nӘр адам өз елінде мемлекеттік қызметке тең дәрежеде қол жеткізуге құқылы.\nХалықтың еркі үкімет билігінің негізі болуы тиіс; бұл ерік мерзімді және\nбұрмаланбаған сайлау арқылы жүзеге асырылуы тиіс . Сайлау жалпыға бірдей\nтең сайлау құқығы негізінде, жасырын дауыс беру жолымен, немесе осы сияқты\nсайлау бостандығын қамтамасыз ететін басқа да, осы мәндес әдістер арқылы\nөткізілүі тиіс.\n22 бап\nӘр адам, қоғам мүшесі ретінде, әлеуметтік жағынан қамсыздандырылуына және\nоның қадір‐қасиеті қолдау табуына, жеке басы еркін кемелденуіне қажетті\nэкономикалық, әлеуметтік және мәдени салалар бойынша құқықтары әрбір\nмемлекеттің құрылымы мен рессурстарына сай, ұлттық ыкпал және\nхалыкаралық ынтымақтастық арқылы жүзеге асырылуына құқыгы бар.\n23 бап\nӘр адамның еңбек етуге, жұмыс түрін еркін таңдауға, әділ және қолайлы еңбек\nжағдайына, жұмыссыздықтан қорғалуына құқығы бар.\nӘр адамның құндылығы тең еңбегі үшін, нендей бір кемсітусіз, тең еңбек ақы\nалуына құқығы бар.\nЖұмыс істеп жүрген әр адам өзінің және отбасының ылайықты өмір сүруін\nқамтамасыз ететіндей әділ және қанағаттанарлық, және, қажет болған кезде,\nбасқа әлеуметтік қамсыздандыру құралдары арқылы толықтырылып отыратын,\nсый‐сияпатқа құқылы.\nӘр адам кәсіподақтарын құруға және өз мүдделерін қорғау үшін,\nкәсіподақтарына кіруге құқылы."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "62c1f891a7dddfee27d25c31025ef626",
            "Index": 4,
            "Label": "5",
            "Size": [
                595.0,
                842.0
            ],
            "Text": "24 бап\nӘр адам тынығуға және мәдени демалуға, оның ішінде ақылға қонымды шектеулі\nжұмыс күніне және мерзімді ақылы демалысқа, кұқылы.\n25 бап\nӘр адам өзінің және отбасы мүшелерінің ден‐саулығын әл‐ауқатын қамтамасыз\nететіндей, тамақты, киімді, баспананы, медициналық күтімді қамтыйтын өмір\nсүру деңгейіне құқылы және де жұмыссыз қалған күнде, науқас болған кезде,\nмүгедек болып қалған, жесір болып қалған күнде, қартайған шақта, немесе өзіне\nбайланысты емес басқа да себептермен тіршілік ету мүмкіншілігінен айырылып\nқалған жағдайда қамсыздандырылуына құқылы.\nАна және нәресте болу жағдайы айрықша қамқорлық пен көмек алуға кұқық\nбереді. Балалардың бәрі, некелі немесе некесіз туған, бірдей әлеуметтік\nқорғауды пайдаланады.\n26 бап\nӘр адамның білім алуға кұқығы бар. Білім беру, ең болмағанда бастауыш және\nжалпы білім, тегін болуы тиіс. Бастауыш білім баршаға міндетті болуы тиіс.\nТехникалық және кәсіптік білім көпшіліктің қолы жетерліктей болуы тиіс және\nжоғары білім де, әркімнің қабілетіне қарай көпшіліктің қолы жетерліктей болуы\nтиіс.\nБілім беру адамның жеке басының толық кемелденуіне және кұқықтары мен\nнегізгі бостандықтарына деген құрметті арттыруға бағытталуы тиіс. Білім беру\nбарлық ұлттар, нәсілдік және діни топтары арасында түсіністік, шыдамдылық\nпен достық қарым‐қатынас орнатуға ықпал жасап және Біріккен Ұлттар\nҰйымының бейбітшілікті қуаттау жолындағы жұмысына ыкпал жасап, дем беруі\nтиіс.\nАта‐аналардың өздерінің жас балаларына білім беру түрін таңдауда құқығы\nбасымды\n27 бап\nӘр адам қоғамның мәдени өміріне еркін қатысуға, өнерден рахат‐ләззат алуға,\nғылыми прогресске ат салысуға әрі оның игілігін пайдалануға құқылы.\nӘр адам өзі автор болып табылатын ғылыми еңбегінің, әдеби немесе көркем\nшығармаларының нәтижесінде туындайтын рухани және материалды мүдделерін\nқорғауға құқылы.\n28 бап\nӘр адам осы декларацияда баянды етілген кұқықтар мен бостандықтарды толық\nжүзеге асыра алатын әлеуметтік және халықаралық тәртіпке құқылы.\n29 бап\nӘр адамның, адам баласының еркін және толық кемелденуіне мүмкіншілік\nберетін қоғам алдында міндеттері бар.\nӨзінің құқықтары мен бостандықтарын жүзеге асыруда әр адам тек басқа"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "71f8aebaccaad8ed0d41b04ee1753097",
            "Index": 5,
            "Label": "6",
            "Size": [
                595.0,
                842.0
            ],
            "Text": "адамдардың құқықтары мен бостандықтарын тиісті түрде тану және құрметтеу\nмақсаты көзделген жағдайда ғана және демократиялық қоғамдағы моральдің,\nқоғамдық тәртіп пен игіліктің әділетті талаптарын қанағаттандыру мақсаты\nкөзделген жағдайда ғана, заңмен белгіленген шектеуге ұшырауы тиіс.\nОсы бостандықтар мен құқықтарды жүзеге асырылуы Біріккен Ұлттар Ұйымының\nмақсаттары мен қағидаларына қайшы келмеуі тиіс.\n30 бап\nОсы Декларациядағы ешбір қағида қасыбір мемлекетке, адамдар тобына немесе\nжеке адамдарға аталмыш Декларацияда баянды етілген құқықтар мен\nбостандықтарды жоятын қызметпен айналысу немесе іс‐әрекет жасау құқығын\nбереді деп пайымдалуы тиіс емес."
        }
    }
}

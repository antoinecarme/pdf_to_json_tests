{
    "MetaData": {
        "Author": null,
        "Creation_Date": 1581466961,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "48b73908679b4c5ed66c688792ef6abf",
            "Index": 0,
            "Label": "1",
            "Size": [
                595.0,
                842.0
            ],
            "Text": "Më 10 dhjetor të vitit 1948, Asambleja e Përgjithshme e Kombeve të Bashkuara nxori dhe\nshpalli Deklaratën e Përgjithshme mbi të Drejtat e Njeriut, tekstin e plotë të së cilës\npo e botojme në faqet që vijojnë. Mbas këtij akti historik, Asambleja ftoi të gjitha\nshtetet anëtare që ta shpallin tekstin e Deklaratës dhe të përpiqen që të përhapet,\nparaqitet, lexohet dhe të shpjegohet, sidomos në shkolla dhe institucione të tjera\nedukuese, në të gjitha vendet dhe shtetet pa marrë parasysh statusin e tyre politik.\nTeksti zyrtar i Deklaratës mund të gjindet në gjashtë gjuhë zyrtare të Kombeve të\nBashkuara: angleze, frënge, kineze, ruse, spanjolle dhe arabe.\nDEKLARATA E PERGJITHSHME MBI TE DREJTAT E NJERIUT\nHYRJE\nMbasi njohja e dinjitetit të lindur të të drejtave të barabarta dhe të patjetërsueshme\ntë të gjithë anëtarëve të familjes njerëzore është themeli i lirisë, drejtësisë dhe\npaqes në botë;\nmbasi mosrespektimi dhe përbuzja e të drejtave të njeriut ka çuar drejt akteve barbare,\ntë cilat kanë ofenduar ndërgjegjen e njerëzimit, dhe mbasi krijimi i botës në të cilën\nnjerëzit do të gëzojnë lirinë e fjalës, të besimit dhe lirinë nga frika e skamja është\nproklamuar si dëshira më e lartë e çdo njeriu;\nmbasi është e nevojshme që të drejtat e njeriut të mbrohen me dispozita juridike,\nkështu që njeriu të mos jetë i shtrënguar që në pikën e fundit t'i përvishet\nkryengritjes kundër tiranisë dhe shtypjes;\nmbasi është e nevojshme që të nxitet zhvillimi i marrëdhënieve miqësore midis kombeve;\nmbasi popujt e Kombeve të Bashkuara vërtetuan përsëri në Kartë besimin e tyre në të\ndrejtat themelore të njeriut, në dinjitetin dhe vlerën e personit të njeriut dhe\nbarazinë midis burrave dhe grave dhe mbasi vendosën që të nxitin përparimin shoqëror\ndhe të përmirësojnë nivelin e jetës në liri të plotë;\nmbasi shtetet anëtare u detyruan që, në bashkëpunim me Kombet e Bashkuara, të sigurojnë\nrespektimin e përgjithshëm dhe zbatimin e të drejtave të njeriut dhe të lirive\nthemelore;\nmbasi kuptimi i përbashkët i këtyre të drejtave dhe lirive është më i rëndësishëm për\nrealizimin e plotë të këtij detyrimi;\nASAMBLEJA E PERGJITHSHME shpall Këtë DEKLARATE TE PERGJITHSHME MBI TE DREJTAT E NJERIUT\nsi ideal të përgjithshëm të cilin duhet ta arrijnë të gjithë popujt dhe të gjitha\nkombet, në mënyrë që çdo njeri dhe çdo organizëm shoqëror, duke pasur parasysh\ngjithmonë këtë Deklaratë, të përpiqet që, me anë të mësimit dhe edukimit, të ndihmonte\nnë respektimin e këtyre të drejtave dhe lirive dhe që, me anë të masave progresive\nkombëtare dhe ndërkombëtare, të sigurohej njohja dhe zbatimi i tyre i përgjithshëm dhe\ni vërtetë, si midis popujve të vetë shteteve anëtare, ashtu edhe midis popujve të atyre\nterritoreve që janë nën administrimin e tyre.\nNeni 1.\nTë gjithë njerëzit lindin të lirë dhe të barabartë në dinjitet dhe në të drejta. Ata\nkanë arsye dhe ndërgjegje dhe duhet të sillen ndaj njëri tjetrit me frymë vëllazërimi."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9631f46fce583784341bcd73205f3ffd",
            "Index": 1,
            "Label": "2",
            "Size": [
                595.0,
                842.0
            ],
            "Text": "Neni 2.\nSecili gëzon të gjitha të drejtat dhe liritë e parashtruara në këtë Deklaratë pa\nkurrfarë kufizimesh përsa i përket racës, ngjyrës, gjinisë, gjuhës, besimit fetar,\nmendimit politik ose tjetër, origjinës kombëtare a shoqërore, pasurisë, lindjes ose\ntjetër.\nAsnjë dallim nuk do të bëhet në bazë të statusit politik, juridik ose ndërkombëtar të\nshtetit ose vendit të cilit i përket çdo njeri, qoftë kur shteti ose vendi është i\npavarur, qoftë nën kujdestari, qoftë jo vetëqeverisës ose që gjindet në çfarëdo\nkushtesh të tjera të kufizimit të sovranitetit.\nNeni 3.\nGjithkush ka të drejtë të jetojë, të jetë i lirë dhe të ketë sigurimin vetjak.\nNeni 4.\nAsnjeri nuk duhet të mbahet si skllav ose çifçi; skllavëria dhe tregtia e skllevërve\njanë të ndaluara në të gjitha format.\nNeni 5.\nAsnjeri nuk duhet t'i nënshtrohet mundimit, veprimit ose dënimit të egër, jonjerëzor\nose poshtërues.\nNeni 6.\nGjithkush ka të drejtë që t'i njihet kudo personaliteti juridik.\nNeni 7.\nTë gjithë janë të barabartë para ligjit dhe kanë të drejtë pa asnjë diskriminim të\nmbrohen barabar nga ligji. Të gjithë kanë të drejtën për t'u mbrojtur barabar kundër\nçdo diskriminimi që cënon këtë Deklaratë, si dhe kundër çdo nxitje për një diskriminim\ntë tillë.\nNeni 8.\nGjithkush ka të drejtë për mjete juridike të frytshme para gjykatave kompetente\nkombëtare për veprimet me të cilat shkelen të drejtat themelore të garantuara nga\nkushtetuta ose ligjet.\nNeni 9.\nAsnjeri nuk duhet t'i nënshtrohet arbitrarisht arrestimit, ndalimit ose internimit.\nNeni 10.\nGjithkush gëzon njëlloj të drejtën për një proces gjyqësor objektiv e publik para një\ngjykate të pavarur e të paanshme, në përcaktimin e të drejtave dhe detyrimeve të veta\ndhe për vendimin mbi çfarëdo lloj akuze penale.\nNeni 11.\nKushdo që është i akuzuar për një vepër penale ka të drejtë të konsiderohet i pafajshëm\nderi sa të vërtetohet fajsia në bazë të ligjit dhe në një proces publik në të cilin ka"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "2d11032bee4e12e0249926ecab0594c4",
            "Index": 2,
            "Label": "3",
            "Size": [
                595.0,
                842.0
            ],
            "Text": "pasur të gjitha garancitë e duhura për mbrojtjen e vet.\nAsnjeri nuk duhet të dënohet për veprime ose mosveprime të cilat nuk përbëjnë një vepër\npenale, sipas ligjeve kombëtare dhe ndërkombëtare, në kohën kur janë kryer. Gjithashtu\nnuk mund të vendoset një dënim më i rëndë nga ai që ka qenë zbatuar në kohën kur është\nkryer vepra penale.\nNeni 12.\nAsnjeri nuk duhet t'i nënshtrohet ndërhyrjes arbitrare në jetën, familjen, banesën ose\nkorrespondencën vetjake, si dhe sulmeve kundër nderit dhe prestigjit personal.\nGjithkush ka të drejtën të mbrohet nga ligji kundër ndërhyrjeve ose sulmeve të tilla.\nNeni 13.\nGjithkush ka të drejtën e lirisë së qarkullimit dhe banimit brenda kufijve të çdo\nshteti.\nGjithkush ka të drejtë të largohet nga cilido vend qoftë, përfshirë këtu edhe të vetin,\nsi dhe të kthehet në vendin e vet.\nNeni 14.\nGjithkush ka të drejtë të kërkojë dhe gëzoje në vende të tjera azil nga ndjekjet.\nKëtë të drejtë nuk mund ta gëzojë askush në rast se ndiqet për krime jopolitike ose për\nvepra në kundërshtim me qëllimet dhe parimet e Kombeve të Bashkuara.\nNeni 15.\nGjithkush ka të drejtën e një shtetësie.\nAsnjeri nuk duhet të privohet arbitrarisht nga shtetësia e tij si dhe as nga e drejta\nqë të ndërrojë shtetësinë.\nNeni 16.\nBurrat dhe gratë në moshë të pjekur kanë të drejtë të lidhin martesë dhe formojnë\nfamilje, pa kurrfarë kufizimi për sa i përket racës, shtetësisë ose besimit. Ata kanë\ntë drejta të barabarta si në rastin e lidhjes së martesës, gjatë martesës si dhe në\nrast shkurorëzimi.\nMartesa duhet të lidhet vetëm me pëlqimin plotësisht të lirë të personave që do të\nmartohen.\nFamilja është bërthama e natyrshme dhe themelore e shoqërisë dhe ka të drejtën e\nmbrojtjes nga shoqëria dhe shteti.\nNeni 17.\nGjithkush ka të drejtën të ketë pasuri, si vetëm ashtu edhe në bashkësi me të tjerët.\nAsnjeri nuk duhet të privohet arbitrarisht nga pasuria e tij.\nNeni 18.\nGjithkush ka të drejtën e lirisë së mendimit, ndërgjegjes dhe besimit; kjo e drejtë"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6a57d384fd0dcb5a15182411eb069b1a",
            "Index": 3,
            "Label": "4",
            "Size": [
                595.0,
                842.0
            ],
            "Text": "përfshin lirinë e ndryshimit të besimit ose bindjeve dhe lirinë që njeriu, qoftë vetë\nose në bashkësi me të tjerët, të shfaqë publikisht ose privatisht, besimin ose bindjen\ne vet me anë të dhënies së mësimeve, kryerjes së kultit dhe ceremonive fetare.\nNeni 19.\nGjithkush ka të drejtën e lirisë së mendimit dhe të shprehjes; kjo e drejtë përfshin\nlirinë e mendimit pa ndërhyrje, si dhe lirinë e kërkimit, marrjes dhe njoftimit të\ninformacionit dhe ideve me çfarëdo mjeti qoftë, pa marrë parasysh kufijtë.\nNeni 20.\nGjithkush ka të drejtën e lirisë së mbledhjes dhe bashkimit paqësor.\nAsnjeri nuk duhet të detyrohet të bëjë pjesë në ndonjë bashkim.\nNeni 21.\nGjithkush ka të drejtë të marrë pjesë në qeverisjen e vendit të vet, drejtpërdrejt ose\nme anë të përfaqsuesve të zgjedhur lirisht.\nGjithkush ka njëlloj të drejtë të hyjë në shërbimet publike në vendin e vet.\nVullneti i popullit është baza e pushtetit shtetëror; ky vullnet duhet të shprehet në\nzgjedhje periodike dhe të lira të cilat duhet të jenë të përgjithshme dhe votimi i\nbarabartë, si dhe me votim të fshehtë ose sipas procedurës përkatëse të votimit të\nlirë.\nNeni 22.\nSi anëtar i shoqërisë, gjithkush ka të drejtën e sigurimit shoqëror dhe realizimit të\ntë drejtave ekonomike, sociale, kulturore të domosdoshme për dinjitetin e vet dhe për\nzhvillimin e lirë të personalitetit, me ndihmën e shtetit dhe bashkëpunimit\nndërkombëtar dhe në përputhje me organizimin dhe mundësitë e çdo shteti.\nNeni 23.\nGjithkush ka të drejtën për punë, të zgjedhë lirisht profesionin, të ketë kushte të\nfavorshme pune dhe të jetë i mbrojtur nga papunësia.\nGjithkush, pa kurrfarë diskriminimi, ka të drejtë që për punë të njëjtë të marrë rrogë\ntë njëjtë.\nGjithkush që punon ka të drejtën për një shpërblim të drejtë dhe favorshëm, në mënyrë\nqë t'i sigurojë atij dhe familjes së tij një jetë që i përgjigjet dinjitetit njerëzor\ndhe, në qoftë se do të jetë e nevojshme ky shpërblim të plotësohet edhe me mjete të\ntjera të sigurimit shoqëror.\nGjithkush ka të drejtë të formojë sindikatë and të bëjë pjesë në të për mbrojtjen e\ninteresave të veta.\nNeni 24.\nGjithkush ka të drejtë për pushim dhe kohë të lirë, duke përfshirë kufizimin e\narsyeshëm të orarit të punës dhe pushimin e paguar periodik.\nNeni 25."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "cf5ec80a686a37f6d7e74dbdbe080e5a",
            "Index": 4,
            "Label": "5",
            "Size": [
                595.0,
                842.0
            ],
            "Text": "Gjithkush ka të drejtë për një nivel jetese të mjaftueshëm i cili t'i përgjigjet\nshëndetit dhe jetës së përshtatshme si të atij personalisht, ashtu edhe të familjes së\ntij, duke përfshirë ushqimin, veshmbathjen, banesën, kujdesin mjeksor dhe shërbimet e\nnevojshme sociale, si edhe të drejtën për të qenë i siguruar në rast sëmundjeje,\npapunësie, vejanie, pleqërie dhe raste të tjera të humbjeve të mjeteve për jetesë për\nshkak të rrethanave të pavarura nga vullneti i tij.\nNënat dhe fëmijët kanë nevojë për kujdes dhe ndihmë të posaçme. Të gjithë fëmijët, të\nlindur brenda ose jashtë martese, gëzojnë të njëjtat mbrojtje sociale.\nNeni 26.\nGjithkush ka të drejtën e shkollimit. Arsimi duhet të jetë falas, të paktën në shkollat\nfillore dhe të ulta. Arsimi fillor është i detyrueshëm. Arsimi teknik dhe profesional\nduhet të zgjerohet e arsimi i lartë duhet t'u bëhet i mundshëm të gjithëve në bazë të\naftësisë.\nArsimi duhet të drejtohet nga zhvillimi\nforcimi i respektimit të të drejtave të\nkuptimin, tolerancën dhe miqësinë midis\nbesimeve, si dhe veprimtarinë e Kombeve\ni plotë i personalitetit të njeriut dhe nga\nnjeriut dhe lirive themelore. Ai duhet të nxisë\ntë gjithë popujve, grupeve të racave dhe\ntë Bashkuara për ruajtjen e paqes.\nTë drejtën për të zgjedhur llojin e arsimit për fëmijët e tyre e kanë në rradhë të parë\nprindërit.\nNeni 27.\nGjithkush ka të drejtë të marrë pjesë lirisht në jetën kulturore të bashkësisë, të\ngëzojë artet dhe të përfitojë nga përparimi shkencor dhe dobitë e tij.\nGjithkush ka të drejtë të mbrojë interesat morale dhe materiale, që rrjedhin nga çdo\nkrijimtari shkencore, letrare dhe artistike, autor i të cilave është ai vetë.\nNeni 28.\nGjithkush ka të drejtë për një rend shoqëror dhe ndërkombëtar në të cilin mund të\nrealizohen plotësisht të drejtat dhe liritë e shpallura në këtë Deklaratë.\nNeni 29.\nGjithkush ka detyrime vetëm ndaj asaj bashkësie në të cilën është i mundur zhvillimi i\nlirë dhe i plotë i personalitetit të tij.\nNë ushtrimin e të drejtave dhe lirive të veta, gjithkush do t'u nënshtrohet vetëm atyre\nkufizimeve të cilat janë parashikuar me ligj, ekskluzivisht me qëllim që të sigurohet\nnjohja dhe respektimi i nevojshëm i të drejtave dhe lirive të të tjerëve e që të\nplotësohen kërkesat e drejta të moralit, rendit publik dhe mirëqenies së përgjithshme\nnë shoqërinë demokratike.\nKëto të drejta dhe liri nuk mund të zbatohen në asnjë rast kundër qëllimeve dhe\nparimeve të Kombeve të Bashkuara.\nNeni 30.\nAsgjë në këtë Deklaratë nuk mund të interpretohet si e drejtë e një shteti, grupi apo\npersoni për të kryer çfarëdo veprimtarie ose për të bërë një akt drejtuar kundër çdo të"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "dd7e2f49f82fd72b88444f5980e83e95",
            "Index": 5,
            "Label": "6",
            "Size": [
                595.0,
                842.0
            ],
            "Text": "drejte ose lirie të shpallur në këtë Deklaratë."
        }
    }
}

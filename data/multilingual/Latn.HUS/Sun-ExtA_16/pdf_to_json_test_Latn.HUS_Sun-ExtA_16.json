{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468493,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "XALK-ANTALAP TIN PUTAT AN CHABAL XOH-NI NI KO-YAL AN INIKTSIK\nAjuntal na Diciembre ti 10 nay tamup ti 1948\nJELATAK balkin taxk-a tín bajun, an tdo-lid aní an alwatalap an ti chabal in ko-yal\nanytsubaxtalap aní wa xalk-anal an ti inktal aní xoh-ni ni ko-yal jayechek-í ani\nkuentsal nap kuajat ti juni k-imad;\nJELATAK antáh úlnal bal na ba-wa exlap aní ba-wa dah-nal ti kuenta xoh-nín k-alan nik\ndah-jáme xeh-ní ban tomnal teen tsiyame nin chalap an inik, aní ulumejích bal jach ni\nmax d-ek-at xoh-nin chalpayal an anik, wa aytsiyap juníh chalap-lap k-al an iniktsix\nnay jek-amalich an jik-eplapap an ch-ontal talap, ki ko-oy i kanat-talap k-alih\nkawintal aní k-ali belomtal;\nJELATAK an ta ulnal bal nin alwa-xoh-ni nin ko-yal an iniksix kip k-anedhá xonti kin\nuluw juníh dhutsat uw balan inik ba-ka dh-ajan kin dh-ajá xoh-ni ban lee K-al nay ko-\nyal in chap aní i cha-akal jun.\nJELATAK anta ulnal jayechek-í nin chap ka dhá-jan yan exlomnawal k-al éhtal an bitsow.\nJELATAK anta ulnal balan bitsow na ch-ikik an oklap k-alan pak-dha bitsow i ulumal ti\njunih uw, balan tsubaxtalap xoh-nin ko-yal an inik, jayechek-í nin chálap an inik jelat\nan uxum, aní xonti ulumal bal neech kíh dhá-ya juníh kuensal dho-lap aní neech jaye t-\nekba an k-wahtalap léh tajax an xe-chintalap;\nJELATAK balan bitsow ni nap kwa-tsik bal ki dha-já aní kí léhkiy, kwujaljunax k-alan\nok-lap k-al éhtal an bitsow, kí k-ak-ná ti ba tin pubel an chabal, tin éhtal k-alan\ntsubaxtalap xoh-nín ko-yal an anik, i\nJELATAK max junay antip wah-chinenek balkí éhtow kí k-aniy ti ba yach ni max alwa balki\néhtow ki dha-já xoh-ni ni ulumal.\nXontip Junkum An Yanel Ulun\nNa úlun ti pubel an chabal k-al xoh-ni ni ko-yal an iniktsik kuensal i úluw an bitsow\nna ch-itsik ani na pak-dhá ko-yal ki dha-já ichap, bal kuensal an iniktsik jelat an\npak-dha atá xontip kwua jil an dho-litsik kíp neech táhbayat bal ki ehdha-kí dhá-ya k-\nalan oktsixtalap aní an ajumtalap ka wahchin k-aknaxtalap kí k-akna ti ba bal ka k-aléh\nti d-ek-el tee ti chabal, tamti exlajich aní dha-janich tin pubel an chabal aní alwa,\naní lujúts jelat antí ch-it-sik bitsow aní an pak-dhá bitsew nap ok-lap ip kwatsikich i\nchútal.\nArtículo 1°\nKuentsal nap wah-chínal tee ti chabal jayechek-i antip wah-chínal, bá tamá maxak a\npulik maxak in exlal, jununul aní ni chap aní jaxtam ko-yal kip le-naxín aní ki k-ana\nti ba.\nArtículo 2°\nJunih inik in ko-yal in chálap in ko-yal in kal dhutsal uluts bal ba ka awich kin té-\nlah tin ba jun max juníh nin xich-al max ejekni ó dhakní uxum oy inik in kawíntal on\nbelómtal xoh-kich anta ch-át-el k-ali política xoh-nin chalpayal ó jelat an ti kwajat,\nxonti wah-chinenek in ko-yal i tumin owa ch-ontal jayechek-i jelat anti kwajat.",
            "Image": "855ecc5a6162c2612514ca34b22e08b1"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Jayechk-i, ba neech ki uluw bal ba wa eynal max ka wa-chin k-iat jun i uw in dha-nel k-\nal juni tak-ix tee ti bitsow o pilakich anta tak-nál ó ták-yal tin ba.\nArtículo 3°\nEhtal juní inik oy uxum in ko-yal juni tsubaxtalap ka xe-chin te ti chabal, aní in ko-\nyal bal jajáh ka chú-tat nin beltal.\nArtículo 4°\nBá tamá ka awich ka ko-yatwik-ats ani balak juni inik a ko-nalk-i ti chot nal; na kin\nlee-na kin ko-oy jelatak max wik-ats bawa eynal xoh-kich an ti kin lee-na.\nArtículo 5°\nBá tamá ka awich ka yatsikat k-alí chauxtalap k-ali wik-axte k-ali yajal tín iniktal, ó\nna bawa eynal.\nArtículo 6°\nEhtal an inik aní an uwum in ko-yal i tsubaxtalap kin k-aniy tin ba xoh-kích antí\nkwájat exlantal nin iniktal ti juníh dhé-lid.\nArtículo 7°\nKuentsal jayechek-íni ey o ni jalbil ti juní dho-lid aní i ko-yal jayé ka chú-tat aní\nka dhá-jan ti kuenta k-alan tá-kix, aní kuentsal antí ko-yal kip chú-tat kip k-anyat\nbal ba kip léhyahtsikat o kin léh ulumk-i axe, i dhutslap o kín ani kin lee-na, tayil\nkin jalk-uy nin káwintal.\nArtículo 8°\nJuní inik o uxum in walal bal ka pi-dhán ti melu tam kwajat ti dho-lid na max in cho-\nop, balka tax-ka tam ka lee-ná uwandhá o ka taxk-antsin nan walalaní kwajat dhú-tsat\naní wa exlap antí código natí kwajat an tsubaxtalap.\nArtículo 9°\nBa tamá ka awich ka télaba yak wan dho-lid ó ka wík-an ó ka adhindhá.\nArtículo 10\nJuní inik oy uxum in walal ó ka chú-tat jayechek-i aní ko-yal ka och-owyal k-al tamá,\nakich aní xoh-kich aní kalih tsubaxtalap ti juní dhó-lid tin kuetemtal ó tin yanel, bal\nkin leeh-kiyni nain walal aní in ko-yal kin dhá-ja ti kuenta kin chalpay alwa, tam ka\nlee-náh ka útsbiyat tin leeh tal aní élbad.\nArtículo 11\nJuní inik oy uxum útsbid k-alín walap in ko-yal bal kin jek-a tin ba, kin uluw bal ba,\nwalbid, lejatakix a xalk-anal max walbid o bá, k-alná dhú-tsatantí Constitución tan ti\nkín élah, jun bal kin jek-a tin bá.\nBa tamá ká awich ka wálbiyat k-al xoh-ni ni wachin ó bal in chuu, tan-dhó ti k-aléh max\nba-já in táka, jelát anti ulal antí dhutsat uw ni ten ti bitsow ó pilakich i chabal, ba\nka awich max ka walbiyát k-al nay exlal an walaptalap.",
            "Image": "bc0938c6f3933e8b6e5cfaa5f49de762"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artículo 12\nBa tamá ka awich ka télaba dha-tsín tandhó an tin iniktal ó kal nin chikamiltsik, anti\nk-ímah aní balak bal ka utsan tandhó, tamá a kích in ko-yal ka taxk-a k-al an dhó-lid\ntam ka lee-náh ka dhatsin tandhó.\nArtículo 13\nTamaakich in ko-yal bal ka xe-chín xoh-kich k-alin kanamtál, a ni kin aliy xontakáh\nkwajay xoh-kich an bitsow.\nTamaakich in ko-yal bal-ka k-aléh tee, o pilhih chabal ó kin lee-náh, ka witsiy tin\nchabalil.\nArtículo 14\nTam káh lee-náh ka yak-wan jún in ko-yal bal kin aliy xentakáh pítk-an ka kuajay alwa\nxoh-kich an bitsow.\nAxe i tsubaxtalap dhutsame ba ka awich ka kontsinstin bal ka yak-wan k-alan dhó-lid k-\nalin walap ó tam bá waach i tsubaxtalapk-alan junux bitsow.\nArtículo 15\nTámaakich in ko-yal bal ka kwajay xoh-kich an chabal aní kin lee-kiy nin uwil.\nBa tamá ka awich ka utsán bal baka awich ká kwajay ti pil i chabal bal pútat i k-ih.\nArtículo 16\nAn iniktsik ani an uxumtsik tam ka ulich an ki balkip tomkin jay baye i ko-yal i\ntsubaxtalap ani k-alin chálap xokich nin xich-al xokich nin bitsow ó xoh-ni in belal,\nkin éhtow ka tomkin ani kin ko-oy junin k-wahtal, ko-yal ki ko-oy chab-lam i\ntsubaxtalap k-alan tomkintalap ani max ki lee-náhkip tómkin.\nEhtal nay ko-yali chálap ani i kulbetal ki ehtow kin tomkín.\nJúni k-imad jach an juniklap alwa aní tanáh tujel juníh bitsow aní ko-yal i tsubaxtalap\nbal ka k-anedhá k-al xontah tak-nal nin bitsow.\nArtículo 17\nTamaakich inik oy uxum in ko-yali tsubaxtalap k-al nin k-al ta-kix nin ko-yal tin\nkwetemtal on yaneik-al.\nBa tamà ka awich ka télaba tay antsin xoh-nin ko-yal.\nArtículo 18\nTamaakich inik oy uxum in ko-yali tsubaxtalap bal ka xe-chín ani kin ko-oy in chálap\nanin belómtal, axe i tsubaxtalap ka awich jaye kin jalkuy an belmach ó nin chálap, ka\nawich kin aluw xoh-nin belal xoh-nin chalpayal tin kwetamtal ó ti juníh yanel, xontah\nbihtsinal xoh-nin exobnal, aní xoh-nin dha-jal.\nArtículo 19\nTamaakich in ko-yali tsubaxtalap kin uluw xoh-nin chalpayal, ani bá ka awich ka takán",
            "Image": "9b508bdeb0ef528db1795a6a24588002"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "k-al xoh-nin úlal, ka awich kin konowiy aní kin bach-uw i kaw dhutsat ó oltsidki; aní\nki ólnah xoh-nín ach-a xohkich anti kin lee-náh dhutsat ó k-al padtal kaw.\nArtículo 20\nTamaakich in ko-yali tsubaxtalap ka k-aleh xontip júnkunal yanel xontíh ba waach i jek-\naxtalap.\nBa ka awich ka dhá-jan tamá ka ochich xontih ban lee.\nArtículo 21\nTamaakich in ko-yali tsubaxtalap ka k-aleh kin dhá-já xoh-nin dha-jal juníh ta-kix ka\nutsán o ka tak-wyat.\nTamaakich in ko-yal i tsubaxtalap ka ochich, jelat ni k-iat bal kin kwah-na, an ti ta-\nkix an ti bitsow o xontip kwajil an pak-dha ta-kix.\nNin chálap an bitsow jach nin ákan an dho-lid aniy awiltalap, axe i chálap wa xalk-anal\ntam ka k-wahbáh juní dho-lid nina, wa neech dhá-nal jelat tam bít-yat ti dho-lid k-alan\nvoto ani ki dhá-ja bal ka k-akná an voto.\nArtículo 22\nTamaakich an inik oy uxum in kwajatsik junik i pubel an bitsow in ko-yal i tsubaxtalap\nk-al nin cháp an bitsow aníh junaxtalap aníh tolmixtalap tin pubel an chabal, xoh-nin\nko-yal an tumin ti jun bitsow in k-alnal jaye an tsubaxtalap, an junaxtalap aníh xoh-ní\nexlal alwa-jaye aní na neech in exlal tin iniktal.\nArtículo 23\nTamaakich in ko-yal i tsubaxtalap k-ali dhó-tlap aní kin aliy in dho-labil max alwa,\nmax jalbid aní ka k-anedhá, aníh ba ka jilan bak-ali dho-tlap.\nTamaakich in ko-yali tsubaxtalap bal kin bach-uw in jalbil jayechek-i jelat na jálbinal\nalwa.\nTámaa na dhó nal in ko-yal juníh tsubaxtalap ka pí-dhan tin jalbil k-idhat ani max ka\nawich, ka pí-dhan jaye wee max, kin ko-oy leeh-kid nin dhé-labil, jelat nin k-imadhil\nka kwajay alwa, aníh ka chú-tat tam jajáh, in ko-yali yejentsixtalap.\nTamaakich in ko-yali tsubaxtalap kin dhá-ja junih sindicato xonta ka chú-tat aníh ka\ntolmintsin k-al nin dhó-labil.\nArtículo 24\nTamaa na dhó-nal in ko-yal ka koyoch tam jelat, aníh tamaa dhó-na ba ka awich ka dhó-\njon ti max, ko-yal kin ko-oy junih koytalap aníh ka jalbin tam bawa dhó-nal.\nArtículo 25\nTamaakich na dhó-nal in ko-yal tsubaxtalap bal ka kwajay alwa tin k-imáh, k-alin in\ntomkil ka kwajay k-anat, aníh kin ko-oy in k-apwal, in kwa-tsimal, in k-imah, ani ka\nilaliat, ka chú-tat k-al nap ilalix, in ko-yal jaye ka kwajay alwa k-al nin dho labil\ntam ka tálpinal, tam ka yaulme , ó kin k-ipdha juníh pejech in iniktal, tam ka chémech\nnin tomkil, tam ka pubexich, ó tam ka k-íbeh nin dhó-labil k-al juníh k-ibeltalap na\nban dhi-lóm.",
            "Image": "bc937d1395fb1211334f9dff40e6d4d0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Am chikam na ka wachin ko-yal jaye ka chú-tat. Kuentsal na ka wachin k-alin pailom aníh\nk-al in mim, ó nabá in ko-yal in pailom ko-yal jaye ka chú-tat aníh ka wachín taman kip\nchú-xín.\nArtículo 26\nTamaakich i inik oy uxum in ko-yali tsubaxtalap kin wid-ta ti ajum, an aymach ba jalbid\nan aymach ma de-kat jalbinchja, an ko-yal ja ka exoblach in lee ó ban lee, an ok-\ntsixtalap bali dhó-lap ko-yal ka k-aleh lujuts, aníh kin ehtow ka ochich xonti max d-\nékat an aymach, jayechek-i bal kwentsal an dhó-lap jelat anti kin ehtow.\nAn aymach in ko-yal bal ka dhá-jan yan i dhó-lap bal jun, bal kin ko-oy jun in chap\naníh ka k-aknáaníh ka tolmintsin aníh ka och-owyat, k-al nin exlomnawal k-al xowaakich,\naníh k-al éhtal an yanel xokích nin kawintal en belómtal, ka awich kin dhá-ja in dhó-\nlap bal tin pubel an chabal bal ka belat-ná an alwatalap.\nAn pailomlap i ko-yali tsubaxtalap bal ki takuy an aymach xenkíh lee-na ban ni\nchikamil.\nArtículo 27\nTamaakich i inik oy uxum in ko-yal kin takuy xontin lee-ná kin dhá-já o kin exla xonti\nkwajal an ti bitsow, aníh ki exobna, xonkín jhá-na, kin dhá-ja xontin exlal bal ka k-\nale alwa.\nTamaakich in ko-yal an tsubaxtalap bal kin ko-oy aníh kin taxk-áh xoh-nin ko-yali tumin\noy chabal on chabal on k-ima o xoh-nin ko-yal max, jaján k-al xoh-nin wachindhal xoh-\nnin exlal in dhá-jal on ahtal anin chalpayal.\nArtículo 28\nTamaakich an inik oy uxum in ko-yal bal ka kwajay jelat tin lee an yanel na tee ti\nbitsow o pil i chabal anin ko-yal i tsubaxtalap xonti ulumeh ti junih dhutslap xonti\nulu lujuts.\nArtículo 29\nTamaakich an anik oy uxum in ko-yal junih dhó-lap kin dhá-ja aníh kin k-akna nin bitsow\ni tajáh an tin ko-yal éhtal kin dhá-ja xoh-nin exlal nin iniktal.\nXoh-nin dhá-jal k-al xoh-nin exlai tan tin ko-yal kin k-a, kwajay k-anat aníh alobel k-\nal kuentsal exat ka kwajay lee-badk-i xoh-nin ulal an ta-kixtalap exat bal kin ko-oy\naníh ka exlá, aníh ka k-akná aníh kin ko-oy i tsubaxtalap aníh kip kwajay libre k-al na\nk-iat. Aníh kin ko-oy alwa in chálap bal kin konoy juníh kawimtalap bal kuentsal aníh\nkwajay alwa kuentsal ti juníh yanel lujuts.\nAxe i tsubaxtalap aníh alwatalap baka áwich dhá-jan max ban cho-op xonti tujenek an\njunax bitsow.\nArtículo 30\nBa ka awich tamaa kin jalk-uy jelat ti dhútsat ó jun anti kin chalpay, jelat antin úlal\naxeh dhútsalap antip bitsow o jun bolleh y yanel ó tin kwetemtal bal kin tujuw kin dhá-\nja, ó kin lee-ná, kin teh-na, kin télabah, jalk-uy xoh-ní kwajat dhútsat aníh ulúts k-\nal axe i uw.",
            "Image": "523e4b0b3553f2646535a68051505e11"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468480,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "XALK-ANTALAP TIN PUTAT AN CHABAL XOH-NI NI KO-YAL AN INIKTSIK\nAjuntal na Diciembre ti 10 nay tamup ti 1948\nJELATAK balkin taxk-a t\u00edn bajun, an tdo-lid an\u00ed an alwatalap an ti chabal in ko-yal anytsubaxtalap an\u00ed wa xalk-\nanal an ti inktal an\u00ed xoh-ni ni ko-yal jayechek-\u00ed ani kuentsal nap kuajat ti juni k-imad;\nJELATAK ant\u00e1h \u00falnal bal na ba-wa exlap an\u00ed ba-wa dah-nal ti kuenta xoh-n\u00edn k-alan nik dah-j\u00e1me xeh-n\u00ed ban tomnal\nteen tsiyame nin chalap an inik, an\u00ed ulumej\u00edch bal jach ni max d-ek-at xoh-nin chalpayal an anik, wa aytsiyap\njun\u00edh chalap-lap k-al an iniktsix nay jek-amalich an jik-eplapap an ch-ontal talap, ki ko-oy i kanat-talap k-alih\nkawintal an\u00ed k-ali belomtal;\nJELATAK an ta ulnal bal nin alwa-xoh-ni nin ko-yal an iniksix kip k-anedh\u00e1 xonti kin uluw jun\u00edh dhutsat uw balan\ninik ba-ka dh-ajan kin dh-aj\u00e1 xoh-ni ban lee K-al nay ko-yal in chap an\u00ed i cha-akal jun.\nJELATAK anta ulnal jayechek-\u00ed nin chap ka dh\u00e1-jan yan exlomnawal k-al \u00e9htal an bitsow.\nJELATAK anta ulnal balan bitsow na ch-ikik an oklap k-alan pak-dha bitsow i ulumal ti junih uw, balan tsubaxtalap\nxoh-nin ko-yal an inik, jayechek-\u00ed nin ch\u00e1lap an inik jelat an uxum, an\u00ed xonti ulumal bal neech k\u00edh dh\u00e1-ya jun\u00edh\nkuensal dho-lap an\u00ed neech jaye t-ekba an k-wahtalap l\u00e9h tajax an xe-chintalap;\nJELATAK balan bitsow ni nap kwa-tsik bal ki dha-j\u00e1 an\u00ed k\u00ed l\u00e9hkiy, kwujaljunax k-alan ok-lap k-al \u00e9htal an bitsow,\nk\u00ed k-ak-n\u00e1 ti ba tin pubel an chabal, tin \u00e9htal k-alan tsubaxtalap xoh-n\u00edn ko-yal an anik, i\nJELATAK max junay antip wah-chinenek balk\u00ed \u00e9htow k\u00ed k-aniy ti ba yach ni max alwa balki \u00e9htow ki dha-j\u00e1 xoh-ni ni\nulumal.\nXontip Junkum An Yanel Ulun\nNa \u00falun ti pubel an chabal k-al xoh-ni\nko-yal ki dha-j\u00e1 ichap, bal kuensal an\nt\u00e1hbayat bal ki ehdha-k\u00ed dh\u00e1-ya k-alan\nk-al\u00e9h ti d-ek-el tee ti chabal, tamti\nch-it-sik bitsow an\u00ed an pak-dh\u00e1 bitsew\nni ko-yal an iniktsik kuensal i \u00faluw an bitsow na ch-itsik ani na pak-dh\u00e1\niniktsik jelat an pak-dha at\u00e1 xontip kwua jil an dho-litsik k\u00edp neech\noktsixtalap an\u00ed an ajumtalap ka wahchin k-aknaxtalap k\u00ed k-akna ti ba bal ka\nexlajich an\u00ed dha-janich tin pubel an chabal an\u00ed alwa, an\u00ed luj\u00fats jelat ant\u00ed\nnap ok-lap ip kwatsikich i ch\u00fatal.\nArt\u00edculo 1\u00b0\nKuentsal nap wah-ch\u00ednal tee ti chabal jayechek-i antip wah-ch\u00ednal, b\u00e1 tam\u00e1 maxak a pulik maxak in exlal, jununul\nan\u00ed ni chap an\u00ed jaxtam ko-yal kip le-nax\u00edn an\u00ed ki k-ana ti ba.\nArt\u00edculo 2\u00b0\nJunih inik in ko-yal in ch\u00e1lap in ko-yal in kal dhutsal uluts bal ba ka awich kin t\u00e9-lah tin ba jun max jun\u00edh nin\nxich-al max ejekni \u00f3 dhakn\u00ed uxum oy inik in kaw\u00edntal on bel\u00f3mtal xoh-kich anta ch-\u00e1t-el k-ali pol\u00edtica xoh-nin\nchalpayal \u00f3 jelat an ti kwajat, xonti wah-chinenek in ko-yal i tumin owa ch-ontal jayechek-i jelat anti kwajat.\nJayechk-i, ba neech ki uluw bal ba wa eynal max ka wa-chin k-iat jun i uw in dha-nel k-al juni tak-ix tee ti\nbitsow o pilakich anta tak-n\u00e1l \u00f3 t\u00e1k-yal tin ba.\nArt\u00edculo 3\u00b0\nEhtal jun\u00ed inik oy uxum in ko-yal juni tsubaxtalap ka xe-chin te ti chabal, an\u00ed in ko-yal bal jaj\u00e1h ka ch\u00fa-tat nin\nbeltal.\nArt\u00edculo 4\u00b0\nB\u00e1 tam\u00e1 ka awich ka ko-yatwik-ats ani balak juni inik a ko-nalk-i ti chot nal; na kin lee-na kin ko-oy jelatak max\nwik-ats bawa eynal xoh-kich an ti kin lee-na.\nArt\u00edculo 5\u00b0\nB\u00e1 tam\u00e1 ka awich ka yatsikat k-al\u00ed chauxtalap k-ali wik-axte k-ali yajal t\u00edn iniktal, \u00f3 na bawa eynal.\nArt\u00edculo 6\u00b0\nEhtal an inik an\u00ed an uwum in ko-yal i tsubaxtalap kin k-aniy tin ba xoh-k\u00edch ant\u00ed kw\u00e1jat exlantal nin iniktal ti\njun\u00edh dh\u00e9-lid.\nArt\u00edculo 7\u00b0\nKuentsal jayechek-\u00edni ey o ni jalbil ti jun\u00ed dho-lid an\u00ed i ko-yal jay\u00e9 ka ch\u00fa-tat an\u00ed ka dh\u00e1-jan ti kuenta k-alan\nt\u00e1-kix, an\u00ed kuentsal ant\u00ed ko-yal kip ch\u00fa-tat kip k-anyat bal ba kip l\u00e9hyahtsikat o kin l\u00e9h ulumk-i axe, i dhutslap\no k\u00edn ani kin lee-na, tayil kin jalk-uy nin k\u00e1wintal.\nArt\u00edculo 8\u00b0\nJun\u00ed inik o uxum in walal bal ka pi-dh\u00e1n ti melu tam kwajat ti dho-lid na max in cho-op, balka tax-ka tam ka lee-\nn\u00e1 uwandh\u00e1 o ka taxk-antsin nan walalan\u00ed kwajat dh\u00fa-tsat an\u00ed wa exlap ant\u00ed c\u00f3digo nat\u00ed kwajat an tsubaxtalap.\nArt\u00edculo 9\u00b0",
            "Image": "ebf18a6fa743d065d967baf14107b940"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Ba tam\u00e1 ka awich ka t\u00e9laba yak wan dho-lid \u00f3 ka w\u00edk-an \u00f3 ka adhindh\u00e1.\nArt\u00edculo 10\nJun\u00ed inik oy uxum in walal \u00f3 ka ch\u00fa-tat jayechek-i an\u00ed ko-yal ka och-owyal k-al tam\u00e1, akich an\u00ed xoh-kich an\u00ed kalih\ntsubaxtalap ti jun\u00ed dh\u00f3-lid tin kuetemtal \u00f3 tin yanel, bal kin leeh-kiyni nain walal an\u00ed in ko-yal kin dh\u00e1-ja ti\nkuenta kin chalpay alwa, tam ka lee-n\u00e1h ka \u00fatsbiyat tin leeh tal an\u00ed \u00e9lbad.\nArt\u00edculo 11\nJun\u00ed inik oy uxum \u00fatsbid k-al\u00edn walap in ko-yal bal kin jek-a tin ba, kin uluw bal ba, walbid, lejatakix a xalk-\nanal max walbid o b\u00e1, k-aln\u00e1 dh\u00fa-tsatant\u00ed Constituci\u00f3n tan ti k\u00edn \u00e9lah, jun bal kin jek-a tin b\u00e1.\nBa tam\u00e1 k\u00e1 awich ka w\u00e1lbiyat k-al xoh-ni ni wachin \u00f3 bal in chuu, tan-dh\u00f3 ti k-al\u00e9h max ba-j\u00e1 in t\u00e1ka, jel\u00e1t anti\nulal ant\u00ed dhutsat uw ni ten ti bitsow \u00f3 pilakich i chabal, ba ka awich max ka walbiy\u00e1t k-al nay exlal an\nwalaptalap.\nArt\u00edculo 12\nBa tam\u00e1 ka awich ka t\u00e9laba dha-ts\u00edn tandh\u00f3 an tin iniktal \u00f3 kal nin chikamiltsik, anti k-\u00edmah an\u00ed balak bal ka\nutsan tandh\u00f3, tam\u00e1 a k\u00edch in ko-yal ka taxk-a k-al an dh\u00f3-lid tam ka lee-n\u00e1h ka dhatsin tandh\u00f3.\nArt\u00edculo 13\nTamaakich in ko-yal bal ka xe-ch\u00edn xoh-kich k-alin kanamt\u00e1l, a ni kin aliy xontak\u00e1h kwajay xoh-kich an bitsow.\nTamaakich in ko-yal bal-ka k-al\u00e9h tee, o pilhih chabal \u00f3 kin lee-n\u00e1h, ka witsiy tin chabalil.\nArt\u00edculo 14\nTam k\u00e1h lee-n\u00e1h ka yak-wan j\u00fan in ko-yal bal kin aliy xentak\u00e1h p\u00edtk-an ka kuajay alwa xoh-kich an bitsow.\nAxe i tsubaxtalap dhutsame ba ka awich ka kontsinstin bal ka yak-wan k-alan dh\u00f3-lid k-alin walap \u00f3 tam b\u00e1 waach i\ntsubaxtalapk-alan junux bitsow.\nArt\u00edculo 15\nT\u00e1maakich in ko-yal bal ka kwajay xoh-kich an chabal an\u00ed kin lee-kiy nin uwil.\nBa tam\u00e1 ka awich ka uts\u00e1n bal baka awich k\u00e1 kwajay ti pil i chabal bal p\u00fatat i k-ih.\nArt\u00edculo 16\nAn iniktsik ani an uxumtsik tam ka ulich an ki balkip tomkin jay baye i ko-yal i tsubaxtalap ani k-alin ch\u00e1lap\nxokich nin xich-al xokich nin bitsow \u00f3 xoh-ni in belal, kin \u00e9htow ka tomkin ani kin ko-oy junin k-wahtal, ko-yal\nki ko-oy chab-lam i tsubaxtalap k-alan tomkintalap ani max ki lee-n\u00e1hkip t\u00f3mkin.\nEhtal nay ko-yali ch\u00e1lap ani i kulbetal ki ehtow kin tomk\u00edn.\nJ\u00fani k-imad jach an juniklap alwa an\u00ed tan\u00e1h tujel jun\u00edh bitsow an\u00ed ko-yal i tsubaxtalap bal ka k-anedh\u00e1 k-al\nxontah tak-nal nin bitsow.\nArt\u00edculo 17\nTamaakich inik oy uxum in ko-yali tsubaxtalap k-al nin k-al ta-kix nin ko-yal tin kwetemtal on yaneik-al.\nBa tam\u00e0 ka awich ka t\u00e9laba tay antsin xoh-nin ko-yal.\nArt\u00edculo 18\nTamaakich inik oy uxum in ko-yali tsubaxtalap bal ka xe-ch\u00edn ani kin ko-oy in ch\u00e1lap anin bel\u00f3mtal, axe i\ntsubaxtalap ka awich jaye kin jalkuy an belmach \u00f3 nin ch\u00e1lap, ka awich kin aluw xoh-nin belal xoh-nin chalpayal\ntin kwetamtal \u00f3 ti jun\u00edh yanel, xontah bihtsinal xoh-nin exobnal, an\u00ed xoh-nin dha-jal.\nArt\u00edculo 19\nTamaakich in ko-yali tsubaxtalap kin uluw xoh-nin chalpayal, ani b\u00e1 ka awich ka tak\u00e1n k-al xoh-nin \u00falal, ka awich\nkin konowiy an\u00ed kin bach-uw i kaw dhutsat \u00f3 oltsidki; an\u00ed ki \u00f3lnah xoh-n\u00edn ach-a xohkich anti kin lee-n\u00e1h dhutsat\n\u00f3 k-al padtal kaw.\nArt\u00edculo 20\nTamaakich in ko-yali tsubaxtalap ka k-aleh xontip j\u00fankunal yanel xont\u00edh ba waach i jek-axtalap.\nBa ka awich ka dh\u00e1-jan tam\u00e1 ka ochich xontih ban lee.\nArt\u00edculo 21\nTamaakich in ko-yali tsubaxtalap ka k-aleh kin dh\u00e1-j\u00e1 xoh-nin dha-jal jun\u00edh ta-kix ka uts\u00e1n o ka tak-wyat.\nTamaakich in ko-yal i tsubaxtalap ka ochich, jelat ni k-iat bal kin kwah-na, an ti ta-kix an ti bitsow o xontip\nkwajil an pak-dha ta-kix.",
            "Image": "85c2eac4b768cebfc8382140cd252c8b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Nin ch\u00e1lap an bitsow jach nin \u00e1kan an dho-lid aniy awiltalap, axe i ch\u00e1lap wa xalk-anal tam ka k-wahb\u00e1h jun\u00ed dho-\nlid nina, wa neech dh\u00e1-nal jelat tam b\u00edt-yat ti dho-lid k-alan voto ani ki dh\u00e1-ja bal ka k-akn\u00e1 an voto.\nArt\u00edculo 22\nTamaakich an inik oy uxum in kwajatsik junik i pubel an bitsow in ko-yal i tsubaxtalap k-al nin ch\u00e1p an bitsow\nan\u00edh junaxtalap an\u00edh tolmixtalap tin pubel an chabal, xoh-nin ko-yal an tumin ti jun bitsow in k-alnal jaye an\ntsubaxtalap, an junaxtalap an\u00edh xoh-n\u00ed exlal alwa-jaye an\u00ed na neech in exlal tin iniktal.\nArt\u00edculo 23\nTamaakich in ko-yal i tsubaxtalap k-ali dh\u00f3-tlap an\u00ed kin aliy in dho-labil max alwa, max jalbid an\u00ed ka k-anedh\u00e1,\nan\u00edh ba ka jilan bak-ali dho-tlap.\nTamaakich in ko-yali tsubaxtalap bal kin bach-uw in jalbil jayechek-i jelat na j\u00e1lbinal alwa.\nT\u00e1maa na dh\u00f3 nal in ko-yal jun\u00edh tsubaxtalap ka p\u00ed-dhan tin jalbil k-idhat ani max ka awich, ka p\u00ed-dhan jaye wee\nmax, kin ko-oy leeh-kid nin dh\u00e9-labil, jelat nin k-imadhil ka kwajay alwa, an\u00edh ka ch\u00fa-tat tam jaj\u00e1h, in ko-yali\nyejentsixtalap.\nTamaakich in ko-yali tsubaxtalap kin dh\u00e1-ja junih sindicato xonta ka ch\u00fa-tat an\u00edh ka tolmintsin k-al nin dh\u00f3-\nlabil.\nArt\u00edculo 24\nTamaa na dh\u00f3-nal in ko-yal ka koyoch tam jelat, an\u00edh tamaa dh\u00f3-na ba ka awich ka dh\u00f3-jon ti max, ko-yal kin ko-oy\njunih koytalap an\u00edh ka jalbin tam bawa dh\u00f3-nal.\nArt\u00edculo 25\nTamaakich na dh\u00f3-nal in ko-yal tsubaxtalap bal ka kwajay alwa tin k-im\u00e1h, k-alin in tomkil ka kwajay k-anat, an\u00edh\nkin ko-oy in k-apwal, in kwa-tsimal, in k-imah, ani ka ilaliat, ka ch\u00fa-tat k-al nap ilalix, in ko-yal jaye ka\nkwajay alwa k-al nin dho labil tam ka t\u00e1lpinal, tam ka yaulme , \u00f3 kin k-ipdha jun\u00edh pejech in iniktal, tam ka\nch\u00e9mech nin tomkil, tam ka pubexich, \u00f3 tam ka k-\u00edbeh nin dh\u00f3-labil k-al jun\u00edh k-ibeltalap na ban dhi-l\u00f3m.\nAm chikam na ka wachin ko-yal jaye ka ch\u00fa-tat. Kuentsal na ka wachin k-alin pailom an\u00edh k-al in mim, \u00f3 nab\u00e1 in ko-\nyal in pailom ko-yal jaye ka ch\u00fa-tat an\u00edh ka wach\u00edn taman kip ch\u00fa-x\u00edn.\nArt\u00edculo 26\nTamaakich i inik oy uxum in ko-yali tsubaxtalap kin wid-ta ti ajum, an aymach ba jalbid an aymach ma de-kat\njalbinchja, an ko-yal ja ka exoblach in lee \u00f3 ban lee, an ok-tsixtalap bali dh\u00f3-lap ko-yal ka k-aleh lujuts, an\u00edh\nkin ehtow ka ochich xonti max d-\u00e9kat an aymach, jayechek-i bal kwentsal an dh\u00f3-lap jelat anti kin ehtow.\nAn aymach in ko-yal bal ka dh\u00e1-jan yan i dh\u00f3-lap bal jun, bal kin ko-oy jun in chap an\u00edh ka k-akn\u00e1an\u00edh ka\ntolmintsin an\u00edh ka och-owyat, k-al nin exlomnawal k-al xowaakich, an\u00edh k-al \u00e9htal an yanel xok\u00edch nin kawintal en\nbel\u00f3mtal, ka awich kin dh\u00e1-ja in dh\u00f3-lap bal tin pubel an chabal bal ka belat-n\u00e1 an alwatalap.\nAn pailomlap i ko-yali tsubaxtalap bal ki takuy an aymach xenk\u00edh lee-na ban ni chikamil.\nArt\u00edculo 27\nTamaakich i inik oy uxum in ko-yal kin takuy xontin lee-n\u00e1 kin dh\u00e1-j\u00e1 o kin exla xonti kwajal an ti bitsow, an\u00edh\nki exobna, xonk\u00edn jh\u00e1-na, kin dh\u00e1-ja xontin exlal bal ka k-ale alwa.\nTamaakich in ko-yal an tsubaxtalap bal kin ko-oy an\u00edh kin taxk-\u00e1h xoh-nin ko-yali tumin oy chabal on chabal on k-\nima o xoh-nin ko-yal max, jaj\u00e1n k-al xoh-nin wachindhal xoh-nin exlal in dh\u00e1-jal on ahtal anin chalpayal.\nArt\u00edculo 28\nTamaakich an inik oy uxum in ko-yal bal ka kwajay jelat tin lee an yanel na tee ti bitsow o pil i chabal anin ko-\nyal i tsubaxtalap xonti ulumeh ti junih dhutslap xonti ulu lujuts.\nArt\u00edculo 29\nTamaakich an anik oy uxum in ko-yal junih dh\u00f3-lap kin dh\u00e1-ja an\u00edh kin k-akna nin bitsow i taj\u00e1h an tin ko-yal\n\u00e9htal kin dh\u00e1-ja xoh-nin exlal nin iniktal.\nXoh-nin dh\u00e1-jal k-al xoh-nin exlai tan tin ko-yal kin k-a, kwajay k-anat an\u00edh alobel k-al kuentsal exat ka kwajay\nlee-badk-i xoh-nin ulal an ta-kixtalap exat bal kin ko-oy an\u00edh ka exl\u00e1, an\u00edh ka k-akn\u00e1 an\u00edh kin ko-oy i\ntsubaxtalap an\u00edh kip kwajay libre k-al na k-iat. An\u00edh kin ko-oy alwa in ch\u00e1lap bal kin konoy jun\u00edh kawimtalap bal\nkuentsal an\u00edh kwajay alwa kuentsal ti jun\u00edh yanel lujuts.\nAxe i tsubaxtalap an\u00edh alwatalap baka \u00e1wich dh\u00e1-jan max ban cho-op xonti tujenek an junax bitsow.\nArt\u00edculo 30\nBa ka awich tamaa kin jalk-uy jelat ti dh\u00fatsat \u00f3 jun anti kin chalpay, jelat antin \u00falal axeh dh\u00fatsalap antip\nbitsow o jun bolleh y yanel \u00f3 tin kwetemtal bal kin tujuw kin dh\u00e1-ja, \u00f3 kin lee-n\u00e1, kin teh-na, kin t\u00e9labah, jalk-\nuy xoh-n\u00ed kwajat dh\u00fatsat an\u00edh ul\u00fats k-al axe i uw.",
            "Image": "044ffc1a6401ead7cac78e8e7687a0bd"
        }
    }
}

{
    "MetaData": {
        "Author": null,
        "Creation_Date": 1581470103,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "adbba77e3c50d27f8180520e0d230b38",
            "Index": 0,
            "Label": "1",
            "Size": [
                595.0,
                842.0
            ],
            "Text": "Munextia muchi ipal ne tehtechan tay tupal\nGiqihket wan inaget pal ne musempuzuhket pal ne tumak tahtalmet pal\ngitat su welit gichiwat ume se chikume A(iii) pal mahtati ipal mezi se\nchiknawi ume pual xiqey.\nAXTU PAL TIPEWAT\nWeli muina ga ne tamagixti ne tuktiani wan ne nehmachnemit tik ne tahtal\ngipia pal tezilnah ne tay gichiwtuk tay gatka tesu genga tay maya tupal\nmuchi ne pal tu iknuwan.\nWeli muina ga te gixmati wan ne tay gatka tesu datka tu patiw tal\ngichiwtiwit tesu tik tupal te geman inatiwit tay pal tehemet, wan\ninatiwit ga gichiwtiwit inatiwit ga ginetuyat gichiwat ne pewa muchi pal\nse techan gan ne tagamet teya mahmawit wan welit inat tay gichiwat tay\nyek.\nWeli muina ga pal ne tahtagamet nemi gah gipalewia gah gituktia pal gita\nga ne tagat muita ga te weli yawit gah tesu gichiwa yek.\nWeli muina ga ne tehtechan pal ne tuhtumak sen nemit techan inatiwit tik\nne amatageza inatiwit ga nemi tay ipal ne tagat gitaget geski tu patiw\nwan gan tigengat pal ne tagamet wan ne siwatket; wan inatiwit ga mu\nmagixtihtiwit pal gitat tay gichiwat pal gipiat wan welit nemit ihtig\nipal se mas patawak ipal ne tamagixti.\nWeli muina ga ne tagutun tupal inatiwit ga kia tik palewiat wan tay\nmupuzuwat ipal ne sen nemit techan magitagan gen se tahtuli pal muchi ne\ntal wan yahiga ne tamagixti ipal ne tagat.\nWan muweli muina ga san se pal ini tay tupal wan ne tamagixti yaha tay\nmas timunegit pal tikchiwat tay tinatiwit.\nNe musepuzuhket muchi ne tahtalmet\nIna tay munextia muchi ipal ne tehtechan tay tupal wan tumak tahtal ma\npuzihtiwit ginegit gichiwat ihtik tamachtiagan pal mumachhtiat pal\nwelit, nehmach nemigan pal ne tupal tamagixti tay tupal wan tamachiwa\ngen ipal ixkáliu tu techan wan tepal techan su tikchiwtiwit wan muchi ma\ngichiwagan wan yek tagutun ihtik ne tehtechan muchi gen ihtik ne tahtal\ntalihtiwit gaitan tay ipal.\nPewa ina se (1)\nMuchi ne tay gen tu weyga nestiwit tamagixti genga tik ekneliat wan ipal\nwan gichiwtiwit ipal ma munegigan ne se pal ne se.\nPewa ina ume (2)\nMuchi tehemet ti welit tinat iwan tamagixti ga inatiwit tik ini nextiwit\npal nuhme tehemet tilqiluya, siwat u tagat gen tageza, gan mu tanwageza,\ntay yaha gimati ga weli ina pal ne techan u pal muchi su gipia u te,\nnestuk u gan yaha ginegi."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "711c9b6460bebf5740edbaca7af82f66",
            "Index": 1,
            "Label": "2",
            "Size": [
                595.0,
                842.0
            ],
            "Text": "Te ya mu ixtemuwa tay mu chiwtuk pal ne galpuli u tepal tal ipal ne tu\ntal tay ne tupal uk se isel tal gen se tal gipia iteguyu tesu isel u\ngipia uk se iteguyu.\nPewa ina yey (3)\nMuchi tehemet tiwelit tinemit ne tamagixti wan ga yaha isel mutuktia.\nPewa ina nawi (4)\nTesu aga weli gichiwa tay te ginegi te weli tegiti gah i wan yaha tesu\nginegi wan tesu welit giahwat nan tesu welit techchiwat datka.\nPewa ina maqil (5)\nTesu aga weli mezilpia ma ixtuna u techsumat gen tesu yek.\nPewa ina chiqasen (6)\nMuchi tehemet tiwelit, gan tinemit mu ixtiya ne tuamaw.\nPewa ina chikume (7)\nIxpan ne tahtuli muchi tigenga wan gipia, genga ipatiwyu pal gipalewia\nne tahtuli, muchi gipalewia ne tahtuli gah ina ga tehemet tesu datka\ntupatiwyu wan gah ina genga ga tehemet tesu datka tupatiw.\nPewa ina chiqey (8)\nMuchi tehemet tikpiat u tiweli tik tahtanit gan welit techpalewiyat qak\nginegit techixtiliat tay tupal wan tay nemi tik ne amat u pal ne\ntahtuli.\nPewa ina chiknawi (9)\nTe agah welit gitenzaqat nan welit gi tuktiyat ga uk se techan.\nPewa ina mahtati (10)\nMuchi tehemet tiwelit ga muchi tigenga munextia ga gigagit ga se gal\npuli gan tatuktiyat u gan muweli pal gitat tay ipal tay ginegit ma\ngichiwat u pal gitat su yek u te yek tay gichiwa.\nPewa ina mahtati se (11)\nMuchi tehemet tikpiat gen tiwelit tinat ma inagan ga tesu yaha gichiwtuk\nsu te mumati su yaha gichiwtuk gen ina netahtuli wan muina tay\nmunechtiwit tay munegi pal yaha te welit gi tenzaqat.\nTe aga weli tigilwiat ga yaha gikchiwtuk su te gichiwtuk ga tesu datka\ngichiwtuk gen tupal tahtuli tal u tepal tal. Nan nusan weli gilwiya ma\ntachtawi ta yaha tesu gichiwtuk.\nPewa ina mahtati ume (12)\nTe aga weli ina datka ipampa su tesu gimatit tay yaha gichiwa, wan\niknuwan, itechan wan igal wan iamat tageza, nan tay yawi ma inat ipampa"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e3c8d75e667e0dee27665b42c402b121",
            "Index": 2,
            "Label": "3",
            "Size": [
                595.0,
                842.0
            ],
            "Text": "ipal ta yaha. Muchi tehemet tikpiat ixpan netahtuli techpalewiat tayawi\nga tehemet wan tay tehemet tesu tikchiwtiwit.\nPewa ina mahtati yey (13)\nMuchi tehemet tiwelit tinehnemi gan tehemet tiknegit.\nMuchi tehemet tiwelit tigisat pal uk se te pal techan wan tiwelit\ntimuqepat tik ne techan.\nPewa ina mahtati nawi (14)\nWan su gen se tehemet gitemuwat weli yawi tik uk se techan gitemuwa gan\nweli nemi.\nWan tesu welit gitahtanit ne tahtuli su yaha gimati ga gichiwtuk tay\ninat ipal u tay yawi ihpak tay ipal ne sen talmet.\nPewa ina gaxtuli (15)\nMuchi tehemet tiwelit tigixtiat tuamaw tageza pal gimatit ga cha ne\ntehemet titechan tagamet.\nTesu aga weli giixtilia pal yaha techan cha ne nan weli gipata gan yaha\nnestuk.\nPewa ina gaxtuli se (16)\nNe tagamet wan ne siwatget qak ahsi nexiwit ga welit munamiktiat welit\nmunamiktiat pal gi iskaliat ipihpilawan wan te muita gen itachixka\nmulatuh u mezali. Wan genga welit tay ipal sen nemit u muahkawat.\nMaya su yehemet ginegit munamiktiat welit munamiktiat su té tesu.\nNe iknew se tagutun pal ne tezilna pal ne techan cha nehket, wan gipia\nta ipal ixpan netechan wan pal ne talmet.\nPewa ina gaxtuli ume (17)\nMuchi tehemet tiwelit tikpiat maya tupal wan nusan tiksempiat.\nTesu aga weli techihtilia tay tupal.\nPewa ina gaxtuli yey (18)\nMuchi tehemet tiwelit tikchiwat tay tiyultageza, ta yaha weli gikchiwa\nwan gan ginegi mutanwageza; ini tay ipal gikchiwat ga tiwelit tikpatat\ntay tehemet tiknegit u gan tiknegit timutanwagezat; kiuni gen\nnetamagixti munextia gan tehemet tiknegit timutanwagezat maya se u\nmuchi, ixpan muchi u tusel; pal tikmachtiat, ne tay tikchiwat, ne gan\ntitageza wan gan muita.\nPewa ina gaxtuli nawi (19)\nMuchi tehemet weli tikpiat tamagixti pal ina tay yek u té; ini tay tupal\nyek pal te aga weli techilwiat ga tesu yek tay tikchiwat, wili tiawit\ntigitat wan welit techilwiat wan weli muina su yek u té, wan weli"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7ca56e4b6767a727331b8dd94553cf4d",
            "Index": 3,
            "Label": "4",
            "Size": [
                595.0,
                842.0
            ],
            "Text": "muilwia muchi, tesu maya ni gan su té gan muweli ina wan gen muweli ina.\nPewa ina se pual (20)\nMuchi tehemet tikpiat tamagixti pal timupuzuat wan gan mupuzuat pal tik\nchiwat tay yek.\nTesu aga weli mezilwia ma xinemi gan tesu tiknegi.\nPewa ina se pual se (21)\nMuchi tehemet tiwelit nemi tik ne gal puli pal ne tu techan, welit\ntinemit u tiktuktiat uk se ma nemi tupampa.\nMuchi tehemet tiwelit tigalagit gan muchi tigengat gichiwat tay ipal ne\npal ne tahtuli.\nTay ginegi ne techan ga ne tezilna pal tanawatiani ipal muchi tehemet;\nini tay tiinat pal muchi pal qak tiawit tay tiinat gahyawi gituktia ne\ntechan, ini tay muina tiawit tikchiwat qak ya muqepa tik inat ga ya\nmupata uk se ga gituhtia ne techan; pal muchi inat ga yaha weli naga pal\ntatuktia wan tay muina maya tehemet tikmatit pal ga tinatiwit wan uk se\nweli muchiwa ma ina ga nemi yek.\nPewa ina se pual ume (22)\nMuchi tehemet gen se pal ne gan puzuat weli gipia gal wan gan yawi\npahtia wan mumachtia, wan gipia gan su ginegi gichiwa pal ne techan wan\npal ne tepal techan tay gipia ne gan ahsi musempuzuat wan tay gipia ipal\nne techan, gunih weli tay yaha gipia, yaha gipia muchi tay munegi, wan\ntay gichiwa gatka, tay yaha munegi ipal wan tay weli gichiwa tay yaha\nmunegi.\nPewa ina se pual yey (23)\nMuchi tehemet tiwelit titegitit, pal ina tay ginegi gichiwa, tay genga\ngen uk seyuk tegitit ma mumati yek wan weli mutahtawelia ga tesu gimagat\ngan tegiti.\nMuchi tehemet tiwelit tiktahtamit ipatiw ne tegiw genga gen gitaxtawat\nne uk seyuk.\nMuchi tehemet welit tikpiat matechtahtawigan genga pal mumati yek, pal\ngimati gaipal wan pal iknew pal ixtuna pal muchi yehemet wan pal tami\ngichiwat ga uk seyuk gan welit gipalewiat.\nMuchi tehemet tiwelit tikpuzuwat wan weli timuchiwat se pal gan mupuzuat\npal mupalewia tay ipal.\nPewa ina se pual nawi (24)\nMuchi tehemet tiwelit timusewiat, wan paxaluwa qak tesu tegiti, wan qak\ntegiti ma tegiti axta qak inatiwit, wan qak paxaluwa magitaxtawigan gen\ntegitisgia.\nPewa ina se pual maqil (25)"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "52eaa388038104f030e417364b7b0739",
            "Index": 4,
            "Label": "5",
            "Size": [
                595.0,
                842.0
            ],
            "Text": "Muchi tehemet welit tikpiat ma tinemigan yek ma weli nemi yek yaha wan\niknew, ma gipia pal mupahtia wan pal nemi yek, wan tay giqa, qahqax,\ngal, gan ya mupahtia wan pal muchi tay yaha munegi; gipia nusan gan\ngitaxtawat su te gipia tegiw, guguya, te weli nehnemi, ga migi igumpa,\nga chulét, wan uk sekseyuk gagi puluhtuk tay yaha tesu ginetuya.\ninan wan qak gunet gipiat nusan ga gitahpiat wan ga gita manemi yek.\nMuchi neguhgunet, nestiwit ipal munamitihtiwit u tesu, gipiat nusan pal\nipal tay muchi gipiat.\nPewa ina se pual xiqasen (26)\nMuchi tehemet tiwelit timumachtiat. Wan timumaxtiat ma te techtahtani\nipatiw, pal timumachtiat tay timunegit. Pal timumachtiat timunegit ma\ntechilwigan gan tiawit timumachtiat. Tay timumachtiat pal tiwelit tiinat\nyek tay tiknegit tiina wan ini weli nemi pal muchi tesu pal maya se; pal\nmuchi ne gan mumachtiat gan welit genga pal muchi, su weli gichiwa tay\nyaha weli.\nNe tay timumachtiat nemi pal weya tay tigixmati wan pal tesu aga\ntechchiwa datka; pal weli gimati, pal yahkawat gichiwa tay yaha ginegi,\npal te timuqalantiat wan pal timunegit nuhme ne tal wan muchi ne gan\nmupuzuat tesu inat datka pal tyut u wan mutanwageza; wan yaha mugumuntia\npal tami qiga tay ginegi gichiwa pal ne nuhme ne talmet pal te aga\nmuchiwa datka.\nNe tehtegu weli gitat tay welit gimachtiat ne guhgunew.\nPewa ina se pual chikume (27)\nMuchi tehemet tiwelit tikchiwat tay gichiwa ne techan tagamet, pal welit\nmu yulqesuwat tay yehemet welit gichiwat, wan weli nemit ne ga gimati\nina tay gichiwa wan tay gimaga ipatiw tay yaha gichiwtuk.\nMuchi tehemet tiwelit tigitat su yek u te, tay tehemet tikchiwtiwit, tay\nyaha ipal pal yaha gichiwtuk tik ne tay tesu aga gimati, tawawasua wan\ntilqilua, mihtutia, gixpiza.\nPewa ina se pual chiqéy (28)\nMuchi tehemet tiwelit tiktahtamit ma gichiwagan tay inatiwit ga giawi\ngichiwat tay tupal tamagixti tay inextiwit tik tay inatiwit ma\ngichiwagan pal te naga maya tik amat.\nPewa ina se pual chiknawi (29)\nMuchi tehemet tiwelit tikchiwat tay ipal ne techan ga maya ipal yaha\nweli gichiwa tay yaha weli gamumaxtihtuk.\nTik ta yaha gichiwa pal te aga gilwia datka, muchi tehemet weli nemi tay\ngilwiat chupi ta ina ne tanawatiani, wan pal maya gita ga ta yaha ipal\nwan tamagixti ipal muchi wan mumati yek tay gilwiat ma gichiwa ipampa uk\nseyuk, tay yek tatuktiat, tay yek, ne tatuknianit pal muchi wan pal nemi\nyek muchi tik se gan tinemit gan tesu aga techilwiat datka.\nIni tay tupal wan tamagixti tesu weli qak tesu tiknegit qak te tiknegit"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "255d498c5f777f29c6d9fb8ca4c131e2",
            "Index": 5,
            "Label": "6",
            "Size": [
                595.0,
                842.0
            ],
            "Text": "tay su tiawit tinat tay tesu yek pal ne sen talmet.\nPewa ina se pual mahtati (30)\nTesu datka tay ginechtiwit welit inat tesu welit gimatit gen gimaga ta\nipal pal se gan musempuzuat u pal ne techan, pal pewat gichiwat u\ngichiwat tay pal gitahtani tay tesu ginegi gikchiwat pal ne tay inatiwit\ntigini tay ginechtiwit."
        }
    }
}

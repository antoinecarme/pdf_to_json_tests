{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470194,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Munextia muchi ipal ne tehtechan tay tupal\nGiqihket wan inaget pal ne musempuzuhket pal ne tumak tahtalmet pal gitat su welit\ngichiwat ume se chikume A(iii) pal mahtati ipal mezi se chiknawi ume pual xiqey.\nAXTU PAL TIPEWAT\nWeli muina ga ne tamagixti ne tuktiani wan ne nehmachnemit tik ne tahtal gipia pal\ntezilnah ne tay gichiwtuk tay gatka tesu genga tay maya tupal muchi ne pal tu iknuwan.\nWeli muina ga te gixmati wan ne tay gatka tesu datka tu patiw tal gichiwtiwit tesu tik\ntupal te geman inatiwit tay pal tehemet, wan inatiwit ga gichiwtiwit inatiwit ga\nginetuyat gichiwat ne pewa muchi pal se techan gan ne tagamet teya mahmawit wan welit\ninat tay gichiwat tay yek.\nWeli muina ga pal ne tahtagamet nemi gah gipalewia gah gituktia pal gita ga ne tagat\nmuita ga te weli yawit gah tesu gichiwa yek.\nWeli muina ga ne tehtechan pal ne tuhtumak sen nemit techan inatiwit tik ne amatageza\ninatiwit ga nemi tay ipal ne tagat gitaget geski tu patiw wan gan tigengat pal ne\ntagamet wan ne siwatket; wan inatiwit ga mu magixtihtiwit pal gitat tay gichiwat pal\ngipiat wan welit nemit ihtig ipal se mas patawak ipal ne tamagixti.\nWeli muina ga ne tagutun tupal inatiwit ga kia tik palewiat wan tay mupuzuwat ipal ne\nsen nemit techan magitagan gen se tahtuli pal muchi ne tal wan yahiga ne tamagixti ipal\nne tagat.\nWan muweli muina ga san se pal ini tay tupal wan ne tamagixti yaha tay mas timunegit\npal tikchiwat tay tinatiwit.\nNe musepuzuhket muchi ne tahtalmet\nIna tay munextia muchi ipal ne tehtechan tay tupal wan tumak tahtal ma puzihtiwit\nginegit gichiwat ihtik tamachtiagan pal mumachhtiat pal welit, nehmach nemigan pal ne\ntupal tamagixti tay tupal wan tamachiwa gen ipal ixkáliu tu techan wan tepal techan su\ntikchiwtiwit wan muchi ma gichiwagan wan yek tagutun ihtik ne tehtechan muchi gen ihtik\nne tahtal talihtiwit gaitan tay ipal.\nPewa ina se (1)\nMuchi ne tay gen tu weyga nestiwit tamagixti genga tik ekneliat wan ipal wan\ngichiwtiwit ipal ma munegigan ne se pal ne se.\nPewa ina ume (2)\nMuchi tehemet ti welit tinat iwan tamagixti ga inatiwit tik ini nextiwit pal nuhme\ntehemet tilqiluya, siwat u tagat gen tageza, gan mu tanwageza, tay yaha gimati ga weli\nina pal ne techan u pal muchi su gipia u te, nestuk u gan yaha ginegi.\nTe ya mu ixtemuwa tay mu chiwtuk pal ne galpuli u tepal tal ipal ne tu tal tay ne tupal\nuk se isel tal gen se tal gipia iteguyu tesu isel u gipia uk se iteguyu.\nPewa ina yey (3)\nMuchi tehemet tiwelit tinemit ne tamagixti wan ga yaha isel mutuktia.",
            "Image": "9f51199907824b3ef8b17dd7976c0e17"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Pewa ina nawi (4)\nTesu aga weli gichiwa tay te ginegi te weli tegiti gah i wan yaha tesu ginegi wan tesu\nwelit giahwat nan tesu welit techchiwat datka.\nPewa ina maqil (5)\nTesu aga weli mezilpia ma ixtuna u techsumat gen tesu yek.\nPewa ina chiqasen (6)\nMuchi tehemet tiwelit, gan tinemit mu ixtiya ne tuamaw.\nPewa ina chikume (7)\nIxpan ne tahtuli muchi tigenga wan gipia, genga ipatiwyu pal gipalewia ne tahtuli,\nmuchi gipalewia ne tahtuli gah ina ga tehemet tesu datka tupatiwyu wan gah ina genga ga\ntehemet tesu datka tupatiw.\nPewa ina chiqey (8)\nMuchi tehemet tikpiat u tiweli tik tahtanit gan welit techpalewiyat qak ginegit\ntechixtiliat tay tupal wan tay nemi tik ne amat u pal ne tahtuli.\nPewa ina chiknawi (9)\nTe agah welit gitenzaqat nan welit gi tuktiyat ga uk se techan.\nPewa ina mahtati (10)\nMuchi tehemet tiwelit ga muchi tigenga munextia ga gigagit ga se gal puli gan\ntatuktiyat u gan muweli pal gitat tay ipal tay ginegit ma gichiwat u pal gitat su yek u\nte yek tay gichiwa.\nPewa ina mahtati se (11)\nMuchi tehemet tikpiat gen tiwelit tinat ma inagan ga tesu yaha gichiwtuk su te mumati\nsu yaha gichiwtuk gen ina netahtuli wan muina tay munechtiwit tay munegi pal yaha te\nwelit gi tenzaqat.\nTe aga weli tigilwiat ga yaha gikchiwtuk su te gichiwtuk ga tesu datka gichiwtuk gen\ntupal tahtuli tal u tepal tal. Nan nusan weli gilwiya ma tachtawi ta yaha tesu\ngichiwtuk.\nPewa ina mahtati ume (12)\nTe aga weli ina datka ipampa su tesu gimatit tay yaha gichiwa, wan iknuwan, itechan wan\nigal wan iamat tageza, nan tay yawi ma inat ipampa ipal ta yaha. Muchi tehemet tikpiat\nixpan netahtuli techpalewiat tayawi ga tehemet wan tay tehemet tesu tikchiwtiwit.\nPewa ina mahtati yey (13)\nMuchi tehemet tiwelit tinehnemi gan tehemet tiknegit.\nMuchi tehemet tiwelit tigisat pal uk se te pal techan wan tiwelit timuqepat tik ne\ntechan.",
            "Image": "6b316118198832a552156e13e4c701d1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Pewa ina mahtati nawi (14)\nWan su gen se tehemet gitemuwat weli yawi tik uk se techan gitemuwa gan weli nemi.\nWan tesu welit gitahtanit ne tahtuli su yaha gimati ga gichiwtuk tay inat ipal u tay\nyawi ihpak tay ipal ne sen talmet.\nPewa ina gaxtuli (15)\nMuchi tehemet tiwelit tigixtiat tuamaw tageza pal gimatit ga cha ne tehemet titechan\ntagamet.\nTesu aga weli giixtilia pal yaha techan cha ne nan weli gipata gan yaha nestuk.\nPewa ina gaxtuli se (16)\nNe tagamet wan ne siwatget qak ahsi nexiwit ga welit munamiktiat welit munamiktiat pal\ngi iskaliat ipihpilawan wan te muita gen itachixka mulatuh u mezali. Wan genga welit\ntay ipal sen nemit u muahkawat.\nMaya su yehemet ginegit munamiktiat welit munamiktiat su té tesu.\nNe iknew se tagutun pal ne tezilna pal ne techan cha nehket, wan gipia ta ipal ixpan\nnetechan wan pal ne talmet.\nPewa ina gaxtuli ume (17)\nMuchi tehemet tiwelit tikpiat maya tupal wan nusan tiksempiat.\nTesu aga weli techihtilia tay tupal.\nPewa ina gaxtuli yey (18)\nMuchi tehemet tiwelit tikchiwat tay tiyultageza, ta yaha weli gikchiwa wan gan ginegi\nmutanwageza; ini tay ipal gikchiwat ga tiwelit tikpatat tay tehemet tiknegit u gan\ntiknegit timutanwagezat; kiuni gen netamagixti munextia gan tehemet tiknegit\ntimutanwagezat maya se u muchi, ixpan muchi u tusel; pal tikmachtiat, ne tay tikchiwat,\nne gan titageza wan gan muita.\nPewa ina gaxtuli nawi (19)\nMuchi tehemet weli tikpiat tamagixti pal ina tay yek u té; ini tay tupal yek pal te aga\nweli techilwiat ga tesu yek tay tikchiwat, wili tiawit tigitat wan welit techilwiat wan\nweli muina su yek u té, wan weli muilwia muchi, tesu maya ni gan su té gan muweli ina\nwan gen muweli ina.\nPewa ina se pual (20)\nMuchi tehemet tikpiat tamagixti pal timupuzuat wan gan mupuzuat pal tik chiwat tay yek.\nTesu aga weli mezilwia ma xinemi gan tesu tiknegi.\nPewa ina se pual se (21)\nMuchi tehemet tiwelit nemi tik ne gal puli pal ne tu techan, welit tinemit u tiktuktiat\nuk se ma nemi tupampa.",
            "Image": "a5ca45b00cd7e4b5c8c07f70f74ffd45"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Muchi tehemet tiwelit tigalagit gan muchi tigengat gichiwat tay ipal ne pal ne tahtuli.\nTay ginegi ne techan ga ne tezilna pal tanawatiani ipal muchi tehemet; ini tay tiinat\npal muchi pal qak tiawit tay tiinat gahyawi gituktia ne techan, ini tay muina tiawit\ntikchiwat qak ya muqepa tik inat ga ya mupata uk se ga gituhtia ne techan; pal muchi\ninat ga yaha weli naga pal tatuktia wan tay muina maya tehemet tikmatit pal ga\ntinatiwit wan uk se weli muchiwa ma ina ga nemi yek.\nPewa ina se pual ume (22)\nMuchi tehemet gen se pal ne gan puzuat weli gipia gal wan gan yawi pahtia wan\nmumachtia, wan gipia gan su ginegi gichiwa pal ne techan wan pal ne tepal techan tay\ngipia ne gan ahsi musempuzuat wan tay gipia ipal ne techan, gunih weli tay yaha gipia,\nyaha gipia muchi tay munegi, wan tay gichiwa gatka, tay yaha munegi ipal wan tay weli\ngichiwa tay yaha munegi.\nPewa ina se pual yey (23)\nMuchi tehemet tiwelit titegitit, pal ina tay ginegi gichiwa, tay genga gen uk seyuk\ntegitit ma mumati yek wan weli mutahtawelia ga tesu gimagat gan tegiti.\nMuchi tehemet tiwelit tiktahtamit ipatiw ne tegiw genga gen gitaxtawat ne uk seyuk.\nMuchi tehemet welit tikpiat matechtahtawigan genga pal mumati yek, pal gimati gaipal\nwan pal iknew pal ixtuna pal muchi yehemet wan pal tami gichiwat ga uk seyuk gan welit\ngipalewiat.\nMuchi tehemet tiwelit tikpuzuwat wan weli timuchiwat se pal gan mupuzuat pal mupalewia\ntay ipal.\nPewa ina se pual nawi (24)\nMuchi tehemet tiwelit timusewiat, wan paxaluwa qak tesu tegiti, wan qak tegiti ma\ntegiti axta qak inatiwit, wan qak paxaluwa magitaxtawigan gen tegitisgia.\nPewa ina se pual maqil (25)\nMuchi tehemet welit tikpiat ma tinemigan yek ma weli nemi yek yaha wan iknew, ma gipia\npal mupahtia wan pal nemi yek, wan tay giqa, qahqax, gal, gan ya mupahtia wan pal muchi\ntay yaha munegi; gipia nusan gan gitaxtawat su te gipia tegiw, guguya, te weli nehnemi,\nga migi igumpa, ga chulét, wan uk sekseyuk gagi puluhtuk tay yaha tesu ginetuya.\ninan wan qak gunet gipiat nusan ga gitahpiat wan ga gita manemi yek. Muchi neguhgunet,\nnestiwit ipal munamitihtiwit u tesu, gipiat nusan pal ipal tay muchi gipiat.\nPewa ina se pual xiqasen (26)\nMuchi tehemet tiwelit timumachtiat. Wan timumaxtiat ma te techtahtani ipatiw, pal\ntimumachtiat tay timunegit. Pal timumachtiat timunegit ma techilwigan gan tiawit\ntimumachtiat. Tay timumachtiat pal tiwelit tiinat yek tay tiknegit tiina wan ini weli\nnemi pal muchi tesu pal maya se; pal muchi ne gan mumachtiat gan welit genga pal muchi,\nsu weli gichiwa tay yaha weli.\nNe tay timumachtiat nemi pal weya tay tigixmati wan pal tesu aga techchiwa datka; pal\nweli gimati, pal yahkawat gichiwa tay yaha ginegi, pal te timuqalantiat wan pal\ntimunegit nuhme ne tal wan muchi ne gan mupuzuat tesu inat datka pal tyut u wan",
            "Image": "0eeb836e2d8eadf5420bbf572ff4e4a2"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "mutanwageza; wan yaha mugumuntia pal tami qiga tay ginegi gichiwa pal ne nuhme ne\ntalmet pal te aga muchiwa datka.\nNe tehtegu weli gitat tay welit gimachtiat ne guhgunew.\nPewa ina se pual chikume (27)\nMuchi tehemet tiwelit tikchiwat tay gichiwa ne techan tagamet, pal welit mu yulqesuwat\ntay yehemet welit gichiwat, wan weli nemit ne ga gimati ina tay gichiwa wan tay gimaga\nipatiw tay yaha gichiwtuk.\nMuchi tehemet tiwelit tigitat su yek u te, tay tehemet tikchiwtiwit, tay yaha ipal pal\nyaha gichiwtuk tik ne tay tesu aga gimati, tawawasua wan tilqilua, mihtutia, gixpiza.\nPewa ina se pual chiqéy (28)\nMuchi tehemet tiwelit tiktahtamit ma gichiwagan tay inatiwit ga giawi gichiwat tay\ntupal tamagixti tay inextiwit tik tay inatiwit ma gichiwagan pal te naga maya tik amat.\nPewa ina se pual chiknawi (29)\nMuchi tehemet tiwelit tikchiwat tay ipal ne techan ga maya ipal yaha weli gichiwa tay\nyaha weli gamumaxtihtuk.\nTik ta yaha gichiwa pal te aga gilwia datka, muchi tehemet weli nemi tay gilwiat chupi\nta ina ne tanawatiani, wan pal maya gita ga ta yaha ipal wan tamagixti ipal muchi wan\nmumati yek tay gilwiat ma gichiwa ipampa uk seyuk, tay yek tatuktiat, tay yek, ne\ntatuknianit pal muchi wan pal nemi yek muchi tik se gan tinemit gan tesu aga techilwiat\ndatka.\nIni tay tupal wan tamagixti tesu weli qak tesu tiknegit qak te tiknegit tay su tiawit\ntinat tay tesu yek pal ne sen talmet.\nPewa ina se pual mahtati (30)\nTesu datka tay ginechtiwit welit inat tesu welit gimatit gen gimaga ta ipal pal se gan\nmusempuzuat u pal ne techan, pal pewat gichiwat u gichiwat tay pal gitahtani tay tesu\nginegi gikchiwat pal ne tay inatiwit tigini tay ginechtiwit.",
            "Image": "d61e5dcb9e188b35abaccac4992c74b9"
        }
    }
}

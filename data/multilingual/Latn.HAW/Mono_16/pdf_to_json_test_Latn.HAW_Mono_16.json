{
    "MetaData": {
        "Author": null,
        "Creation_Date": 1581468285,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3296f114dc93beb9945ec4341f07b01a",
            "Index": 0,
            "Label": "1",
            "Size": [
                595.0,
                842.0
            ],
            "Text": "Universal Declaration of Human Rights\nI ka lā 10 o Dēkēmapa, M.H. 1948, ua ho’oholo a kaūkala ka ‘Aha ‘Ōlelo o\nNā Aupuni Hui Pū ‘Ia i ka Hō’ike No Nā Pono Kanaka O Ke Ao Nei, ka\npalapala holo’oko’a ho’i e hō’ike ‘ia ana ma nā ‘ao’ao ma lalo iho nei.\nMa muli o kēia hana kūikawā, ua kuahaua ka ‘Aha ‘Ōlelo i nā Lālā e\nho’olaha i ka ‘ōlelo o ka Hō’ike “e ho’olaha, hō’ike’ike, kūkala leo, a\ne kāko’o ‘ia aku ma nā kula a me nā wahi ho’ona’auao ‘ē a’e, me ka\nho’okae ‘ole aku i ke kūlana politika o nā aupuni a me nā panalā’au.”\nŌLELO MUA\n‘Oiai, ‘o ka ho’omaopop ‘ana i ka hanohano, a me nā pono kīvila i kau\nlike ma luna o nā pua apau loa o ka ‘ohana kanaka ke kumu kahua o ke\nkū’oko’a, ke kaulike, a me ka maluhia o ka honua, a\n‘Oiai, ‘o ka hehikū a me ka ho’owahāwahā i ka pono kīvila o ke kanaka ke\nkumu o ka hana loko’ino, ka mea ho’i i pi’i ai ka inaina o ka\nluna’ikehala o kānaka, a ua kūkala ‘ia ho’i ka wehena o ke ao e noo ia\nnā maka ‘āinana apau me ke kū’oko’a o ka ōlelo a me ka mana’o, me ka\nmaka’u ‘ole, a\n‘Oiai, he mea nui ka ho’opakele ‘ana o ke kānāwai i nā pono kīvila o\nkānaka, inā ho pono nō e ‘imi i ke ala o ke kipi ‘ana i ka hainā a me ka\nho’oluhi hewa wale, a\n‘Oiai, he mea nui ka ho’okō ‘ana i ka pili aloha ma waena o nā aupuni, a\n‘Oiai, ua hō’oia ka po’e o Nā Aupuni Hui Pū la ma o ka Palapala Ho’ohui\nlā, i ka hilina’i i ke kumu kahua o nā pono kīvila o kānaka, i ka\nhanohano a me ka waiwai o kānaka, a me ke kau like ‘ana o nā pono kīvila\nma luna o ke kāne a me ka wahine, a i ho’oholo ho’i e alu like i ka\nho’opi’i ‘ana i ke kūlana o ka nohona kanaka o ke ao noa a,\n‘Oiai, ua ho’ohiki Nā Aupuni Lālā i kā lākou ‘ōlelo e ho’okō, ma ke alu\nlike ‘ana me Nā Aupuni Hui Pū ‘Ia, ka paipai ‘ana i ke ao kanaka e\nmahalo i ke kumu kahua pa’a o nā pono kīvila kanaka,\n‘Oiai, ‘o ka ho’omaopopo like ‘ana i kēia mau pono kīvila ka mea nui e\nkō ai kēia ‘ōlelo ho’ohiki,\nNo laila, ke KUAHAUA nei KA ‘AHA ‘ŌLELO, ‘o ka HŌ’IKE I NĀ PONO KĪVILA O\nKE AO NEI ka pae ho’ohālikelike, kahi e pi’i like ai nā lāhui a me nā\naupuni apau loa, i kū kēlā kanaka, kēia kanaka, a me kēlā hui, kēia hui,\nme ka ho’omaopopo mau i kēia Hō’ike, ma o ka ho’ona’auao ‘ana, i\nhō’ihi’ihi ‘ia nā pono kīvila ma ke ala e holumua ai ke aupuni, a i\nwaena ho’i o nā aupuni, a pa’a pono ka ‘ike a i ho’okō ‘ia ho’i e nā\nAupuni Lālā a me ka po’e o nā panalā’au e noho ana i ka malu o lākou.\nPaukū 1\nHānau kū’oko’a ‘ia nā kānaka apau loa, a ua kau like ka hanohano a me nā\npono kīvila ma luna o kākou pākahi. Ua ku’u mai ka no’ono’o pono a me ka\n‘ike pono ma luna o kākou, no laila, e aloha kākou kekahi i kekahi."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4b357eb7f4496aea77aeed79d37907fc",
            "Index": 1,
            "Label": "2",
            "Size": [
                595.0,
                842.0
            ],
            "Text": "Paukū 2\nUa noa i nā kānaka apau loa nā pono kīvila i helu ‘ia ma kēia Hō’ike, me\nka ho’okae ‘ole i ka lāhui, i ka wai ho’olu’u o ka ‘ili, i ke kāne a i\n‘ole ka wahine ka ‘ōlelo, ka ho’omana, ka mana’o politika a me nā mana’o\n‘ē a’e, ka ‘āina a pilina paha i hānau ‘ia ai, ka waiwai, ke kūlana\nhanauna a me nā kūlana ‘ē a’e.\nEia ho’i, ‘a’ole e ho’okae ‘ia ke kanaka ma muli o ke kūlana politika a\nme ke kuleana kūloko a kūwaho ho’i o kona aupuni nona mai ‘o ia, inā\npaha he aupuni kū’oko’a he ‘āina noho kahu ‘ia, a i ‘ole ho’i he ‘āina i\nkaupalena ‘ia kona kū’oko’a ‘ana.\nPaukū 3\nUa noa i nā kānaka apau ke ola, ka mōhalu, a me ka maluhia.\nPaukū 4\n‘A’ole e noho kauā kaupa’a ke kanaka; ua pāpā ‘ia ka noho kauā kuapa’a,\na me ka ho’okuapa’a ‘ana ma nā ‘ano apau loa.\nPaukū 5\n‘A’ole e ho’omāinoino ‘ia ke kanaka, ‘a’ole ho’i e ho’opa’i ‘ino ‘ia ke\nkanaka i kū like ‘ole i ke kūlana kanaka.\nPaukū 6\nE ‘ike ‘ia nā kānaka ma nā wahi apau, he kanaka i ka malu o ke kānāwai.\nPaukū 7\nUa kau like ke kānāwai ma luna o nā kānaka apau, a e palekana ‘ia e ke\nkānāwai me ka ho’okae ‘ole. Ua palekana ‘ia nā kānaka i ka ho’okae ‘ole\n‘ia, i pāpā ‘ia e kēia Hō’ike, a ua palekana ‘ia ho’i i ka mea e\nhō’eu’eu ana i ka ho’okae.\nPaukū 8\nUa noa i nā kānaka apau ka ho’oponopono ‘ia ‘ana e ka ‘aha lunakānāwai\nmākaukau o ke aupuni, o nā hana a ‘a’e ana i kona pono kīvila i hō’ike\n‘ia ma ke kumukānāwai.\nPaukū 9\n‘A’ole e hopu, ho’opa’ahao, a ho’okuewa wale ‘ia ke kanaka me ke kumu\n‘ole.\nPaukū 10\nUa noa i nā kānaka apau e ho’okolokolo pono ‘ia i mua o ka lehulehu e ka\n‘aha lunakānāwai kū’oko’a a kaulike ho’i, no ka ho’oholo ‘ana i ka pono\nkīvila a me ke kuleana, a me nā mea i ho’opi’i ‘ia iā ia.\nPaukū 11"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0ced39db198f51fc24389f00646ef075",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ua noa i nā kānaka apau i ho’opa’i ‘ia no ke kalaima, ka no’ono’o ‘ana i\nkona hewa ‘ole, a hō’oia pono ‘ia kona ‘a’e i ke kānāwai, ma ka\nho’okolokolo ‘ana i mua o ka lehulehu, a i mālama ‘ia ho’i nā mea apau e\npono ai kona ‘ao’ao kūplae.\n‘A’ole e ho’opa’i kalaima ‘ia ke kanaka i helu ‘ole ‘ia kāna hana he\nkalaima ma ke kānāwai aupuni a i ‘ole ma ke kānāwai ma waena o nā aupuni\ni ka wā i hana ‘ia ai. ‘A’ole ho’i e hō’oi ‘ia aku ka ho’opa’i ma luna o\nka ho’opa’i e kū ana i ka wā i hana ‘ia ai ke kalaima.\nPaukū 12\n‘A ‘ole e ‘āke’ake’a kumu ‘ole ‘ia nā mea pilikino, ka ‘ohana, ka home,\na me ka ho’olaha ‘ike o ke kanaka, ‘a’ole ho’i e ho’āhewa wale ‘ia kona\nhanohano a me kona kūlana. Ua noa i nā kānaka apau ka palekana o ke\nkānāwai i ke ‘āke’ake’a a me ka ho’āhewa wale ‘ia.\nPaukū 13\nUa noa i nā kānaka apau ka pono kīvila o ka hele a noho ‘ana ma loko o\nka palena o ke aupuni.\nUa noa i nā kānaka apau ka ha’alele ‘ana i kēlā aupuni, kēia aupuni, a\nme kona aupuni iho, a ua noa ka ho’i ‘ana i kona aupuni.\nPaukū 14\nUa noa i nā kānaka apau ka ‘imi ‘ana i nā aupuni pu’uhonua, kahi e noho\nmaluhia ai.\nE ’au’a ‘ia kēia pono kīvila o ke kanaka i ho’opa’i ‘ia no ka hewa i\npili ‘ole i ka politika, a me ka hewa i kū’ē ‘ē i ka pahuhopu a me nā\nloina o Nā Aupuni Hui Pū ‘Ia.\nPaukū 15\nUa noa i nā kānaka apau ka noho ‘ana maka’āinana o ke aupuni.\n‘A’ole e ‘au’a wale ‘ia ka noho ‘ana maka’āinana o ke kanaka, a ‘a’ole\nho’i e ‘au’a ‘ia ka noho ‘ana he maka’āinana o kekahi aupuni ‘ē aku.\nPaukū 16\nUa noa i nā kāne a me nā wāhine i lawa ai nā makahiki, ka male ‘ana a me\nka ho’okumu ‘ana i ‘ohana, me ke kaupalena ‘ole ‘ia ma muli o ko lāua\nlāhui, ke aupuni, a i ‘ole ko lāua ho’omana. Ua kau like nā pono kīvila\nmale i ka noho male ‘ana, a me ka wā e pau ai ka noho male ‘ana.\nE male nā kānaka wale nō i koho la’ela’e e noho male.\n‘O ka ‘ohana ke kumu pa’a o ke kaiāulu kanaka, a ua noa i ka ‘ohana ka\npalekana o ke kaiāulu a me ke aupuni.\nPaukū 17\nUa noa i nā kānaka apau ka ‘ona ho’okahi ‘ana i ka waiwai, a me ka ‘ona\npū ‘ana ho’i me nā kānaka ‘ē a’e."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "cebd54c1a394403ee1588eb27c8cd699",
            "Index": 3,
            "Label": "4",
            "Size": [
                595.0,
                842.0
            ],
            "Text": "‘A ‘ole e ‘au’a kumu ‘ole ‘ia ka waiwai lewa a waiwai pa’a paha o ke\nkanaka.\nPaukū 18\nUa noa i nā kānaka apau ke kū’oko’a o ka mana’o, ka luna’ikehala, a me\nka ho’omana; ua noa nō ho’i ka ho’ololi ‘ana i kona ho’omana a i ‘ole\nkona mana’o, a ua noa ho’i i ke kanaka ho’okahi, a i ‘ole nā kānaka he\nnui ka hō’ike ‘ana i ka paulele i ka ho’omana, i mua o ka lehulehu a i\n‘ole ma kahi ka’awale, ma o ke a’o a me ka haipule ‘ana i kona akua.\nPaukū 19\nUa noa i nā kānaka apau ke kū’oko’a o ka mana’o a me ka hō’ike ‘ana i ka\nmana’o; ‘a’ole ho’i e ho’opilikia ‘ia, a ua noa ho’i ka ‘imi, ka loa’a,\na me ka ho’olaha ‘ana aku i ka ‘ike ma nā ‘ano apau, a i ‘ō aku ho’i o\nnā palena ‘āina apau.\nPaukū 20\nUa noa i nā kānaka apau ka hui maluhia ‘ana me nā kānaka ‘ē a’e.\n‘A’ole e koi ‘ia ke kanaka e komo i ka hui.\nPaukū 21\nUa noa i nā kānaka apau ke komo ‘ana i ka hana a kona aupuni ma ona lā,\na i ‘ole ma o ka ‘elele i koho la’ela’e ‘ia.\nUa noa i nā kānaka apau ke kōkua o ke aupuni i ho’okumu ‘ia no nā\nmaka’āinana.\n‘O ke kauoha a ka lehulehu ke kumu o ka mana aupuni; e kauoha ‘ia ka\n‘i’ini o ka lehulehu ma o ke koho pāloka ‘ana i mālama maoli ‘ia i kēlā\nwā, kēia wā; ua noa i nā kānaka apau loa ke koho malū ‘ana i ‘ole ma ke\nka’ina hana i kūlike a kū’oko’a.\nPaukū 22\nUa noa i nā kānaka apau, nā lālā ho’i o ke kaiāulu, ka pono o ka\nlawelawe mālama ola i ho’okō ‘ia ai ho’i, ma ke kāko’o ‘ana o ke aupuni,\na me ke kāko’o ‘ana o nā aupuni ‘ē a’e, a i kūlike me ka waiwai o ke\naupuni, a me nā pono a me nā loina pa’a mau o ke kaiāulu, no ka hanohano\no ke kanaka a me kona ulu la’ela’e ‘ana.\nPaukū 23\nUa noa i nā kānaka apau ka pono kīvila o ka hana, ke ‘ano kūpono o ka\nhana, a me ka palekana i ka nele i ka hana ‘ole.\nUa noa i nā kānaka apau, me ka ho’okae ‘ole, ka uku ho’okahi i kūlike i\nka hana ho’okahi.\nUa noa i nā kānaka hana apau ka uku kaulike e pono ai ka noho ‘ana ona a\nme kona ‘ohana i kū i ka hanohano kanaka, a inā he pono, e kūpale ‘ia e\nka lawelawe kaiāulu."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6301c58d400d3a9db22b3a951a96f387",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ua noa i nā kānaka apau ka ho’okumu a me ke komo ‘ana i nā uniona kālepa\ni palekana ai kona pono.\nPaukū 24\nUa noa i nā kānaka apau ka ho’omaha a me ka luana ‘ana, a me nā hola\nhana i kaupalena pono ‘ia, a e uku ‘ia o ia no kekahi mau lā nui o ka\nmakahiki.\nPaukū 25\nUa noa i nā kānaka apau ke kūlana nohona e pono ai ke ola ona a me kona\n‘ohana, ‘o ia ho’i, ‘o ka mea ‘ai, ka lole, ka hale, ka lawelawe\nolakino, a me nā lawelawe kaiāulu e pono ai, a e mālama ‘ia ho’i i ka wā\npō’ino o ka nele i ka hana ‘ole ka ma’i, ke kīnā, ka nohona kāne make o\nnā wāhine, ka wā ‘elemakule, a me nā pō’ino ‘ē a’e e kau mai ana i hiki\n‘ole ke ‘alo a’e.\nUa noa i ka noho ‘ana makuahine a me ka noho ‘ana kamali’i ke kōkua\nkūikawā. E palekana ‘ia nā keiki apau loa i hānau ‘ia mai e nā mākau\nmale a male ‘ole paha.\nPaukū 26\nUa noa i nā kānaka apau ka ho’ona’auao ‘ana. E manuahi ka ho’ona’auao\n‘ana, ma ka li’ili’i loa, ma ke kula ha’aha’a a me nā paepae kahua o ka\nho’ona’auao. He koina pa’a ka ho’ona’auao ‘ana ma ke kula ha’aha’a. E\nnoa ka ho’ona’auao ‘ana i nā oihana loea like ‘ole, a e noa nō ho’i ke\nkulanui i nā kānaka apau i mākaukau.\nE kālele ka ho’ona’auao ‘ana i ka ulu kūpono ‘ana o ke kanaka, a me ka\nho’oikaika ‘ana i ka mahalo i ka pono kīvila apau o kānaka. E paipai ‘ia\nka ho’omaopopo le’a, ke ahonui, a me ka pili aloha i waena o nā aupuni,\nnā hui pili koko a me nā hui ho’omana, a e ho’oholumua i ka hana o Nā\nAupuni Hui Pū ‘Ia no ka mālama ‘ana i ka maluhia.\nUa noa i nā mākua ke koho mua ‘ana i ke ‘ano o ka ho’ona’auao ‘ana i kā\nlāua mau keiki.\nPaukū 27\nUa noa i nā kānaka apau ke komo ‘ana i ka nohona ku’una o ke kaiāulu, ka\nluana ‘ana i nā mea no’eau, a me ke ka’ana like ‘ana i ka loa’a mai o ka\nholumua ‘epekema.\nUa noa i nā kānaka apau ka palekana ‘ana i na pono e loa’a mai ana mai\nka hana ‘epekema, ka palapala, a i ‘ole ka mea no’eau āna i haku ai.\nPaukū 28\nUa noa i nā kānaka apau ka nohona i ho’onohonoho ‘ia ma kona aupuni a me\nnā aupuni apau, kahi e kō ai nā pono i helu ‘ia ma kēia Hō’ike.\nPaukū 29\nHe kuleana ko nā kānaka apau i kona kaiāulu, kahi e ulu ai ke kanaka me"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5358eb34370c17d881b97debe1e7ac17",
            "Index": 5,
            "Label": "6",
            "Size": [
                595.0,
                842.0
            ],
            "Text": "ke kū’oko’a.\nI ka ho’okō ‘ana\nnō i ho’okau ‘ia\nme ka mahalo aku\no ke aupuni o ka\ni nā pono kīvila, e ‘ae nā kānaka apau i nā palena wale\ne ke kānāwai no ka mālama ‘ana i ka ho’omaopopo pono a\ni nā pono kīvila o ha’i, i kū i ka pono a me ka maluhia\nlehulehu.\n‘A‘ole loa e lilo kēia mau pono kīvila i mea e kū’ē’ē ana i ka pahuhopu\na me nā loina o Nā Aupuni Hui Pū ‘Ia.\nPaukū 30\n‘A’ole loa e kuhikuhi ‘ia nā mea o kēia Hō’ike he mau mea kōkua i ke\nAupuni, ka hui, a i ‘ole ke kanaka, ma ke komo ‘ana a i ‘ole ma ka\nho’okō ‘ana i ka hana nona ka mana’o e luku wale i nā pono kīvila i helu\n‘ia mai ma luna a’e nei."
        }
    }
}

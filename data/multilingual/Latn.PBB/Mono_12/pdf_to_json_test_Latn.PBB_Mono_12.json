{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469910,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "NASA YA'NWE'WEWA'TE NAA KIWETE UTA IPEHKSA YUWE'S NEWE'WEN'I WEH'A\nC'HAB WALA KIWEPWES' PKHAKHENA \u00dcSC'A' NAWEK YAHK':\nuyte maa nasapwe's'pa ewkwecehk \u00fcsni' pyakhna'wek kafize'he', sa' k'a'weyc'a ya'nwe'wewa'pa\nteec'sana'wcehk wehyuhpa ikuse'wa'mete hi'pun'i naa kiwete uta w\u00ebt w\u00ebtte, eena' eena'te\nya'fi'zewa'te iwehce',\nki' yahk'ku: sa' wa'ln'i, naa ya'nwe'wewa't'i taas'i'n'ik kapuyi'hi', maa \u00fcustepa\nthaameyuhth\u00eb'sa k\u00fchna, sa' nasa' naa kiwete uta peenayu' \u00fcukhna y\u00fcs y\u00fcsteme f'i'zewaha's\npakwena \u00fcusta', sa' weh'yuhpa wec'ayuhte ma'we we'wew\u00ebc'apa we'wewa' hi'p, ma'wepa yaak'wa'\nhi'p f'i'zewa'ha's pakwena \u00fcsta' isateyu'.\nki' naa s\u00fchk: ec ne'hwe's'suwe's' yuwema'kyuu, c'habwe's' \u00fcskiwe'n'i yuwe ma'kyuu napa nasa\nya'nwe'wewa'ha's hi'pun'isa' sena \u00e4ate ipe'he hi'pta'; nasa' ikahsa npicth\u00eb'we's' pk'uupa'ka\nkuk'th\u00eb' yuuwa'ha's pakwekamen, \u00fckahyu v'ite yu'ceyu' ya'nwe'wewa'yu' meeth\u00e4s,\nk'a'weyc'a naa s\u00fchu'k: kac'h\u00e4c'ha'wa' usa', c'hab wala kiwwepwe's' d'i'p hiicehkyuuc'a ewtw\nf'i'zeya',\nki' yahk'hu: naa c'hab walapwe's' pkhakhesa up'h eentewe's' f'i'hn'i ecte' c'habwe's'a'\nh'ukaysa naa yuwe's isatewe's'yuha' h\u00efna, uyte naa kiwete nasa' isateyuh ha'dac'a u'ymakyuu\npihcma'kyuu napa ya'nwe'wewa' hi'pyuha' h\u00efna, weh'yuhpa nasa h'ukaysa hwete ew f'i'zewa'ha's\nnuyc'h\u00e4c'haya't' ewna h\u00efc'a nenyuu nasa' eena' f'i'zekan,\nsa' ikahsa c'hab wala kwekwewe's' k'a'wente pkhakhesa' ayte we'wen'\u00ef's k'tey kyu'hu'ya'\nnenyun'i'spa yaaki'k, sa' nasa ya'nwe'wewa'ha's w\u00ebtte \u00fcsu hi'puwa'ha's c'hab wala kiwepwe's'\npkhakhec'a s'abun'i kwekwe we'wen'i's k'tey yuuwa'ha's,\nk'a'weyc'a yaaki'k : nasaisa sena naa ya'nwe'we'wen'isu, eena' eena' \u00fcswa'te teec'sana'wec'a\nyaak'wa' peeh'sa' s\u00fchna ikahsa c'hab wala kwekwewe's' k'tey kyu'hu'hkha'w h\u00efn'i's.\nK'a weh'ate na'h\u00ef'k:\nAyte nasa ya'nwe'wewa'te naa kiwete uta newe'wen'i weh'a' c'habt'i, c'hab wala kiwet'i\nnuyi'hwena, nasawe's', ikahwa' v'itn'i kwekwewe's'a; kapiya'n'iyakh, kask'aha'n'iyakh naa\nya'nwe'wewa' hi'pun'i's w\u00ebtte \u00fcswa' hi'pun'i's nuyc'h\u00e4c'ha hi'pta'; ki' nasama't'yu, ikahwa'\nv'itn'i kwekwewe's'a' tuhd tuhdc'a naa ya'nwe'wewa't'i puuk' k'tey yuuwaha's kpahk'na u'hkan,\nikahsa c'hab wala kiwe kwekwema't'yuu ki' k'a kiwe ne'hwe's'tewe's' ikah kiwema't'yuu napa.\nF'i'ni pe'la 1.\nYa'nwe'wewa'te' maa nasapa ha'dacehk hi'pku up'hi', w\u00ebtte u'huwa'hi'pta', eena' eena' f'i'zewa'\nhi'pta', \u00fcus hi'pta' d'ik'the hi'pta' naapa'kate. Sa' h'ukaysa \u00fcus hi'pcehktha'w sa' pyakhna'we\nf'i'ze hi'ptha'w.\nF'i'n'i pe'la 2.\nNaa nwe'wen'ite pu'kithc'a maa nasapa k'uka yupn'ime u'huwa' hi'pc'a ya'nwe'wewa'pa hi'pa'\nd'i'w\u00ebn'ime: \u00fcskiwen'i ma'we hi'psama'kyuu; nasa k\u00fcc'ma'kyuu, nasa waasma'kyuu, nasa ma'we\nikwehkwesama'kyuu; u'yma'kyuu, pihcma'kyuu; nasa kuhsa ipeyn'itewe's' ma'wesate hi'psama'kyuu,\nkhimec'a' ipeyn'i ma'we \u00fcusyaak'sama'kyuu; mayuh nasa kuhtewe's'ma'kyuu; v'uwe's'ma'kyuu; mte\nup'hsama'kyuu; ma'wete fiysapa h'uka.\nF'i'n'i pe'la 3.\nMaa nasapa \u00eft'i f'i'ze hi'pa', kimyuhpa pt'hiden'ime u'huwa' hi'pa', kihytepa \u00e4h kaf'i'ze'n'i\nu'huwa' hi'pa'.\nF'i'n'i pe'la 4.\nKimyuhpa nasanwe's'a's nasanwe's'a's yaamumena, kimyuhpa nasanwe's'a's k'uultec'a\nkaselpi'pamena; yaamun'isa, nasanwe's'a's k'wayn'isa' yuuwesa', ma'wetepa h'uka.\nF'i'n'i pe'la 5.\nKimyuhpa nasanwe's'a's pk'uuya' huuna' yuuya' ewumena.\nF'i'n'i pe'la 6.\nMaa nasapa h'uka Ec Ne'hwe's' d'i'pte \u00e4ate u'huwa' hi'pa', maa kiwetepa h'uka.\nF'i'n'i pe'la 7.",
            "Image": "ccde5ba6848c873efb6e2816a8bf081e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Maa Ec Nehwe's'hu yuhsapa h'ukat' k'a'weyc'a yu', sa' maa nasat'pa h'ukat' k'a'weyc'a nwe'we.\nSa' maa nasapa d'i'w\u00ebn'iya'samakyuu, khimec'a' d'i'w\u00ebn'iyuya' \u00fcssa' ayte newe'wen'i weh'ate\npu'kithwa' hi'pa'.\nF'i'n'i pe'la 8.\nEete eena' eena' kaf'ize'sa kwekwe d'i'pte maa c'hab wala kiwetepa maa nasapa maa nasapa\nya'nwe'wewa'ha's pakwewa' hi'pa', nasa's huuna' yuucte', Ec Ne'hwe's'tewe's' yuwete k'teme\nyuucte'.\nF'i'n'i pe'la 9.\nKimyuhpa's yuwe hi'pume u'hute kyuhu'mena, k'aaphpamena, u'hkanpa c'at'hmena sa' k'ah' \u00fcsn'i\nkiwehupa newuuya' ewumena.\nF'i'n'i pe'la 10.\nEetewe's' \u00e4ate kaf'i'ze'ya' ikahsa kwekwe', nasa wala d'i'pte kimyuhpa paikahn'imete puuk'\nk'ana'wec'a nw\u00ebse'he hi'pa', teec'sa hu'ghuc'a tup'hime kihy \u00e4hme yuun'i's ew \u00e4ate nv'ihtpkac',\nmakwe sena' ktuthe'c'a akac'hictepa.\nF'i'n'i pe'la 11.\nF'iika yuu p'an'i nasa', isa k'tezwa'te yuwet' ew kaha'da'na k\u00fchme ha'dayu'; yuuwesamek\nkasehe'. Ec Ne'hwes'tewe's' d'i'pteyu' k'a yuuwesa hin'isapa ikha'khudeya' paswa' yuwe hi'pa',\nsa' k'a'spa nasa wala d'i'pte yu'skhewwa'ha'.\nEc Ne'hwe's'tewes' f'i'n'i yuwe kasehmeyna' yuwe hi'pusa nasa's k'tezya' ya'ewumena, maa c'hab\nwala kiwema'kyunapa. Sa' f'i'n'i pe'la thaaw huunamesahu ya'akac'hina.\nF'i'n'i pe'la 12.\nV'ite nasa fiisa f'i'zen'ite' v'ite nasayu' kimyuhpa yuwe ipi'k'n'imete huuna' p'hahcc'a\nyatwe's'we's' yasete kuk'th\u00eb' yuuya' ewumena, maa yatwe's' yatka huuna' u'kaya', teec'sahic'a\nkahn'i ec pa'hsa's phadec'a thegya', peku'su kaz' nuywe'weya'. Maa nasapa naa th\u00ebysu ya'duna\nu'huc'a' Ec Ne'hwes'hu yuhsa yuwesu ya'nwe'wewa'ha's pakwewa' hi'pa'.\nF'i'n'i pe'la 13.\nMaa nasapa peek' pekuhna f'i'zewa' hi'pa', khic'a k'ah' \u00fcus p\u00ebyite maa c'hab wala kiwetema'k\nyuhuw\u00ebc'a' yuhu napa ewuna.\nMaa nasapa peek' \u00fcushu maa c'hab wala kiwehu kasehna u'hw\u00ebc'a' ewuna, peek' c'hab wala\nkiwehuma'kyuu napa, ki' s'awedw\u00ebc'a' s'awedna.\nF'i'n'i pe'la 14.\nPeek' kwekwe's suwya' pakwena \u00fcste', pemaa kiwete isuthwa' pakwewa' hi'pa' maa c'hab wala\nkiwetema'kyuu napa, khic'a maasuhme \u00fcsya'.\nNapa k'awe ya'newe'wa'teyu' \u00ef'ne c'hab wala kiwepwe's' pkhakhec'a newe'wen'i \u00fcustemeteyu'\npu'kithya' ewumena.\nF'i'n'i pe'la 15.\nMaa nasapa teec' c'hab wala kiwehuwes' yuu hi'pa'.\nKimyuhpa teec' c'hab wala kiwehuwe's' yuun'i's kuse'ya' ewumena. Nasa' ma'wente teec' c'hab\nwala kiwehuwe's' yun'i's yu'pthew\u00ebc'a' yu'ptheya' ewuna.\nF'i'n'i pe'la 16.\n1 Pihcma'kyuu, u'yma'kyuu sa' ptamuwa'te \u00e4h walaana kabasa' ptamuya' ewuna; kimyuhpa \u00fcskiwe'n'i\nf'iiysa hi'ppa'ka. c'hab wala kiwe f'ihuwe's'pa'ka, \u00fcusa's ya'newe'wen'i ma'wesa hi'ppa'ka\npt'hiden'ime yuuna ptaamun'ite' pihcma'kyuu, u'yma'kyuu sa' k'ana'wec'a ya'nwe'wewa' hi'pta'.\nT'utepc'ahte' t'utema't' napa k'a'weyc'a.\nPihca's, u'ya'sma'kyuu napa ipehkac' ya'kaba'mena k'awe's' \u00fcusyuu k'a'we' yahk'meteyu'.\nPtaama' maan yatwe's'ya'ta' sa' k'a ya'we's'in'iyakhku c'hab wala yuuna pa'ha', sa' maa c'hab\nwala kiwe kwekwepa yatwe's't'i nwe'we hi'pa'.\nF'i'n'i pe'la 17.\nMaa nasama'kyuu napa naamu yuuwa' hi'pa', peek'c'ama'kyuu, pkhakhec'ama'kyuu napa.",
            "Image": "4dfa9e21684c68138c054702ea9ef287"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kimyuhpa hi'pun'i's huuna' kuse'ya ewumena.\nF'i'n'i pe'la 18.\nKimma'kyuu napa nasa' ma'wepa \u00fcusyaak'wa' hi'pa' sa', \u00fcusa's ya'newe'wen'i; sa' \u00fcusa's\nya'newe'wen'i's maat'ipa hwe pta's'ya' ewuna; teec'a'sma'kyuu, nasa kuht'ima'kyuu, ps'imc'a\n\u00fcustema'kyuu, nasa wala yuhu'hun'isuma'kyuu, kapiya'nma'kyuu, kyu'hu'nma'kyuu, kthegu'nma'kyuu,\n\u00fcusa's' ya'newe'wen'i's k'tey v'itna.\nF'i'n'i pe'la 19.\nMaa nasapa ma'we \u00fcus yaak'w\u00ebc'a, ma'we we'wew\u00ebc'a', we'we hi'pa'. Sa' k'apa'kac'a f'iv'itn'ime\nu'hu hi'pa', v'itesa ptas's'n'i'spa w\u00ebse'na, v'itesa \u00fcusyaak'n'i'spa w\u00ebse'na, ki' hwe\npta's'napa yuuna, mtepa'c'a we'wene'ga h\u00efn'ime, kihyyakhpa hwe we'weya' ipik'w\u00ebc'a' ipik'w\u00ebc'a'\nipik'ya' ewuna.\nF'i'n'i pe'la 20.\nMaa nasapa kimyuhpa pt'hiden'ime pkhakhewa' hi'pa', sa' kuk'me \u00fcswa' pkhakhen'i v'itna.\nYu'pkhakhen'isu kimyuhpa huuna' yuupkhakh yu't'an'ime u'huna.\nF'i'n'i pe'la 21.\nMaa nasapa th\u00eb' kabasa' peek' c'hab wala kiwete' ikahn'i kwekwe's ipa'kaya', yuuya' ewuna,\nkhimec'a' t'hit'hc'a kwekwe kaipa'ka'ya', Yuwe Dukhsa's kwekwe usna yuuya' ewuna.\nMaa nasapa peek' c'hab wala kiwete' ikahn'i kwekwesu k'ana'wec'a ha'dac'a u'kaya' ewuna nasa\nwala d'i'pte selpiwa'ha's k'tey yuuna, v'itesana'wey.\nC'aba' eckwete kt'hit'hi'n'iyakh ya'yu'skhewuna npicth\u00eb' ki'pwa' een k\u00fchisa, na'we yuun'iyu'\nnaa kiwete uta na'wecehk yu'skhewya' neesn'isa', k'a'weyc'a nasaisa peek' \u00fcustecehk\nt'hit'hwa'ha's khimec'apa peek'c'a t'hit'hite v'ite nasayu' kuc'yuhpa pahiyuna k\u00fchu hi'pmeta'\nkim hu'ghu t'hit'hn'i's.\nF'i'n'i pe'la 22.\nMaa nasapa maa nasa kuhtewe's'pa'ka, k'awe's' hi'pun'i makwe hi'put'na sa' kim th\u00ebyte \u00fcsc'a'\nk'a nasa pu'c'hn'iyuuwa' hi'pa'; w\u00ebtte f'i'zewa' hi'p; f'iin f'iin ipe'n'isa hi'p; nasa kuhsa\nmaa c'abtewe's'yuuwa' hi'p; w\u00ebt \u00fcskiwe'n'itewe's' yuuwa' hi'p; peek' nasa c'huute ki' hwe vite\nc'hab wala kiwepa c'huun'iyakh.\nF'i'n'i pe'la 23.\nMaa nasapa mhi hi'puwa' hi'pa', k'ah' \u00fcushu mhia's t'hit'hwa', maz mhisac'apa teec'sana'wec'a\nma'wesupa ha'da mahina skhewut'na, ki' wec'ayuhte. Sa' mhina \u00fcsn'ihu huuna' kuki'hictepa\nya'nwe'wewa' hi'pa'.\nMaa nasapa's mhisa kuhte h'ukaysa teec'sa na'wec'a mahiwa' \u00fcste' maayuht'ipa pe'lame dewet'na.\nMaa nasapa mhipa'ka ew dewen'i u'hu hi'pa' ma'we mhi ha'da sa' wec'ayuhte sa' k'ah' tas'te\nnasakwet'ipa eena' ip'hwa' hi'p, sa' k'te \u00e4hmete' nasa walawe's's kaha'da'n'i yuuna ma'we\npeeh'te'.\nMaa mhisapa h'uka mhisapwe's' yu'pkhakhen'i v'itu hi'pa' k'awe's' ith\u00e4sn'it' ya'nwe'weya'.\nF'i'n'i pe'la 24.\nMhisa' maa nasapa h'uka ikaaswa' hi'pa', ec'wa' een hi'puwa', thaakwe kmahi'me \u00fcus huthe\nha'dac'a kmahi'n'i yuuwa', ki' kaykase'n'i'spa dewen'iyuu hi'pa'.\nF'i'n'i pe'la 25.\nMaa nasapa ew kaf'i'ze'n'i u'huwa' hi'pa' k'ah' tas'tewe's'pa ew ipe'hna kaf'i'zen'i u'huwa',\nk\u00e4t'h \u00fcswa' hi'p, \u00fc'wa' weh' peeh'me \u00fcswa' hi'p, at'h athwa' hwe peeh'me, yatkwe hi'p, yu'ce'sa\nhi'p, nasa walahi kihy \u00fcste'ha'dac'a ipa'kana; k'a'weyc'a kihypa hwe peeh'me f'i'ze hi'pa',\nma'wente ec' pihc nenyuc'a, ma'wente ec' u'y nenyuc'a, hwe ithakwe th\u00eb'te, kihy pa'ka \u00eft'i\nf'i'zewa'yu hi'pme th\u00ebyte nenyuuc'apa.\nLuuc' n'hi't'i, luuc'kwet'i sena ew ipe'hwa' \u00fcsa'. Maa luuc'ma'kyuu kaban'itewe's',\nkaban'imetewes'ma'kyuu napa ha'dac'a k'a'sa nasa wala sena ew ipe'he hi'pa'.\nF'i'n'i pe'la 26.\nMaa nasapa yaf'te piyawa'ha's hi'pa', piyan'i yactewe's'c'apa's luuc'a' v'upa'kame piyawa'",
            "Image": "9c422f72aa50aef37f0c6793223befbc"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "hi'pa'. Sa' thakweyuh hiiyuwa' peehin'itewe's't'i' luuc'a' ma'wetepa piyawa' hi'pa'. Ki' kusete\n\u00e4h yuupkac' piyan'isa' mte mtepa k'ahn'iyuut'na, sa' mtepa pa'ha hi'pa'. Maa nasapa walate\npiyan'i yatte pa'hya' ewuna, v'itepa ma'we piyana \u00fcsta' k'a'wey k'asu \u00e4hsayu'.\nKapiya'n'isa' nasat'i kac'h\u00e4c'ha'wa'te neeswa'ha', eena' eena' f'i'zeya' nuyt\u00eb'na, nasa'\nkuk'th\u00eb' yuume f'i'zeya'k neesu', puuk' tw\u00ebh\u00efwa'te neesna, nasa' kuk'th\u00eb' yuuya' yahk'me\nf'i'zeya' nesna; c'hab wala kiwepwe's'a' \u00e4ate id'i'p \u00fcswa'te neesn'i'. Nasa' \u00fcskiwen'i f'iy\nhi'psa \u00fcsta', \u00fcusa's ya'newe'wen'i f'iy hi'psa \u00fcsta'; k'a kapiya'n'i' nasat'i nuuyc'h\u00e4c'hana,\npuuk' eena' eena' id'ip f'i'zeya' neeswaha\u00e1, c'hab wala kiwepwe's' yu'pkhakhesa ikahn'i yuwete.\nLuuc' neywe's'a' luuc'we's' piyawa'ha'sa' ma'we piyawa'ha's ith\u00e4c'a' kapiya'wa'ha's t'hit'hi\nhi'pta'.\nF'i'n'i pe'la 27.\nMaa nasapa nasa wala \u00fcskiwen'ite uche hi'pa', kusehu z'ic'kwe v'itna mhin'isu wec'ayuhte k'a'we\n\u00fcsn'i ks'av'su pkhakhena, naa kiwete makwe wala hiiyuun'i \u00fcste k'a'spa kaselpi'na.\nNasa, d'ik'thehu wala \u00fcus ki'pna wala hiiyuuwa' ec v'itsa, kusehu z'ic'kwe v'itna mhisa,\nd'ik'thehu wala z'ic'kwe yahk'na f'i'sa' k'awe's' yase's nwe'wen'iyuut'na, k'a'weyc'a k'a'we\nmhic'a hi'pun'it'ipa.\nF'i'n'i pe'la 28.\nAyte newe'wen'i yuwete, maa nasapa nasa wala ks'av'su kimyuhpa kuuc'i'n'ime u'hu hi'pa', v'ite\nc'hab wala kiwesupa kuc'i'n'ime u'hu hi'pa', \u00e4hmekayuu h\u00efwa' hi'pme u'hu hi'pa'. C'habma't'yuu\nnasama't'yuu pkhakhec'a \u00fcssa nasama't'yuu napa ayte newe'wen'i's k'tey yuu hi'pta' naa weh'a's.\nF'i'n'i pe'la 29.\nMaa nasapa nasa wala d'i'pte puuk' k'tey yuuwa' hi'pa', naas k'teyuc'ak nasa' eena' eena'\nf'i'zewa'te nasa' neesna k\u00e4ha' naapa'ka.\nMaa nasapa k'tey yuumeya' ewuna Ec Ne'hwe's'suwe's' yuweic'a eena' eena'te f'i'zecte, peek'\nw\u00ebtte f'i'zeckit' pekwecte; nasapwe's' huuna'me f'i'zecte; nasa kuhsayu ecyakh t'hit'hc'a\nnpicth\u00eb' ki'pute yu'skhewya' neesn'i's pekwecte.\nNaa w\u00ebtte eena' eena' f'i'zekahn'i yuwesa' ma'weteyuhpa \u00e4hme yuume f'i'zekahn'i' c'hab wala\nkiwepwe's' pkhakhec'a ikahn'i yuwe'sa'.\nF'i'n'i pe'la 30.\nAyte ikahna newe'wen'isa's teec'sama'kyuu, nasa kuhsama'kyuu, teec' c'hab wala kiwete ikahsa\nkwekwema'kyuu, sa' iv'ituw\u00ebc'a' kimyuhpa kihyc'a' yuuya' ewumena. Naa newe'wen'i weh'ate' eena'\neena' u'hun'i's, w\u00ebt w\u00ebt u'hun'i's mteyuhpa aytey newe'wen'i's hu'gme u'h pu'c'hya' ewumena.\nNasa teec'sama'k k'a'hi, pkhakhec'a \u00fcssama't' k'a'hi khimec'a' c'hab wala kiwete ikahsa\nkwekwema'k k'a'h\u00ef napa.",
            "Image": "928a4205bdcf69c16dcc9a6d98426999"
        }
    }
}

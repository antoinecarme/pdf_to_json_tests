{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469926,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NASA YA'NWE'WEWA'TE NAA KIWETE UTA IPEHKSA YUWE'S NEWE'WEN'I WEH'A\nC'HAB WALA KIWEPWES' PKHAKHENA \u00dcSC'A' NAWEK YAHK':\nuyte maa nasapwe's'pa ewkwecehk \u00fcsni' pyakhna'wek kafize'he', sa'\nk'a'weyc'a ya'nwe'wewa'pa teec'sana'wcehk wehyuhpa ikuse'wa'mete\nhi'pun'i naa kiwete uta w\u00ebt w\u00ebtte, eena' eena'te ya'fi'zewa'te iwehce',\nki' yahk'ku: sa' wa'ln'i, naa ya'nwe'wewa't'i taas'i'n'ik kapuyi'hi',\nmaa \u00fcustepa thaameyuhth\u00eb'sa k\u00fchna, sa' nasa' naa kiwete uta peenayu'\n\u00fcukhna y\u00fcs y\u00fcsteme f'i'zewaha's pakwena \u00fcusta', sa' weh'yuhpa wec'ayuhte\nma'we we'wew\u00ebc'apa we'wewa' hi'p, ma'wepa yaak'wa' hi'p f'i'zewa'ha's\npakwena \u00fcsta' isateyu'.\nki' naa s\u00fchk: ec ne'hwe's'suwe's' yuwema'kyuu, c'habwe's' \u00fcskiwe'n'i\nyuwe ma'kyuu napa nasa ya'nwe'wewa'ha's hi'pun'isa' sena \u00e4ate ipe'he\nhi'pta'; nasa' ikahsa npicth\u00eb'we's' pk'uupa'ka kuk'th\u00eb' yuuwa'ha's\npakwekamen, \u00fckahyu v'ite yu'ceyu' ya'nwe'wewa'yu' meeth\u00e4s,\nk'a'weyc'a naa s\u00fchu'k: kac'h\u00e4c'ha'wa' usa', c'hab wala kiwwepwe's' d'i'p\nhiicehkyuuc'a ewtw f'i'zeya',\nki' yahk'hu: naa c'hab walapwe's' pkhakhesa up'h eentewe's' f'i'hn'i\necte' c'habwe's'a' h'ukaysa naa yuwe's isatewe's'yuha' h\u00efna, uyte naa\nkiwete nasa' isateyuh ha'dac'a u'ymakyuu pihcma'kyuu napa ya'nwe'wewa'\nhi'pyuha' h\u00efna, weh'yuhpa nasa h'ukaysa hwete ew f'i'zewa'ha's\nnuyc'h\u00e4c'haya't' ewna h\u00efc'a nenyuu nasa' eena' f'i'zekan,\nsa' ikahsa c'hab\nk'tey kyu'hu'ya'\n\u00fcsu hi'puwa'ha's\nwe'wen'i's k'tey\nwala kwekwewe's' k'a'wente pkhakhesa' ayte we'wen'\u00ef's\nnenyun'i'spa yaaki'k, sa' nasa ya'nwe'wewa'ha's w\u00ebtte\nc'hab wala kiwepwe's' pkhakhec'a s'abun'i kwekwe\nyuuwa'ha's,\nk'a'weyc'a yaaki'k : nasaisa sena naa ya'nwe'we'wen'isu, eena' eena'\n\u00fcswa'te teec'sana'wec'a yaak'wa' peeh'sa' s\u00fchna ikahsa c'hab wala\nkwekwewe's' k'tey kyu'hu'hkha'w h\u00efn'i's.\nK'a weh'ate na'h\u00ef'k:\nAyte nasa ya'nwe'wewa'te naa kiwete uta newe'wen'i weh'a' c'habt'i,\nc'hab wala kiwet'i nuyi'hwena, nasawe's', ikahwa' v'itn'i kwekwewe's'a;\nkapiya'n'iyakh, kask'aha'n'iyakh naa ya'nwe'wewa' hi'pun'i's w\u00ebtte \u00fcswa'\nhi'pun'i's nuyc'h\u00e4c'ha hi'pta'; ki' nasama't'yu, ikahwa' v'itn'i\nkwekwewe's'a' tuhd tuhdc'a naa ya'nwe'wewa't'i puuk' k'tey yuuwaha's\nkpahk'na u'hkan, ikahsa c'hab wala kiwe kwekwema't'yuu ki' k'a kiwe\nne'hwe's'tewe's' ikah kiwema't'yuu napa.\nF'i'ni pe'la 1.\nYa'nwe'wewa'te' maa nasapa ha'dacehk hi'pku up'hi', w\u00ebtte\nu'huwa'hi'pta', eena' eena' f'i'zewa' hi'pta', \u00fcus hi'pta' d'ik'the\nhi'pta' naapa'kate. Sa' h'ukaysa \u00fcus hi'pcehktha'w sa' pyakhna'we f'i'ze\nhi'ptha'w.\nF'i'n'i pe'la 2.",
            "Image": "76fe947364e23c2ef5877d599169d599"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Naa nwe'wen'ite pu'kithc'a maa nasapa k'uka yupn'ime u'huwa' hi'pc'a\nya'nwe'wewa'pa hi'pa' d'i'w\u00ebn'ime: \u00fcskiwen'i ma'we hi'psama'kyuu; nasa\nk\u00fcc'ma'kyuu, nasa waasma'kyuu, nasa ma'we ikwehkwesama'kyuu; u'yma'kyuu,\npihcma'kyuu; nasa kuhsa ipeyn'itewe's' ma'wesate hi'psama'kyuu,\nkhimec'a' ipeyn'i ma'we \u00fcusyaak'sama'kyuu; mayuh nasa kuhtewe's'ma'kyuu;\nv'uwe's'ma'kyuu; mte up'hsama'kyuu; ma'wete fiysapa h'uka.\nF'i'n'i pe'la 3.\nMaa nasapa \u00eft'i f'i'ze hi'pa', kimyuhpa pt'hiden'ime u'huwa' hi'pa',\nkihytepa \u00e4h kaf'i'ze'n'i u'huwa' hi'pa'.\nF'i'n'i pe'la 4.\nKimyuhpa nasanwe's'a's nasanwe's'a's yaamumena, kimyuhpa nasanwe's'a's\nk'uultec'a kaselpi'pamena; yaamun'isa, nasanwe's'a's k'wayn'isa'\nyuuwesa', ma'wetepa h'uka.\nF'i'n'i pe'la 5.\nKimyuhpa nasanwe's'a's pk'uuya' huuna' yuuya' ewumena.\nF'i'n'i pe'la 6.\nMaa nasapa h'uka Ec Ne'hwe's' d'i'pte \u00e4ate u'huwa' hi'pa', maa kiwetepa\nh'uka.\nF'i'n'i pe'la 7.\nMaa Ec Nehwe's'hu yuhsapa h'ukat' k'a'weyc'a yu', sa' maa nasat'pa\nh'ukat' k'a'weyc'a nwe'we. Sa' maa nasapa d'i'w\u00ebn'iya'samakyuu,\nkhimec'a' d'i'w\u00ebn'iyuya' \u00fcssa' ayte newe'wen'i weh'ate pu'kithwa'\nhi'pa'.\nF'i'n'i pe'la 8.\nEete eena' eena' kaf'ize'sa kwekwe d'i'pte maa c'hab wala kiwetepa maa\nnasapa maa nasapa ya'nwe'wewa'ha's pakwewa' hi'pa', nasa's huuna'\nyuucte', Ec Ne'hwe's'tewe's' yuwete k'teme yuucte'.\nF'i'n'i pe'la 9.\nKimyuhpa's yuwe hi'pume u'hute kyuhu'mena, k'aaphpamena, u'hkanpa\nc'at'hmena sa' k'ah' \u00fcsn'i kiwehupa newuuya' ewumena.\nF'i'n'i pe'la 10.\nEetewe's' \u00e4ate kaf'i'ze'ya' ikahsa kwekwe', nasa wala d'i'pte kimyuhpa\npaikahn'imete puuk' k'ana'wec'a nw\u00ebse'he hi'pa', teec'sa hu'ghuc'a\ntup'hime kihy \u00e4hme yuun'i's ew \u00e4ate nv'ihtpkac', makwe sena' ktuthe'c'a\nakac'hictepa.\nF'i'n'i pe'la 11.\nF'iika yuu p'an'i nasa', isa k'tezwa'te yuwet' ew kaha'da'na k\u00fchme\nha'dayu'; yuuwesamek kasehe'. Ec Ne'hwes'tewe's' d'i'pteyu' k'a yuuwesa\nhin'isapa ikha'khudeya' paswa' yuwe hi'pa', sa' k'a'spa nasa wala",
            "Image": "ef007ca20c9364038b757c28e27f9550"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "d'i'pte yu'skhewwa'ha'.\nEc Ne'hwe's'tewes' f'i'n'i yuwe kasehmeyna' yuwe hi'pusa nasa's k'tezya'\nya'ewumena, maa c'hab wala kiwema'kyunapa. Sa' f'i'n'i pe'la thaaw\nhuunamesahu ya'akac'hina.\nF'i'n'i pe'la 12.\nV'ite nasa fiisa f'i'zen'ite' v'ite nasayu' kimyuhpa yuwe ipi'k'n'imete\nhuuna' p'hahcc'a yatwe's'we's' yasete kuk'th\u00eb' yuuya' ewumena, maa\nyatwe's' yatka huuna' u'kaya', teec'sahic'a kahn'i ec pa'hsa's phadec'a\nthegya', peku'su kaz' nuywe'weya'. Maa nasapa naa th\u00ebysu ya'duna\nu'huc'a' Ec Ne'hwes'hu yuhsa yuwesu ya'nwe'wewa'ha's pakwewa' hi'pa'.\nF'i'n'i pe'la 13.\nMaa nasapa peek' pekuhna f'i'zewa' hi'pa', khic'a k'ah' \u00fcus p\u00ebyite maa\nc'hab wala kiwetema'k yuhuw\u00ebc'a' yuhu napa ewuna.\nMaa nasapa peek' \u00fcushu maa c'hab wala kiwehu kasehna u'hw\u00ebc'a' ewuna,\npeek' c'hab wala kiwehuma'kyuu napa, ki' s'awedw\u00ebc'a' s'awedna.\nF'i'n'i pe'la 14.\nPeek' kwekwe's suwya' pakwena \u00fcste', pemaa kiwete isuthwa' pakwewa'\nhi'pa' maa c'hab wala kiwetema'kyuu napa, khic'a maasuhme \u00fcsya'.\nNapa k'awe ya'newe'wa'teyu' \u00ef'ne c'hab wala kiwepwe's' pkhakhec'a\nnewe'wen'i \u00fcustemeteyu' pu'kithya' ewumena.\nF'i'n'i pe'la 15.\nMaa nasapa teec' c'hab wala kiwehuwes' yuu hi'pa'.\nKimyuhpa teec' c'hab wala kiwehuwe's' yuun'i's kuse'ya' ewumena. Nasa'\nma'wente teec' c'hab wala kiwehuwe's' yun'i's yu'pthew\u00ebc'a' yu'ptheya'\newuna.\nF'i'n'i pe'la 16.\n1 Pihcma'kyuu, u'yma'kyuu sa' ptamuwa'te \u00e4h walaana kabasa' ptamuya'\newuna; kimyuhpa \u00fcskiwe'n'i f'iiysa hi'ppa'ka. c'hab wala kiwe\nf'ihuwe's'pa'ka, \u00fcusa's ya'newe'wen'i ma'wesa hi'ppa'ka pt'hiden'ime\nyuuna ptaamun'ite' pihcma'kyuu, u'yma'kyuu sa' k'ana'wec'a ya'nwe'wewa'\nhi'pta'. T'utepc'ahte' t'utema't' napa k'a'weyc'a.\nPihca's, u'ya'sma'kyuu napa ipehkac' ya'kaba'mena k'awe's' \u00fcusyuu\nk'a'we' yahk'meteyu'.\nPtaama' maan yatwe's'ya'ta' sa' k'a ya'we's'in'iyakhku c'hab wala yuuna\npa'ha', sa' maa c'hab wala kiwe kwekwepa yatwe's't'i nwe'we hi'pa'.\nF'i'n'i pe'la 17.\nMaa nasama'kyuu napa naamu yuuwa' hi'pa', peek'c'ama'kyuu,\npkhakhec'ama'kyuu napa.",
            "Image": "30ad0a5a096c36a7dcb64d565cce230f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kimyuhpa hi'pun'i's huuna' kuse'ya ewumena.\nF'i'n'i pe'la 18.\nKimma'kyuu napa nasa' ma'wepa \u00fcusyaak'wa' hi'pa' sa', \u00fcusa's\nya'newe'wen'i; sa' \u00fcusa's ya'newe'wen'i's maat'ipa hwe pta's'ya' ewuna;\nteec'a'sma'kyuu, nasa kuht'ima'kyuu, ps'imc'a \u00fcustema'kyuu, nasa wala\nyuhu'hun'isuma'kyuu, kapiya'nma'kyuu, kyu'hu'nma'kyuu, kthegu'nma'kyuu,\n\u00fcusa's' ya'newe'wen'i's k'tey v'itna.\nF'i'n'i pe'la 19.\nMaa nasapa ma'we \u00fcus yaak'w\u00ebc'a, ma'we we'wew\u00ebc'a', we'we hi'pa'. Sa'\nk'apa'kac'a f'iv'itn'ime u'hu hi'pa', v'itesa ptas's'n'i'spa w\u00ebse'na,\nv'itesa \u00fcusyaak'n'i'spa w\u00ebse'na, ki' hwe pta's'napa yuuna, mtepa'c'a\nwe'wene'ga h\u00efn'ime, kihyyakhpa hwe we'weya' ipik'w\u00ebc'a' ipik'w\u00ebc'a'\nipik'ya' ewuna.\nF'i'n'i pe'la 20.\nMaa nasapa kimyuhpa pt'hiden'ime pkhakhewa' hi'pa', sa' kuk'me \u00fcswa'\npkhakhen'i v'itna.\nYu'pkhakhen'isu kimyuhpa huuna' yuupkhakh yu't'an'ime u'huna.\nF'i'n'i pe'la 21.\nMaa nasapa th\u00eb' kabasa' peek' c'hab wala kiwete' ikahn'i kwekwe's\nipa'kaya', yuuya' ewuna, khimec'a' t'hit'hc'a kwekwe kaipa'ka'ya', Yuwe\nDukhsa's kwekwe usna yuuya' ewuna.\nMaa nasapa peek' c'hab wala kiwete' ikahn'i kwekwesu k'ana'wec'a\nha'dac'a u'kaya' ewuna nasa wala d'i'pte selpiwa'ha's k'tey yuuna,\nv'itesana'wey.\nC'aba' eckwete kt'hit'hi'n'iyakh ya'yu'skhewuna npicth\u00eb' ki'pwa' een\nk\u00fchisa, na'we yuun'iyu' naa kiwete uta na'wecehk yu'skhewya' neesn'isa',\nk'a'weyc'a nasaisa peek' \u00fcustecehk t'hit'hwa'ha's khimec'apa peek'c'a\nt'hit'hite v'ite nasayu' kuc'yuhpa pahiyuna k\u00fchu hi'pmeta' kim hu'ghu\nt'hit'hn'i's.\nF'i'n'i pe'la 22.\nMaa nasapa maa nasa kuhtewe's'pa'ka, k'awe's' hi'pun'i makwe hi'put'na\nsa' kim th\u00ebyte \u00fcsc'a' k'a nasa pu'c'hn'iyuuwa' hi'pa'; w\u00ebtte f'i'zewa'\nhi'p; f'iin f'iin ipe'n'isa hi'p; nasa kuhsa maa c'abtewe's'yuuwa' hi'p;\nw\u00ebt \u00fcskiwe'n'itewe's' yuuwa' hi'p; peek' nasa c'huute ki' hwe vite c'hab\nwala kiwepa c'huun'iyakh.\nF'i'n'i pe'la 23.\nMaa nasapa mhi hi'puwa' hi'pa', k'ah' \u00fcushu mhia's t'hit'hwa', maz\nmhisac'apa teec'sana'wec'a ma'wesupa ha'da mahina skhewut'na, ki'\nwec'ayuhte. Sa' mhina \u00fcsn'ihu huuna' kuki'hictepa ya'nwe'wewa' hi'pa'.\nMaa nasapa's mhisa kuhte h'ukaysa teec'sa na'wec'a mahiwa' \u00fcste'",
            "Image": "008277dceb3e67feed6dd3023dfe98ac"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "maayuht'ipa pe'lame dewet'na.\nMaa nasapa mhipa'ka ew dewen'i u'hu hi'pa' ma'we mhi ha'da sa'\nwec'ayuhte sa' k'ah' tas'te nasakwet'ipa eena' ip'hwa' hi'p, sa' k'te\n\u00e4hmete' nasa walawe's's kaha'da'n'i yuuna ma'we peeh'te'.\nMaa mhisapa h'uka mhisapwe's' yu'pkhakhen'i v'itu hi'pa' k'awe's'\nith\u00e4sn'it' ya'nwe'weya'.\nF'i'n'i pe'la 24.\nMhisa' maa nasapa h'uka ikaaswa' hi'pa', ec'wa' een hi'puwa', thaakwe\nkmahi'me \u00fcus huthe ha'dac'a kmahi'n'i yuuwa', ki' kaykase'n'i'spa\ndewen'iyuu hi'pa'.\nF'i'n'i pe'la 25.\nMaa nasapa ew kaf'i'ze'n'i u'huwa' hi'pa' k'ah' tas'tewe's'pa ew ipe'hna\nkaf'i'zen'i u'huwa', k\u00e4t'h \u00fcswa' hi'p, \u00fc'wa' weh' peeh'me \u00fcswa' hi'p,\nat'h athwa' hwe peeh'me, yatkwe hi'p, yu'ce'sa hi'p, nasa walahi kihy\n\u00fcste'ha'dac'a ipa'kana; k'a'weyc'a kihypa hwe peeh'me f'i'ze hi'pa',\nma'wente ec' pihc nenyuc'a, ma'wente ec' u'y nenyuc'a, hwe ithakwe\nth\u00eb'te, kihy pa'ka \u00eft'i f'i'zewa'yu hi'pme th\u00ebyte nenyuuc'apa.\nLuuc' n'hi't'i, luuc'kwet'i sena ew ipe'hwa' \u00fcsa'. Maa luuc'ma'kyuu\nkaban'itewe's', kaban'imetewes'ma'kyuu napa ha'dac'a k'a'sa nasa wala\nsena ew ipe'he hi'pa'.\nF'i'n'i pe'la 26.\nMaa nasapa yaf'te piyawa'ha's hi'pa', piyan'i yactewe's'c'apa's luuc'a'\nv'upa'kame piyawa' hi'pa'. Sa' thakweyuh hiiyuwa' peehin'itewe's't'i'\nluuc'a' ma'wetepa piyawa' hi'pa'. Ki' kusete \u00e4h yuupkac' piyan'isa' mte\nmtepa k'ahn'iyuut'na, sa' mtepa pa'ha hi'pa'. Maa nasapa walate piyan'i\nyatte pa'hya' ewuna, v'itepa ma'we piyana \u00fcsta' k'a'wey k'asu \u00e4hsayu'.\nKapiya'n'isa' nasat'i kac'h\u00e4c'ha'wa'te neeswa'ha', eena' eena' f'i'zeya'\nnuyt\u00eb'na, nasa' kuk'th\u00eb' yuume f'i'zeya'k neesu', puuk' tw\u00ebh\u00efwa'te\nneesna, nasa' kuk'th\u00eb' yuuya' yahk'me f'i'zeya' nesna; c'hab wala\nkiwepwe's'a' \u00e4ate id'i'p \u00fcswa'te neesn'i'. Nasa' \u00fcskiwen'i f'iy hi'psa\n\u00fcsta', \u00fcusa's ya'newe'wen'i f'iy hi'psa \u00fcsta'; k'a kapiya'n'i' nasat'i\nnuuyc'h\u00e4c'hana, puuk' eena' eena' id'ip f'i'zeya' neeswaha\u00e1, c'hab wala\nkiwepwe's' yu'pkhakhesa ikahn'i yuwete.\nLuuc' neywe's'a' luuc'we's' piyawa'ha'sa' ma'we piyawa'ha's ith\u00e4c'a'\nkapiya'wa'ha's t'hit'hi hi'pta'.\nF'i'n'i pe'la 27.\nMaa nasapa nasa wala \u00fcskiwen'ite uche hi'pa', kusehu z'ic'kwe v'itna\nmhin'isu wec'ayuhte k'a'we \u00fcsn'i ks'av'su pkhakhena, naa kiwete makwe\nwala hiiyuun'i \u00fcste k'a'spa kaselpi'na.\nNasa, d'ik'thehu wala \u00fcus ki'pna wala hiiyuuwa' ec v'itsa, kusehu\nz'ic'kwe v'itna mhisa, d'ik'thehu wala z'ic'kwe yahk'na f'i'sa' k'awe's'\nyase's nwe'wen'iyuut'na, k'a'weyc'a k'a'we mhic'a hi'pun'it'ipa.",
            "Image": "518573bb85f5c7ca1d4280d7791cef3c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "F'i'n'i pe'la 28.\nAyte newe'wen'i yuwete, maa nasapa nasa wala ks'av'su kimyuhpa\nkuuc'i'n'ime u'hu hi'pa', v'ite c'hab wala kiwesupa kuc'i'n'ime u'hu\nhi'pa', \u00e4hmekayuu h\u00efwa' hi'pme u'hu hi'pa'. C'habma't'yuu nasama't'yuu\npkhakhec'a \u00fcssa nasama't'yuu napa ayte newe'wen'i's k'tey yuu hi'pta'\nnaa weh'a's.\nF'i'n'i pe'la 29.\nMaa nasapa nasa wala d'i'pte puuk' k'tey yuuwa' hi'pa', naas k'teyuc'ak\nnasa' eena' eena' f'i'zewa'te nasa' neesna k\u00e4ha' naapa'ka.\nMaa nasapa k'tey yuumeya' ewuna Ec Ne'hwe's'suwe's' yuweic'a eena'\neena'te f'i'zecte, peek' w\u00ebtte f'i'zeckit' pekwecte; nasapwe's' huuna'me\nf'i'zecte; nasa kuhsayu ecyakh t'hit'hc'a npicth\u00eb' ki'pute yu'skhewya'\nneesn'i's pekwecte.\nNaa w\u00ebtte eena' eena' f'i'zekahn'i yuwesa' ma'weteyuhpa \u00e4hme yuume\nf'i'zekahn'i' c'hab wala kiwepwe's' pkhakhec'a ikahn'i yuwe'sa'.\nF'i'n'i pe'la 30.\nAyte ikahna newe'wen'isa's teec'sama'kyuu, nasa kuhsama'kyuu, teec'\nc'hab wala kiwete ikahsa kwekwema'kyuu, sa' iv'ituw\u00ebc'a' kimyuhpa\nkihyc'a' yuuya' ewumena. Naa newe'wen'i weh'ate' eena' eena' u'hun'i's,\nw\u00ebt w\u00ebt u'hun'i's mteyuhpa aytey newe'wen'i's hu'gme u'h pu'c'hya'\newumena. Nasa teec'sama'k k'a'hi, pkhakhec'a \u00fcssama't' k'a'hi khimec'a'\nc'hab wala kiwete ikahsa kwekwema'k k'a'h\u00ef napa.",
            "Image": "99e28f55857adcbec0794804761b5ae4"
        }
    }
}

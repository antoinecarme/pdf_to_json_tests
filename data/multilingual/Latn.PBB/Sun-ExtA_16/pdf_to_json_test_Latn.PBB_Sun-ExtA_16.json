{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470029,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "NASA YA'NWE'WEWA'TE NAA KIWETE UTA IPEHKSA YUWE'S NEWE'WEN'I WEH'A\nC'HAB WALA KIWEPWES' PKHAKHENA \u00dcSC'A' NAWEK YAHK':\nuyte maa nasapwe's'pa ewkwecehk \u00fcsni' pyakhna'wek kafize'he', sa' k'a'weyc'a\nya'nwe'wewa'pa teec'sana'wcehk wehyuhpa ikuse'wa'mete hi'pun'i naa kiwete uta w\u00ebt\nw\u00ebtte, eena' eena'te ya'fi'zewa'te iwehce',\nki' yahk'ku: sa' wa'ln'i, naa ya'nwe'wewa't'i taas'i'n'ik kapuyi'hi', maa \u00fcustepa\nthaameyuhth\u00eb'sa k\u00fchna, sa' nasa' naa kiwete uta peenayu' \u00fcukhna y\u00fcs y\u00fcsteme\nf'i'zewaha's pakwena \u00fcusta', sa' weh'yuhpa wec'ayuhte ma'we we'wew\u00ebc'apa we'wewa' hi'p,\nma'wepa yaak'wa' hi'p f'i'zewa'ha's pakwena \u00fcsta' isateyu'.\nki' naa s\u00fchk: ec ne'hwe's'suwe's' yuwema'kyuu, c'habwe's' \u00fcskiwe'n'i yuwe ma'kyuu napa\nnasa ya'nwe'wewa'ha's hi'pun'isa' sena \u00e4ate ipe'he hi'pta'; nasa' ikahsa npicth\u00eb'we's'\npk'uupa'ka kuk'th\u00eb' yuuwa'ha's pakwekamen, \u00fckahyu v'ite yu'ceyu' ya'nwe'wewa'yu'\nmeeth\u00e4s,\nk'a'weyc'a naa s\u00fchu'k: kac'h\u00e4c'ha'wa' usa', c'hab wala kiwwepwe's' d'i'p hiicehkyuuc'a\newtw f'i'zeya',\nki' yahk'hu: naa c'hab walapwe's' pkhakhesa up'h eentewe's' f'i'hn'i ecte' c'habwe's'a'\nh'ukaysa naa yuwe's isatewe's'yuha' h\u00efna, uyte naa kiwete nasa' isateyuh ha'dac'a\nu'ymakyuu pihcma'kyuu napa ya'nwe'wewa' hi'pyuha' h\u00efna, weh'yuhpa nasa h'ukaysa hwete\new f'i'zewa'ha's nuyc'h\u00e4c'haya't' ewna h\u00efc'a nenyuu nasa' eena' f'i'zekan,\nsa' ikahsa c'hab wala kwekwewe's' k'a'wente pkhakhesa' ayte we'wen'\u00ef's k'tey kyu'hu'ya'\nnenyun'i'spa yaaki'k, sa' nasa ya'nwe'wewa'ha's w\u00ebtte \u00fcsu hi'puwa'ha's c'hab wala\nkiwepwe's' pkhakhec'a s'abun'i kwekwe we'wen'i's k'tey yuuwa'ha's,\nk'a'weyc'a yaaki'k : nasaisa sena naa ya'nwe'we'wen'isu, eena' eena' \u00fcswa'te\nteec'sana'wec'a yaak'wa' peeh'sa' s\u00fchna ikahsa c'hab wala kwekwewe's' k'tey\nkyu'hu'hkha'w h\u00efn'i's.\nK'a weh'ate na'h\u00ef'k:\nAyte nasa ya'nwe'wewa'te naa kiwete uta newe'wen'i weh'a' c'habt'i, c'hab wala kiwet'i\nnuyi'hwena, nasawe's', ikahwa' v'itn'i kwekwewe's'a; kapiya'n'iyakh, kask'aha'n'iyakh\nnaa ya'nwe'wewa' hi'pun'i's w\u00ebtte \u00fcswa' hi'pun'i's nuyc'h\u00e4c'ha hi'pta'; ki'\nnasama't'yu, ikahwa' v'itn'i kwekwewe's'a' tuhd tuhdc'a naa ya'nwe'wewa't'i puuk' k'tey\nyuuwaha's kpahk'na u'hkan, ikahsa c'hab wala kiwe kwekwema't'yuu ki' k'a kiwe\nne'hwe's'tewe's' ikah kiwema't'yuu napa.\nF'i'ni pe'la 1.\nYa'nwe'wewa'te' maa nasapa ha'dacehk hi'pku up'hi', w\u00ebtte u'huwa'hi'pta', eena' eena'\nf'i'zewa' hi'pta', \u00fcus hi'pta' d'ik'the hi'pta' naapa'kate. Sa' h'ukaysa \u00fcus\nhi'pcehktha'w sa' pyakhna'we f'i'ze hi'ptha'w.\nF'i'n'i pe'la 2.\nNaa nwe'wen'ite pu'kithc'a maa nasapa k'uka yupn'ime u'huwa' hi'pc'a ya'nwe'wewa'pa\nhi'pa' d'i'w\u00ebn'ime: \u00fcskiwen'i ma'we hi'psama'kyuu; nasa k\u00fcc'ma'kyuu, nasa waasma'kyuu,\nnasa ma'we ikwehkwesama'kyuu; u'yma'kyuu, pihcma'kyuu; nasa kuhsa ipeyn'itewe's'\nma'wesate hi'psama'kyuu, khimec'a' ipeyn'i ma'we \u00fcusyaak'sama'kyuu; mayuh nasa",
            "Image": "74c35061941466e2f11510090fc559ce"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kuhtewe's'ma'kyuu; v'uwe's'ma'kyuu; mte up'hsama'kyuu; ma'wete fiysapa h'uka.\nF'i'n'i pe'la 3.\nMaa nasapa \u00eft'i f'i'ze hi'pa', kimyuhpa pt'hiden'ime u'huwa' hi'pa', kihytepa \u00e4h\nkaf'i'ze'n'i u'huwa' hi'pa'.\nF'i'n'i pe'la 4.\nKimyuhpa nasanwe's'a's nasanwe's'a's yaamumena, kimyuhpa nasanwe's'a's k'uultec'a\nkaselpi'pamena; yaamun'isa, nasanwe's'a's k'wayn'isa' yuuwesa', ma'wetepa h'uka.\nF'i'n'i pe'la 5.\nKimyuhpa nasanwe's'a's pk'uuya' huuna' yuuya' ewumena.\nF'i'n'i pe'la 6.\nMaa nasapa h'uka Ec Ne'hwe's' d'i'pte \u00e4ate u'huwa' hi'pa', maa kiwetepa h'uka.\nF'i'n'i pe'la 7.\nMaa Ec Nehwe's'hu yuhsapa h'ukat' k'a'weyc'a yu', sa' maa nasat'pa h'ukat' k'a'weyc'a\nnwe'we. Sa' maa nasapa d'i'w\u00ebn'iya'samakyuu, khimec'a' d'i'w\u00ebn'iyuya' \u00fcssa' ayte\nnewe'wen'i weh'ate pu'kithwa' hi'pa'.\nF'i'n'i pe'la 8.\nEete eena' eena' kaf'ize'sa kwekwe d'i'pte maa c'hab wala kiwetepa maa nasapa maa\nnasapa ya'nwe'wewa'ha's pakwewa' hi'pa', nasa's huuna' yuucte', Ec Ne'hwe's'tewe's'\nyuwete k'teme yuucte'.\nF'i'n'i pe'la 9.\nKimyuhpa's yuwe hi'pume u'hute kyuhu'mena, k'aaphpamena, u'hkanpa c'at'hmena sa' k'ah'\n\u00fcsn'i kiwehupa newuuya' ewumena.\nF'i'n'i pe'la 10.\nEetewe's' \u00e4ate kaf'i'ze'ya' ikahsa kwekwe', nasa wala d'i'pte kimyuhpa paikahn'imete\npuuk' k'ana'wec'a nw\u00ebse'he hi'pa', teec'sa hu'ghuc'a tup'hime kihy \u00e4hme yuun'i's ew\n\u00e4ate nv'ihtpkac', makwe sena' ktuthe'c'a akac'hictepa.\nF'i'n'i pe'la 11.\nF'iika yuu p'an'i nasa', isa k'tezwa'te yuwet' ew kaha'da'na k\u00fchme ha'dayu'; yuuwesamek\nkasehe'. Ec Ne'hwes'tewe's' d'i'pteyu' k'a yuuwesa hin'isapa ikha'khudeya' paswa' yuwe\nhi'pa', sa' k'a'spa nasa wala d'i'pte yu'skhewwa'ha'.\nEc Ne'hwe's'tewes' f'i'n'i yuwe kasehmeyna' yuwe hi'pusa nasa's k'tezya' ya'ewumena,\nmaa c'hab wala kiwema'kyunapa. Sa' f'i'n'i pe'la thaaw huunamesahu ya'akac'hina.\nF'i'n'i pe'la 12.\nV'ite nasa fiisa f'i'zen'ite' v'ite nasayu' kimyuhpa yuwe ipi'k'n'imete huuna'\np'hahcc'a yatwe's'we's' yasete kuk'th\u00eb' yuuya' ewumena, maa yatwe's' yatka huuna'\nu'kaya', teec'sahic'a kahn'i ec pa'hsa's phadec'a thegya', peku'su kaz' nuywe'weya'.",
            "Image": "a3c41961d4ae968aeb9276fc576cf4f1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Maa nasapa naa th\u00ebysu ya'duna u'huc'a' Ec Ne'hwes'hu yuhsa yuwesu ya'nwe'wewa'ha's\npakwewa' hi'pa'.\nF'i'n'i pe'la 13.\nMaa nasapa peek' pekuhna f'i'zewa' hi'pa', khic'a k'ah' \u00fcus p\u00ebyite maa c'hab wala\nkiwetema'k yuhuw\u00ebc'a' yuhu napa ewuna.\nMaa nasapa peek' \u00fcushu maa c'hab wala kiwehu kasehna u'hw\u00ebc'a' ewuna, peek' c'hab wala\nkiwehuma'kyuu napa, ki' s'awedw\u00ebc'a' s'awedna.\nF'i'n'i pe'la 14.\nPeek' kwekwe's suwya' pakwena \u00fcste', pemaa kiwete isuthwa' pakwewa' hi'pa' maa c'hab\nwala kiwetema'kyuu napa, khic'a maasuhme \u00fcsya'.\nNapa k'awe ya'newe'wa'teyu' \u00ef'ne c'hab wala kiwepwe's' pkhakhec'a newe'wen'i\n\u00fcustemeteyu' pu'kithya' ewumena.\nF'i'n'i pe'la 15.\nMaa nasapa teec' c'hab wala kiwehuwes' yuu hi'pa'.\nKimyuhpa teec' c'hab wala kiwehuwe's' yuun'i's kuse'ya' ewumena. Nasa' ma'wente teec'\nc'hab wala kiwehuwe's' yun'i's yu'pthew\u00ebc'a' yu'ptheya' ewuna.\nF'i'n'i pe'la 16.\n1 Pihcma'kyuu, u'yma'kyuu sa' ptamuwa'te \u00e4h walaana kabasa' ptamuya' ewuna; kimyuhpa\n\u00fcskiwe'n'i f'iiysa hi'ppa'ka. c'hab wala kiwe f'ihuwe's'pa'ka, \u00fcusa's ya'newe'wen'i\nma'wesa hi'ppa'ka pt'hiden'ime yuuna ptaamun'ite' pihcma'kyuu, u'yma'kyuu sa'\nk'ana'wec'a ya'nwe'wewa' hi'pta'. T'utepc'ahte' t'utema't' napa k'a'weyc'a.\nPihca's, u'ya'sma'kyuu napa ipehkac' ya'kaba'mena k'awe's' \u00fcusyuu k'a'we' yahk'meteyu'.\nPtaama' maan yatwe's'ya'ta' sa' k'a ya'we's'in'iyakhku c'hab wala yuuna pa'ha', sa' maa\nc'hab wala kiwe kwekwepa yatwe's't'i nwe'we hi'pa'.\nF'i'n'i pe'la 17.\nMaa nasama'kyuu napa naamu yuuwa' hi'pa', peek'c'ama'kyuu, pkhakhec'ama'kyuu napa.\nKimyuhpa hi'pun'i's huuna' kuse'ya ewumena.\nF'i'n'i pe'la 18.\nKimma'kyuu napa nasa' ma'wepa \u00fcusyaak'wa' hi'pa' sa', \u00fcusa's ya'newe'wen'i; sa' \u00fcusa's\nya'newe'wen'i's maat'ipa hwe pta's'ya' ewuna; teec'a'sma'kyuu, nasa kuht'ima'kyuu,\nps'imc'a \u00fcustema'kyuu, nasa wala yuhu'hun'isuma'kyuu, kapiya'nma'kyuu, kyu'hu'nma'kyuu,\nkthegu'nma'kyuu, \u00fcusa's' ya'newe'wen'i's k'tey v'itna.\nF'i'n'i pe'la 19.\nMaa nasapa ma'we \u00fcus yaak'w\u00ebc'a, ma'we we'wew\u00ebc'a', we'we hi'pa'. Sa' k'apa'kac'a\nf'iv'itn'ime u'hu hi'pa', v'itesa ptas's'n'i'spa w\u00ebse'na, v'itesa \u00fcusyaak'n'i'spa\nw\u00ebse'na, ki' hwe pta's'napa yuuna, mtepa'c'a we'wene'ga h\u00efn'ime, kihyyakhpa hwe\nwe'weya' ipik'w\u00ebc'a' ipik'w\u00ebc'a' ipik'ya' ewuna.",
            "Image": "a0ee83ee1e20414154a6540819d595cc"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "F'i'n'i pe'la 20.\nMaa nasapa kimyuhpa pt'hiden'ime pkhakhewa' hi'pa', sa' kuk'me \u00fcswa' pkhakhen'i v'itna.\nYu'pkhakhen'isu kimyuhpa huuna' yuupkhakh yu't'an'ime u'huna.\nF'i'n'i pe'la 21.\nMaa nasapa th\u00eb' kabasa' peek' c'hab wala kiwete' ikahn'i kwekwe's ipa'kaya', yuuya'\newuna, khimec'a' t'hit'hc'a kwekwe kaipa'ka'ya', Yuwe Dukhsa's kwekwe usna yuuya'\newuna.\nMaa nasapa peek' c'hab wala kiwete' ikahn'i kwekwesu k'ana'wec'a ha'dac'a u'kaya' ewuna\nnasa wala d'i'pte selpiwa'ha's k'tey yuuna, v'itesana'wey.\nC'aba' eckwete kt'hit'hi'n'iyakh ya'yu'skhewuna npicth\u00eb' ki'pwa' een k\u00fchisa, na'we\nyuun'iyu' naa kiwete uta na'wecehk yu'skhewya' neesn'isa', k'a'weyc'a nasaisa peek'\n\u00fcustecehk t'hit'hwa'ha's khimec'apa peek'c'a t'hit'hite v'ite nasayu' kuc'yuhpa\npahiyuna k\u00fchu hi'pmeta' kim hu'ghu t'hit'hn'i's.\nF'i'n'i pe'la 22.\nMaa nasapa maa nasa kuhtewe's'pa'ka, k'awe's' hi'pun'i makwe hi'put'na sa' kim th\u00ebyte\n\u00fcsc'a' k'a nasa pu'c'hn'iyuuwa' hi'pa'; w\u00ebtte f'i'zewa' hi'p; f'iin f'iin ipe'n'isa\nhi'p; nasa kuhsa maa c'abtewe's'yuuwa' hi'p; w\u00ebt \u00fcskiwe'n'itewe's' yuuwa' hi'p; peek'\nnasa c'huute ki' hwe vite c'hab wala kiwepa c'huun'iyakh.\nF'i'n'i pe'la 23.\nMaa nasapa mhi hi'puwa' hi'pa', k'ah' \u00fcushu mhia's t'hit'hwa', maz mhisac'apa\nteec'sana'wec'a ma'wesupa ha'da mahina skhewut'na, ki' wec'ayuhte. Sa' mhina \u00fcsn'ihu\nhuuna' kuki'hictepa ya'nwe'wewa' hi'pa'.\nMaa nasapa's mhisa kuhte h'ukaysa teec'sa na'wec'a mahiwa' \u00fcste' maayuht'ipa pe'lame\ndewet'na.\nMaa nasapa mhipa'ka ew dewen'i u'hu hi'pa' ma'we mhi ha'da sa' wec'ayuhte sa' k'ah'\ntas'te nasakwet'ipa eena' ip'hwa' hi'p, sa' k'te \u00e4hmete' nasa walawe's's kaha'da'n'i\nyuuna ma'we peeh'te'.\nMaa mhisapa h'uka mhisapwe's' yu'pkhakhen'i v'itu hi'pa' k'awe's' ith\u00e4sn'it'\nya'nwe'weya'.\nF'i'n'i pe'la 24.\nMhisa' maa nasapa h'uka ikaaswa' hi'pa', ec'wa' een hi'puwa', thaakwe kmahi'me \u00fcus\nhuthe ha'dac'a kmahi'n'i yuuwa', ki' kaykase'n'i'spa dewen'iyuu hi'pa'.\nF'i'n'i pe'la 25.\nMaa nasapa ew kaf'i'ze'n'i u'huwa' hi'pa' k'ah' tas'tewe's'pa ew ipe'hna kaf'i'zen'i\nu'huwa', k\u00e4t'h \u00fcswa' hi'p, \u00fc'wa' weh' peeh'me \u00fcswa' hi'p, at'h athwa' hwe peeh'me,\nyatkwe hi'p, yu'ce'sa hi'p, nasa walahi kihy \u00fcste'ha'dac'a ipa'kana; k'a'weyc'a kihypa\nhwe peeh'me f'i'ze hi'pa', ma'wente ec' pihc nenyuc'a, ma'wente ec' u'y nenyuc'a, hwe\nithakwe th\u00eb'te, kihy pa'ka \u00eft'i f'i'zewa'yu hi'pme th\u00ebyte nenyuuc'apa.\nLuuc' n'hi't'i, luuc'kwet'i sena ew ipe'hwa' \u00fcsa'. Maa luuc'ma'kyuu kaban'itewe's',",
            "Image": "8ea7f53ad6aed1cb2ebe2005829c7e3b"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kaban'imetewes'ma'kyuu napa ha'dac'a k'a'sa nasa wala sena ew ipe'he hi'pa'.\nF'i'n'i pe'la 26.\nMaa nasapa yaf'te piyawa'ha's hi'pa', piyan'i yactewe's'c'apa's luuc'a' v'upa'kame\npiyawa' hi'pa'. Sa' thakweyuh hiiyuwa' peehin'itewe's't'i' luuc'a' ma'wetepa piyawa'\nhi'pa'. Ki' kusete \u00e4h yuupkac' piyan'isa' mte mtepa k'ahn'iyuut'na, sa' mtepa pa'ha\nhi'pa'. Maa nasapa walate piyan'i yatte pa'hya' ewuna, v'itepa ma'we piyana \u00fcsta'\nk'a'wey k'asu \u00e4hsayu'.\nKapiya'n'isa' nasat'i kac'h\u00e4c'ha'wa'te neeswa'ha', eena' eena' f'i'zeya' nuyt\u00eb'na,\nnasa' kuk'th\u00eb' yuume f'i'zeya'k neesu', puuk' tw\u00ebh\u00efwa'te neesna, nasa' kuk'th\u00eb' yuuya'\nyahk'me f'i'zeya' nesna; c'hab wala kiwepwe's'a' \u00e4ate id'i'p \u00fcswa'te neesn'i'. Nasa'\n\u00fcskiwen'i f'iy hi'psa \u00fcsta', \u00fcusa's ya'newe'wen'i f'iy hi'psa \u00fcsta'; k'a kapiya'n'i'\nnasat'i nuuyc'h\u00e4c'hana, puuk' eena' eena' id'ip f'i'zeya' neeswaha\u00e1, c'hab wala\nkiwepwe's' yu'pkhakhesa ikahn'i yuwete.\nLuuc' neywe's'a' luuc'we's' piyawa'ha'sa' ma'we piyawa'ha's ith\u00e4c'a' kapiya'wa'ha's\nt'hit'hi hi'pta'.\nF'i'n'i pe'la 27.\nMaa nasapa nasa wala \u00fcskiwen'ite uche hi'pa', kusehu z'ic'kwe v'itna mhin'isu\nwec'ayuhte k'a'we \u00fcsn'i ks'av'su pkhakhena, naa kiwete makwe wala hiiyuun'i \u00fcste\nk'a'spa kaselpi'na.\nNasa, d'ik'thehu wala \u00fcus ki'pna wala hiiyuuwa' ec v'itsa, kusehu z'ic'kwe v'itna\nmhisa, d'ik'thehu wala z'ic'kwe yahk'na f'i'sa' k'awe's' yase's nwe'wen'iyuut'na,\nk'a'weyc'a k'a'we mhic'a hi'pun'it'ipa.\nF'i'n'i pe'la 28.\nAyte newe'wen'i yuwete, maa nasapa nasa wala ks'av'su kimyuhpa kuuc'i'n'ime u'hu\nhi'pa', v'ite c'hab wala kiwesupa kuc'i'n'ime u'hu hi'pa', \u00e4hmekayuu h\u00efwa' hi'pme u'hu\nhi'pa'. C'habma't'yuu nasama't'yuu pkhakhec'a \u00fcssa nasama't'yuu napa ayte newe'wen'i's\nk'tey yuu hi'pta' naa weh'a's.\nF'i'n'i pe'la 29.\nMaa nasapa nasa wala d'i'pte puuk' k'tey yuuwa' hi'pa', naas k'teyuc'ak nasa' eena'\neena' f'i'zewa'te nasa' neesna k\u00e4ha' naapa'ka.\nMaa nasapa k'tey yuumeya' ewuna Ec Ne'hwe's'suwe's' yuweic'a eena' eena'te f'i'zecte,\npeek' w\u00ebtte f'i'zeckit' pekwecte; nasapwe's' huuna'me f'i'zecte; nasa kuhsayu ecyakh\nt'hit'hc'a npicth\u00eb' ki'pute yu'skhewya' neesn'i's pekwecte.\nNaa w\u00ebtte eena' eena' f'i'zekahn'i yuwesa' ma'weteyuhpa \u00e4hme yuume f'i'zekahn'i' c'hab\nwala kiwepwe's' pkhakhec'a ikahn'i yuwe'sa'.\nF'i'n'i pe'la 30.\nAyte ikahna newe'wen'isa's teec'sama'kyuu, nasa kuhsama'kyuu, teec' c'hab wala kiwete\nikahsa kwekwema'kyuu, sa' iv'ituw\u00ebc'a' kimyuhpa kihyc'a' yuuya' ewumena. Naa newe'wen'i\nweh'ate' eena' eena' u'hun'i's, w\u00ebt w\u00ebt u'hun'i's mteyuhpa aytey newe'wen'i's hu'gme\nu'h pu'c'hya' ewumena. Nasa teec'sama'k k'a'hi, pkhakhec'a \u00fcssama't' k'a'hi khimec'a'\nc'hab wala kiwete ikahsa kwekwema'k k'a'h\u00ef napa.",
            "Image": "37cdcf799b15b46247bf252fa5be0d16"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [],
            "Text": "",
            "Image": "23c2510f55e24ac62b765450f1f8aaec"
        }
    }
}

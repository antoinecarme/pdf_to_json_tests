{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469825,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "IMANDAP KIPKOSOBEI EN NGWONDUINI\nYatet\nEn kosipet nepo kongit nebo keny ak imandap kipkosopei, ko togol\nkogergei ak chomiet en nguony. En kanyalet ak sosisyet chebo kipkosopei\nkogoibor otepto neberber ne kogoyait oteptop kipkosopei ko en iyon\nkomuoe kasetap logoywek kaap ngoony kole nyolu kogerchi imanda nemuen\nkei en kayanet isomuei omu chon togol kogigemwa kele imanda nepo\nchitogol.\nEn agopo torchinet, komagikonya chi kosomei toretet keeso konyolisyet ak\nweket, ko en lyon konyolu komi chi ngwonyitop ripset\nEn agopo torchinet nyolu choruadit kotestai ak emotinuek.\nEn agapo piik chenomu ngwony,kogoyosin kokeny en kayanet nyuwan kole\nimandap keny, kongit ak nyigisindop kipkosepei kole en imandap\nchitogol,ingogergeit imanit en murenik ak tiepiosok,ko en agopo\nagotilsin ngolyot ak otepto nesingoi nepo koi keny.\nEn agopo emotinuek chugigonam gei, komwa kole kosiniet taap emet nenomu\nngwony,konyolu kerip ak kegonyit imandaap piik chesoptos ak sopenyin.\nEn agopo kosipetap imanit,konyolu kotestai keribei ngotutiet nono.\nAgemwai nguondut kele nyolu kesip imandaap kipkosopei en ngwony,otko non\ntieyuot taap kogilet taap emet taap ngwony komugul,ko chii ak kipkaita\nagetogol,konomndechi ngolyonon kipkoy.kogilgei konet key ngolyot taap\nimanda ak katiagetap kei.\nEn iyon,emotinuek togol kogilgei kosip imanda,isonayaak en emotinuek\nchugigonam gei ak emotinuek chenomu.\nNgongutiet tap Tai\nPiik togol kosigotiik en katiagetapkei koguyet ak imandanyuwan koyuyosin\ntogol kogigigochi ngomnotet ak koperuret en iyon konyolu koyochigei\noteptop tupchondit.\nNgongutietap Oeng\nChitogol komisi kosich katiaget taap kei kotiengei ngaleg togol\nchuagemwa en tai, komomi tengelisyet agetogol, komagisip kele ngo ngo.\nEmet, ngetotik, ak tiepiosok anan iyegisoen, tiemereret, kapuatet, onon\niyegigisikchin chito,korubet,en yiotet onon en oretage togol.\nEn iyon amaitegep isipegei tiemereret, kirwongnotet,onon itiengei\nkosiniet taapchi. Otko emet nepoyokei, emet nechomegei, nemopoyugei,\nonon emet negipoyuemetage en otepto agetogol.\nNgongutietatap Somok\nChito agetogol kotinyei imanitaap mengisyet, imandaap katiagetap kei ak\nripetoop sopenyin.",
            "Image": "23e300a3c0571eacb4d358832519a356"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ngongutietap Angwan\nChito agetogol komagiiy koyogindet nebo koyogiik,koyoknotet ak\noldoisyenyin koyetat kotogol.\nNgongutietat Mut\nChito age togol komaginyalil, omogipir, amagisas ono geyochi punyondit.\nNgongutietap Lo\nChito agetogol koyanat en tayitop ngotutik.\nNgongutietap Tisap\nPiik togol kogergey en tayitap ngotutik iso nyolji imanda.Togol kotinyey\nimanda kerip agopo sosisyet agetogol ag ngoliyot agetogol netotkoip\nsosisiyet.\nNgongutietap Sisit\nChito agetogol kotinyey imanda negimwoitechin imandanyin chenyolji\nkotiengeg ngotutik.\nNgongutietap Sogol\nChito agetogol komaginam, magigerta ono geuyis en emenyin komagisip\nngotutik.\nNgongtietap Taman\nChitoagetogol kotinyey imanda neititaat kerwokchi kotop kirwoknotet nepo\nimanda iso nimoruchin pataita agenge.\nNgongutietap Taman ak Agenge\nChito agetogol negisitogoniy agopo lelutietap putetop ngotutik kotinyey\nimanda\nMonyolu kenam chito age togol agopo goput ngotutik komagisip ngotutikap\nemenet ono chepo kipagenge chepo emotinik cheiporu gele goput\nngotutikchono.\nNgongutietap Taman ak Oeng\nChito agetogol komogichut ngalekchig chepo gaa,chepo piik chiik,ono\nchepo paronok chig, omogiputi gonginyin ag golosutik chig.Agetogol\ngotinyey ngotutik cheripey agopo ngaleg cheyuchon.\nNgongutietap Taman ak Somok\nChito agetogol gotinyey imanit neween iyet agetogol iyemochey isomeny\niyemochey en emet gotogol.\nChito age togol gotinyey imanit gomangnda en emenyin isoyey gora en\nmagenyin",
            "Image": "c3fc6fa45ab584843d32701370bf99ac"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ngongutietap Taman ak Angwan\nChito agetogol gotinyey imanda komwechi emet age agopo seretetap\nsergalit.\nImanigomogisomey gopunu nyalilda nimopunu yetetap kosipetap ngotutik\nNgongutietap Taman ak Mut\nChito agetogol kotinyey imanda nepo mengetop emet.\nChito agetogol komagipaney mengongnotenyin komagisip ngotutik iso\nmagiyetey gowis en magenyin\nNgongutietap Taman ak Lo\nPiik cheech,tiepiosok ak ngetotik kotinyey imanit komutkey, sotech\nkanyuwan komomi terchinyet agetogol. Togol kotinyey imanda negergey en\ngomutisyet.\nKeset ketiengey ichek chonomochey komutkey\nKoot kopogomonut en emet nepo piik,nyolji koriip pig ag sergalit\nNgongutietap Taman ak Tisap\nChito agetogol gotinyey imanda nepo gurpetnyin inegey ono goganamkey ag\npiik alag.\nMagipaney chito kurpenyin gomagisip ngotutik.\nNgongutietap taman ak sisit\nChito agetogol kotichey imanda nepo katiagetap, kopuotutik,saet,\nimanigotinyey kora gatiagetap waletap saet.\nNgongutietap Taman ak Sogol\nChito agetogol kotinyey katiaget komwa kopwotutik chig,imuch kora\nkotononey kopootutikchig,komogichut chito agetogol.\nNgongutietap Tomonwogig Oeng\nChito agetogol gotinyey imanda kowo tuyietap chamait agopo ngalegap\nkaliet.\nChito agetogol komogisiimji kopunji chamait agetogol.\nNgongutietap Tomonwogig Oeng ak Agenge\nChito agetogol kotinyey imanda kochut sergalitap emenyin, inegey ono en\noretap koyogindet,nigilewen inegey\nChito agetogolkotinyey imanda koyay gasit en sergalit, mogitichu\nkomageporu en lewenisiet, nepo iman negiyoyey gasarta age togol nepirey\nagetogol gura.",
            "Image": "7457fa280fbef222d071965f01df3f59"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mogutikap piik kochon cheipo isosip sergalit.\nNgongutietap Tomonwogig Oeng ak Oeng\nChito agetogol nepo emoni kotinyey imanit nepo ripet en oratinik togol\nchepo yoindo kopuni toretetop sergalinyin ak emotinik chegoituyogei.\nTinye imanitop kurpet togol chebo emenyin ak tesetaptai nenyinet\nNgongutietap Tomonwogig Oeng ak Somok\nChito agetogol kotinyey imanda koyay gasit, kolewen gasit nechomey,\nisotinyey imanda kerip komagosan gasit.\nChito agetogol kotinyey imanda kegochi mushara negergey ag nepoeng\nkomagitengel\nChii agetogol neyoyey gasit kotinyey imanda kelipan ropinik cheimuchey\nkotoretey key ag logogchi, isosich otepto nesingoy.\nChito agetogol kotinyey imandakotoy ono kochut chamait agetogol nepo\npiikap kasit agopo ripetop imanda nenyuwan nepo gasit.\nNgongutietap Tomonwogig Oeng ak Angwan\nChito agetogol kotinyey imanda kosich otepto nesingoy inegey ag gainyin\nkopoto logogchig, isosich omndit,oguroig,koot ag konyoiset. Tiepiosok ag\nlogog konyolji ripet isegochi toretet neititaat.\nNgongutietap Tomonwogig Oeng ak Mut\nChito agetogol kotinyey imanda komuny soyay gasit en saisyek\nchenyolunotin.Tinyey imanda kegochi ruset isonam ropisiek koyu iyon komi\ngasit.\nTiepiosok ak logok konyolgi ripet nesingoy ak toretet.logog togol,\nchegigisich en oritap komutisiet ono sang, konyolgi ripet negergey.\nNgongutietap Tomonwogig Oeng ak Lo\nChito agetogol kotinye imanda nepo somanet. Somanet konyolu kopo galeg\nchepo ngwony .Somanetap tekset kopunji togol.\nSomanet kenet agopo tesetap tay nepo kipkosopey ag, ripetapimandap\nkipkosopey. Somanet koipu chomyet, nayetap key en pigap emotinik\nchetersin ag piik togol.\nSigig kotinyey imanit kolewen agopo somanet neginetey logogchuwag.\nNgongutietap Tomonwogig Oeng ak Tisap\nChito agetogol kotinyey imanda kochutkey ag gotet agetogol, tinyey\nimanda kongerekchi gasit isochut tesetap tay nepo ngalechono.\nChito agetogol kotinyey imanda nepo ripet agopo ngalek, chigasir,\nchegaipuat ono chigoisior.\nNgongutietap Tomonwogig Oeng ak Sisit",
            "Image": "399b29984f1ec1dd6bdcef0d3d016482"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Imanda gorip agetogol ngotutik chepo emet kosipey key kinemwoey\nngotutichon.\nNgongutietap Tomonwogig Oeng ak Sogol\nChito agetogol konyolu kotoret piik omu nono neimuchey koip tesetapkey\nnenyinet ag otepto nesingoy.\nNyolji chii agetogol kosip ngotutik chesirotin en emet agopo ripetap\noteptanyin, ag gongit.\nKatiagani ag imanda komogipoisey en oret nimoisipiy ngotutikap kipange\nnepo emotinik.\nNgongutietap Tomonwogig Somok\nMomiten ngalek alag togol en ngotutichu che iyonjin emet, piik ono chito\nagetogol koput ngotutichu ono maget neputey ngotutichu.",
            "Image": "6881c1046edb3f827b71e47481d778e3"
        }
    }
}

{
    "MetaData": {
        "Author": null,
        "Creation_Date": 1581469853,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "a9fda1fae6f46fd47a0546d3f5c41f52",
            "Index": 0,
            "Label": "1",
            "Size": [
                595.0,
                842.0
            ],
            "Text": "IMANDAP KIPKOSOBEI EN NGWONDUINI\nYatet\nEn kosipet nepo kongit nebo keny ak imandap kipkosopei, ko togol kogergei ak chomiet en nguony. En kanyalet\nak sosisyet chebo kipkosopei kogoibor otepto neberber ne kogoyait oteptop kipkosopei ko en iyon komuoe\nkasetap logoywek kaap ngoony kole nyolu kogerchi imanda nemuen kei en kayanet isomuei omu chon togol\nkogigemwa kele imanda nepo chitogol.\nEn agopo torchinet, komagikonya chi kosomei toretet keeso konyolisyet ak weket, ko en lyon konyolu komi chi\nngwonyitop ripset\nEn agopo torchinet nyolu choruadit kotestai ak emotinuek.\nEn agapo piik chenomu ngwony,kogoyosin kokeny en kayanet nyuwan kole imandap keny, kongit ak nyigisindop\nkipkosepei kole en imandap chitogol,ingogergeit imanit en murenik ak tiepiosok,ko en agopo agotilsin ngolyot\nak otepto nesingoi nepo koi keny.\nEn agopo emotinuek chugigonam gei, komwa kole kosiniet taap emet nenomu ngwony,konyolu kerip ak kegonyit\nimandaap piik chesoptos ak sopenyin.\nEn agopo kosipetap imanit,konyolu kotestai keribei ngotutiet nono. Agemwai nguondut kele nyolu kesip\nimandaap kipkosopei en ngwony,otko non tieyuot taap kogilet taap emet taap ngwony komugul,ko chii ak\nkipkaita agetogol,konomndechi ngolyonon kipkoy.kogilgei konet key ngolyot taap imanda ak katiagetap kei.\nEn iyon,emotinuek togol kogilgei kosip imanda,isonayaak en emotinuek chugigonam gei ak emotinuek chenomu.\nNgongutiet tap Tai\nPiik togol kosigotiik en katiagetapkei koguyet ak imandanyuwan koyuyosin togol kogigigochi ngomnotet ak\nkoperuret en iyon konyolu koyochigei oteptop tupchondit.\nNgongutietap Oeng\nChitogol komisi kosich katiaget taap kei kotiengei ngaleg togol chuagemwa en tai, komomi tengelisyet agetogol,\nkomagisip kele ngo ngo.\nEmet, ngetotik, ak tiepiosok anan iyegisoen, tiemereret, kapuatet, onon iyegigisikchin chito,korubet,en yiotet\nonon en oretage togol.\nEn iyon amaitegep isipegei tiemereret, kirwongnotet,onon itiengei kosiniet taapchi. Otko emet nepoyokei, emet\nnechomegei, nemopoyugei, onon emet negipoyuemetage en otepto agetogol.\nNgongutietatap Somok\nChito agetogol kotinyei imanitaap mengisyet, imandaap katiagetap kei ak ripetoop sopenyin.\nNgongutietap Angwan\nChito agetogol komagiiy koyogindet nebo koyogiik,koyoknotet ak oldoisyenyin koyetat kotogol.\nNgongutietat Mut\nChito age togol komaginyalil, omogipir, amagisas ono geyochi punyondit.\nNgongutietap Lo\nChito agetogol koyanat en tayitop ngotutik.\nNgongutietap Tisap\nPiik togol kogergey en tayitap ngotutik iso nyolji imanda.Togol kotinyey imanda kerip agopo sosisyet agetogol ag\nngoliyot agetogol netotkoip sosisiyet.\nNgongutietap Sisit\nChito agetogol kotinyey imanda negimwoitechin imandanyin chenyolji kotiengeg ngotutik.\nNgongutietap Sogol\nChito agetogol komaginam, magigerta ono geuyis en emenyin komagisip ngotutik.\nNgongtietap Taman\nChitoagetogol kotinyey imanda neititaat kerwokchi kotop kirwoknotet nepo imanda iso nimoruchin pataita"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "2f99210ffa27ec9a5b646bc1a6043840",
            "Index": 1,
            "Label": "2",
            "Size": [
                595.0,
                842.0
            ],
            "Text": "agenge.\nNgongutietap Taman ak Agenge\nChito agetogol negisitogoniy agopo lelutietap putetop ngotutik kotinyey imanda\nMonyolu kenam chito age togol agopo goput ngotutik komagisip ngotutikap emenet ono chepo kipagenge chepo\nemotinik cheiporu gele goput ngotutikchono.\nNgongutietap Taman ak Oeng\nChito agetogol komogichut ngalekchig chepo gaa,chepo piik chiik,ono chepo paronok chig, omogiputi gonginyin\nag golosutik chig.Agetogol gotinyey ngotutik cheripey agopo ngaleg cheyuchon.\nNgongutietap Taman ak Somok\nChito agetogol gotinyey imanit neween iyet agetogol iyemochey isomeny iyemochey en emet gotogol.\nChito age togol gotinyey imanit gomangnda en emenyin isoyey gora en magenyin\nNgongutietap Taman ak Angwan\nChito agetogol gotinyey imanda komwechi emet age agopo seretetap sergalit.\nImanigomogisomey gopunu nyalilda nimopunu yetetap kosipetap ngotutik\nNgongutietap Taman ak Mut\nChito agetogol kotinyey imanda nepo mengetop emet.\nChito agetogol komagipaney mengongnotenyin komagisip ngotutik iso magiyetey gowis en magenyin\nNgongutietap Taman ak Lo\nPiik cheech,tiepiosok ak ngetotik kotinyey imanit komutkey, sotech kanyuwan komomi terchinyet agetogol.\nTogol kotinyey imanda negergey en gomutisyet.\nKeset ketiengey ichek chonomochey komutkey\nKoot kopogomonut en emet nepo piik,nyolji koriip pig ag sergalit\nNgongutietap Taman ak Tisap\nChito agetogol gotinyey imanda nepo gurpetnyin inegey ono goganamkey ag piik alag.\nMagipaney chito kurpenyin gomagisip ngotutik.\nNgongutietap taman ak sisit\nChito agetogol kotichey imanda nepo katiagetap, kopuotutik,saet, imanigotinyey kora gatiagetap waletap saet.\nNgongutietap Taman ak Sogol\nChito agetogol kotinyey katiaget komwa kopwotutik chig,imuch kora kotononey kopootutikchig,komogichut\nchito agetogol.\nNgongutietap Tomonwogig Oeng\nChito agetogol gotinyey imanda kowo tuyietap chamait agopo ngalegap kaliet.\nChito agetogol komogisiimji kopunji chamait agetogol.\nNgongutietap Tomonwogig Oeng ak Agenge\nChito agetogol kotinyey imanda kochut sergalitap emenyin, inegey ono en oretap koyogindet,nigilewen inegey\nChito agetogolkotinyey imanda koyay gasit en sergalit, mogitichu komageporu en lewenisiet, nepo iman\nnegiyoyey gasarta age togol nepirey agetogol gura.\nMogutikap piik kochon cheipo isosip sergalit.\nNgongutietap Tomonwogig Oeng ak Oeng\nChito agetogol nepo emoni kotinyey imanit nepo ripet en oratinik togol chepo yoindo kopuni toretetop\nsergalinyin ak emotinik chegoituyogei. Tinye imanitop kurpet togol chebo emenyin ak tesetaptai nenyinet\nNgongutietap Tomonwogig Oeng ak Somok"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "5ca9fb546702195396961e386175c866",
            "Index": 2,
            "Label": "3",
            "Size": [
                595.0,
                842.0
            ],
            "Text": "Chito agetogol kotinyey imanda koyay gasit, kolewen gasit nechomey, isotinyey imanda kerip komagosan gasit.\nChito agetogol kotinyey imanda kegochi mushara negergey ag nepoeng komagitengel\nChii agetogol neyoyey gasit kotinyey imanda kelipan ropinik cheimuchey kotoretey key ag logogchi, isosich\notepto nesingoy.\nChito agetogol kotinyey imandakotoy ono kochut chamait agetogol nepo piikap kasit agopo ripetop imanda\nnenyuwan nepo gasit.\nNgongutietap Tomonwogig Oeng ak Angwan\nChito agetogol kotinyey imanda kosich otepto nesingoy inegey ag gainyin kopoto logogchig, isosich\nomndit,oguroig,koot ag konyoiset. Tiepiosok ag logog konyolji ripet isegochi toretet neititaat.\nNgongutietap Tomonwogig Oeng ak Mut\nChito agetogol kotinyey imanda komuny soyay gasit en saisyek chenyolunotin.Tinyey imanda kegochi ruset\nisonam ropisiek koyu iyon komi gasit.\nTiepiosok ak logok konyolgi ripet nesingoy ak toretet.logog togol, chegigisich en oritap komutisiet ono sang,\nkonyolgi ripet negergey.\nNgongutietap Tomonwogig Oeng ak Lo\nChito agetogol kotinye imanda nepo somanet. Somanet konyolu kopo galeg chepo ngwony .Somanetap tekset\nkopunji togol.\nSomanet kenet agopo tesetap tay nepo kipkosopey ag, ripetapimandap kipkosopey. Somanet koipu chomyet,\nnayetap key en pigap emotinik chetersin ag piik togol.\nSigig kotinyey imanit kolewen agopo somanet neginetey logogchuwag.\nNgongutietap Tomonwogig Oeng ak Tisap\nChito agetogol kotinyey imanda kochutkey ag gotet agetogol, tinyey imanda kongerekchi gasit isochut tesetap\ntay nepo ngalechono.\nChito agetogol kotinyey imanda nepo ripet agopo ngalek, chigasir, chegaipuat ono chigoisior.\nNgongutietap Tomonwogig Oeng ak Sisit\nImanda gorip agetogol ngotutik chepo emet kosipey key kinemwoey ngotutichon.\nNgongutietap Tomonwogig Oeng ak Sogol\nChito agetogol konyolu kotoret piik omu nono neimuchey koip tesetapkey nenyinet ag otepto nesingoy.\nNyolji chii agetogol kosip ngotutik chesirotin en emet agopo ripetap oteptanyin, ag gongit.\nKatiagani ag imanda komogipoisey en oret nimoisipiy ngotutikap kipange nepo emotinik.\nNgongutietap Tomonwogig Somok\nMomiten ngalek alag togol en ngotutichu che iyonjin emet, piik ono chito agetogol koput ngotutichu ono maget\nneputey ngotutichu."
        }
    }
}

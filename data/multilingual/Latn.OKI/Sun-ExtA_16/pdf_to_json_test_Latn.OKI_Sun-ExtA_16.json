{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469906,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "IMANDAP KIPKOSOBEI EN NGWONDUINI\nYatet\nEn kosipet nepo kongit nebo keny ak imandap kipkosopei, ko togol kogergei ak chomiet en\nnguony. En kanyalet ak sosisyet chebo kipkosopei kogoibor otepto neberber ne kogoyait\noteptop kipkosopei ko en iyon komuoe kasetap logoywek kaap ngoony kole nyolu kogerchi\nimanda nemuen kei en kayanet isomuei omu chon togol kogigemwa kele imanda nepo\nchitogol.\nEn agopo torchinet, komagikonya chi kosomei toretet keeso konyolisyet ak weket, ko en\nlyon konyolu komi chi ngwonyitop ripset\nEn agopo torchinet nyolu choruadit kotestai ak emotinuek.\nEn agapo piik chenomu ngwony,kogoyosin kokeny en kayanet nyuwan kole imandap keny,\nkongit ak nyigisindop kipkosepei kole en imandap chitogol,ingogergeit imanit en murenik\nak tiepiosok,ko en agopo agotilsin ngolyot ak otepto nesingoi nepo koi keny.\nEn agopo emotinuek chugigonam gei, komwa kole kosiniet taap emet nenomu ngwony,konyolu\nkerip ak kegonyit imandaap piik chesoptos ak sopenyin.\nEn agopo kosipetap imanit,konyolu kotestai keribei ngotutiet nono. Agemwai nguondut\nkele nyolu kesip imandaap kipkosopei en ngwony,otko non tieyuot taap kogilet taap emet\ntaap ngwony komugul,ko chii ak kipkaita agetogol,konomndechi ngolyonon kipkoy.kogilgei\nkonet key ngolyot taap imanda ak katiagetap kei.\nEn iyon,emotinuek togol kogilgei kosip imanda,isonayaak en emotinuek chugigonam gei ak\nemotinuek chenomu.\nNgongutiet tap Tai\nPiik togol kosigotiik en katiagetapkei koguyet ak imandanyuwan koyuyosin togol\nkogigigochi ngomnotet ak koperuret en iyon konyolu koyochigei oteptop tupchondit.\nNgongutietap Oeng\nChitogol komisi kosich katiaget taap kei kotiengei ngaleg togol chuagemwa en tai,\nkomomi tengelisyet agetogol, komagisip kele ngo ngo.\nEmet, ngetotik, ak tiepiosok anan iyegisoen, tiemereret, kapuatet, onon iyegigisikchin\nchito,korubet,en yiotet onon en oretage togol.\nEn iyon amaitegep isipegei tiemereret, kirwongnotet,onon itiengei kosiniet taapchi.\nOtko emet nepoyokei, emet nechomegei, nemopoyugei, onon emet negipoyuemetage en otepto\nagetogol.\nNgongutietatap Somok\nChito agetogol kotinyei imanitaap mengisyet, imandaap katiagetap kei ak ripetoop\nsopenyin.\nNgongutietap Angwan\nChito agetogol komagiiy koyogindet nebo koyogiik,koyoknotet ak oldoisyenyin koyetat\nkotogol.",
            "Image": "aa25befb35e620758935d4de014462f0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ngongutietat Mut\nChito age togol komaginyalil, omogipir, amagisas ono geyochi punyondit.\nNgongutietap Lo\nChito agetogol koyanat en tayitop ngotutik.\nNgongutietap Tisap\nPiik togol kogergey en tayitap ngotutik iso nyolji imanda.Togol kotinyey imanda kerip\nagopo sosisyet agetogol ag ngoliyot agetogol netotkoip sosisiyet.\nNgongutietap Sisit\nChito agetogol kotinyey imanda negimwoitechin imandanyin chenyolji kotiengeg ngotutik.\nNgongutietap Sogol\nChito agetogol komaginam, magigerta ono geuyis en emenyin komagisip ngotutik.\nNgongtietap Taman\nChitoagetogol kotinyey imanda neititaat kerwokchi kotop kirwoknotet nepo imanda iso\nnimoruchin pataita agenge.\nNgongutietap Taman ak Agenge\nChito agetogol negisitogoniy agopo lelutietap putetop ngotutik kotinyey imanda\nMonyolu kenam chito age togol agopo goput ngotutik komagisip ngotutikap emenet ono\nchepo kipagenge chepo emotinik cheiporu gele goput ngotutikchono.\nNgongutietap Taman ak Oeng\nChito agetogol komogichut ngalekchig chepo gaa,chepo piik chiik,ono chepo paronok chig,\nomogiputi gonginyin ag golosutik chig.Agetogol gotinyey ngotutik cheripey agopo ngaleg\ncheyuchon.\nNgongutietap Taman ak Somok\nChito agetogol gotinyey imanit neween iyet agetogol iyemochey isomeny iyemochey en emet\ngotogol.\nChito age togol gotinyey imanit gomangnda en emenyin isoyey gora en magenyin\nNgongutietap Taman ak Angwan\nChito agetogol gotinyey imanda komwechi emet age agopo seretetap sergalit.\nImanigomogisomey gopunu nyalilda nimopunu yetetap kosipetap ngotutik\nNgongutietap Taman ak Mut\nChito agetogol kotinyey imanda nepo mengetop emet.\nChito agetogol komagipaney mengongnotenyin komagisip ngotutik iso magiyetey gowis en\nmagenyin",
            "Image": "9293a80c425ed828f224cff8802a2807"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ngongutietap Taman ak Lo\nPiik cheech,tiepiosok ak ngetotik kotinyey imanit komutkey, sotech kanyuwan komomi\nterchinyet agetogol. Togol kotinyey imanda negergey en gomutisyet.\nKeset ketiengey ichek chonomochey komutkey\nKoot kopogomonut en emet nepo piik,nyolji koriip pig ag sergalit\nNgongutietap Taman ak Tisap\nChito agetogol gotinyey imanda nepo gurpetnyin inegey ono goganamkey ag piik alag.\nMagipaney chito kurpenyin gomagisip ngotutik.\nNgongutietap taman ak sisit\nChito agetogol kotichey imanda nepo katiagetap, kopuotutik,saet, imanigotinyey kora\ngatiagetap waletap saet.\nNgongutietap Taman ak Sogol\nChito agetogol kotinyey katiaget komwa kopwotutik chig,imuch kora kotononey\nkopootutikchig,komogichut chito agetogol.\nNgongutietap Tomonwogig Oeng\nChito agetogol gotinyey imanda kowo tuyietap chamait agopo ngalegap kaliet.\nChito agetogol komogisiimji kopunji chamait agetogol.\nNgongutietap Tomonwogig Oeng ak Agenge\nChito agetogol kotinyey imanda kochut sergalitap emenyin, inegey ono en oretap\nkoyogindet,nigilewen inegey\nChito agetogolkotinyey imanda koyay gasit en sergalit, mogitichu komageporu en\nlewenisiet, nepo iman negiyoyey gasarta age togol nepirey agetogol gura.\nMogutikap piik kochon cheipo isosip sergalit.\nNgongutietap Tomonwogig Oeng ak Oeng\nChito agetogol nepo emoni kotinyey imanit nepo ripet en oratinik togol chepo yoindo\nkopuni toretetop sergalinyin ak emotinik chegoituyogei. Tinye imanitop kurpet togol\nchebo emenyin ak tesetaptai nenyinet\nNgongutietap Tomonwogig Oeng ak Somok\nChito agetogol kotinyey imanda koyay gasit, kolewen gasit nechomey, isotinyey imanda\nkerip komagosan gasit.\nChito agetogol kotinyey imanda kegochi mushara negergey ag nepoeng komagitengel\nChii agetogol neyoyey gasit kotinyey imanda kelipan ropinik cheimuchey kotoretey key ag\nlogogchi, isosich otepto nesingoy.\nChito agetogol kotinyey imandakotoy ono kochut chamait agetogol nepo piikap kasit agopo",
            "Image": "e8bbbbe8543c70ca5800ec03971e45a1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ripetop imanda nenyuwan nepo gasit.\nNgongutietap Tomonwogig Oeng ak Angwan\nChito agetogol kotinyey imanda kosich otepto nesingoy inegey ag gainyin kopoto\nlogogchig, isosich omndit,oguroig,koot ag konyoiset. Tiepiosok ag logog konyolji ripet\nisegochi toretet neititaat.\nNgongutietap Tomonwogig Oeng ak Mut\nChito agetogol kotinyey imanda komuny soyay gasit en saisyek chenyolunotin.Tinyey\nimanda kegochi ruset isonam ropisiek koyu iyon komi gasit.\nTiepiosok ak logok konyolgi ripet nesingoy ak toretet.logog togol, chegigisich en\noritap komutisiet ono sang, konyolgi ripet negergey.\nNgongutietap Tomonwogig Oeng ak Lo\nChito agetogol kotinye imanda nepo somanet. Somanet konyolu kopo galeg chepo ngwony\n.Somanetap tekset kopunji togol.\nSomanet kenet agopo tesetap tay nepo kipkosopey ag, ripetapimandap kipkosopey. Somanet\nkoipu chomyet, nayetap key en pigap emotinik chetersin ag piik togol.\nSigig kotinyey imanit kolewen agopo somanet neginetey logogchuwag.\nNgongutietap Tomonwogig Oeng ak Tisap\nChito agetogol kotinyey imanda kochutkey ag gotet agetogol, tinyey imanda kongerekchi\ngasit isochut tesetap tay nepo ngalechono.\nChito agetogol kotinyey imanda nepo ripet agopo ngalek, chigasir, chegaipuat ono\nchigoisior.\nNgongutietap Tomonwogig Oeng ak Sisit\nImanda gorip agetogol ngotutik chepo emet kosipey key kinemwoey ngotutichon.\nNgongutietap Tomonwogig Oeng ak Sogol\nChito agetogol konyolu kotoret piik omu nono neimuchey koip tesetapkey nenyinet ag\notepto nesingoy.\nNyolji chii agetogol kosip ngotutik chesirotin en emet agopo ripetap oteptanyin, ag\ngongit.\nKatiagani ag imanda komogipoisey en oret nimoisipiy ngotutikap kipange nepo emotinik.\nNgongutietap Tomonwogig Somok\nMomiten ngalek alag togol en ngotutichu che iyonjin emet, piik ono chito agetogol koput\nngotutichu ono maget neputey ngotutichu.",
            "Image": "176f56ad56d72eeb0d4c21a4b86bf4d0"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469225,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KUZANGA CHA KAYE HALUSESA LWA MUTU\nKUPUTUKA\nChakutamo hakwitavila wulemu wa Lusesa lwa Mutu wosena mu chiyoyelo\nchenyi, Nakupwa nakuliyoyela chakuhona kupwa nawoma, kaha atela kupwa\nnachiyoyelo chakuwunda mu Kaye.\nChapwa chakutamo kuhasa kukanyisa jijila jize jakuyanjisilamo Mutu, kaha\nmakuwana nawa jijila jeka Mutu nahase kuyoyelamo muno mu Kaye mwahasa\nkupwa na Lusesa lwakuhasa kulihanjikila, kupwa nachinyingi chakutanga\nmazu akalunga mwazanga chakuhona kupwa nawoma.\nChapwa chakutamo Mutu kuhona kumushinjila kulinga vyuma vyavipi navihasa\nkumuwanyisa kukaluhwa mu chiyoyelo chenyi kupwa nge jila\nyakukumishilako, Lushimbi lwakufwana ngana lwatela kupwako.\nChapwa chakutamo kuneha chivwashano nawusepa mukachi kamafuchi.\nChapwa nawa chakutamo Vatu vamu Liwuka lya United Nations kweseka\nnakuzanga chavo kumona nge kuli kweseka hamwe muchiyoyelo chavo\nchamalunga na mapwevo mangana vahase kupwa vakweseka hamwe muchiyoyelo\nchavo.\nChakutamo nawa mafuchi amuchikungulwilo kana chazango ya Lushimbi\nyakulivwashana vanalishiki mukachi kavo kuhasa kulivwashana na Mafuchi\namu United Nations kuhasa kutwala kulutwe chivwashano kana kaha\nnakukavangiza nawa jingolo ja Lusesa lwa Mutu jakupwa wakulizachila\nnakulitambukila mukuyoya chenyi.\nChapwa nawa chakutamo nakumona nge kuli chivwashano cha jishimbi ja\nLusesa kana ja Mutu kwesekesa nalushiko lwa chivwashano echi.\nChivwashano kana echi cha Lusesa lwajingolo ja Mutu chatela\nkuchitachikiza nakuchikavangiza kuvatu vosena vamu vamuchivulu\nmuchiyoyelo chavo, nakulama nawa lushiko lwa chivwashano kana mukachi ka\nVatu vosena hamwe na Mafuchi atwama mu Chikungulwilo kana chazango eyi\nya Chivwashano.\nChihanda 1\nVatu vosena vasemuka yapwa hohamwe nakweseka mukuyoya chavo. Vatwama\nnachiyoyelo chalusesa chajingolo chakuzanga kulivwashana muchiyoyelo\nchavo.\nChihanda 2\nMutu wosena atwama nalusesa lwajingolo josena eji vetavila mukaye\njakuhona kulihandununa chakufwana nge kulitala havikova, miyachi,\nkulihandununa chavatu vamukaye mukusemuka chavo hamwe namukutwama chavo\nhano hakaye.\nKakwechi kupwa kukalihandununa mwomwo wajishimbi, jizango chipwe\nkulihandununa chamafuchi mujishimbi namuchiyulo chipwe lifuchi kuze\nafuma mutu, chipwe lifuchi lyakulimanyina, lyalifwelela muchiyulo",
            "Image": "be5d58693a6f0bf6174b1a1a03833a00"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chalyo, kalyaliyula liveneko, chipwe lyapwa kanda lilimanyine muchiyulo.\nChihanda 3\nMutu wosena analusesa lwachiyoyelo chenyi, kupwa wakusokoka kaha mutu\nvanahase kukinga.\nChihanda 4\nKakwechi kukapwa mutu mwakapwa muwundungoko, kuzata milimo yakushinjila\nyawana, nawundungo wakukwata vatu navakawukanyisa mujijila josena.\nChihanda 5\nKakwechi kukapwa mutu navakayanjisa mujijila josena jajipiko chipwe\nkumuhombwanyisa numba kumuzangamisako.\nChihanda 6\nMutu wosena atela kupwa nalusesa lwajingolo jakulisolola kwosena kupwa\nnge mutu shimbu kanda jishimbi.\nChihanda 7\nVatu vosena vaneseka hamwe shimbu kanda jijishimbi kaha vanalusesa\nlwakuvakinga kujishimbi. Vosena vaneseka hamwe kaha kakwechi kupwa wumwe\nmwahambakana mukwavokoko kwesekesa nalushiko kuhona kuyanjisa chipwe\nkumuhandununa kuvakwavo.\nChihanda 8\nMutu wosena analusesa lwakumukinga kuvikungulwilo vyosena navipwangako\nvyakutala hakuyanjisa chamutu halushimbi vahana mutu lwakupwa\nwakulimanyina muchiyoyela chenyi kwesekesa nalushimbi.\nChihanda 9\nKakwechi kukakpwa kulikwachila chamutuko, kumutumbika mutolongo chipwe\nkuchinyina kweka.\nChihanda 10\nMutu wosena analusesa lwakwivwilila chihande chenyi ku zango yayinene\nyakaye yakulimanyina, nge vanawane mutu kana anamulonga wunapandama\nkuchiyoyelo chenyi.\nChihanda 11\nWosena navawana namulonga wawunene anajingolo jakuvangila kumuwana nge\nanamulonga shimbu kanda vamusopese, kaha atela kulihakwila yavene.\nKakwechi kukapwa kuwanyina mulonga mutuko mwomwo hakuhona kumuwanyina\nchihande chamulonga wawunene, kwesekesa najishimbi jamuze mulifuchi\nchipwe kaye, halwola kana alvulumwine wuze mulonga. Chipwe kakwechi\nkukahana mulonga wawunene wuze mutuko kuhambakana wuze mulonga avulumine\nhalwola kana lwakavanga.",
            "Image": "31ffdc900eaa7896d3efa436de611d62"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Chihanda 12\nKakwechi kukapwa kuyanjisa mutu kwasekesa namukutwama chenyiko, tanga\nyenyi, limbo lyenyi, chipwe mukusonejeka chipwe kumusawula. Mutu wosena\nanalusesa lwajingolo lwakumukinga lwalushimbi lwakuhona kumwivwisa woma.\nChihanda 13\nMutu wosena analusesa lwakulitambukila nakutwama kala kungalila mukachi\nkalifuchi lyenyi.\nMutu analusesa lwakufuma mulifuchi lyosena nazange chipwe mulifuchi\nlyenyi nakukinduluka cheka muze mulifuchi lyenyi atwama.\nChihanda 14\nKala mutu analusesa lwakuzanga kuwahilila muchiyoyelo chenyi mumafuchi\neka kuchina kuhona kumusopesa.\nLusesa kana kalwechi kupwa nge mujila yize nayijila kwesekesa najijila\njajipi javihande vyamafuchi chipwe kavetavila kwesekesa navishinganyeka\nvyakava United Nations.\nChihanda 15\nKala mutu analusesa lwakupwa mutu wamulifuchi kana.\nKakwechi kupwa kukafumisa mutu wuze nalisonekesa nakupwa mutu\nwamulifuchi kana chipwe kumukanyisa kwalumuna mutu kana kupwa\nwamulifuchi nazange.\nChihanda 16\nMalunga namapwevo vanamyaka yakutumo yakusemuka, chakuhona kuvakanyisa\nmwomwo wamiyachi navikova, mazu akalunga chipwe numba kavafuma mulifuchi\nkanako, vanalusesa lwakulimbata nakupwa najitanga. Vanalusesa\nlwakulimbata, mukutwama chavo chosena hakulimbata kaha nomu nawafwa aze\nmalwavo.\nKulimbata chosena navakachitavisa kwesekesa nakwitavila chavisemi\njalunga napwevo vaze vanakuzanga kulimbata.\nTanga kana navakayikinga kuvyuma vyosena mangana vapwenga vatu\nvakuliyoyela muchiyoyelo kana chalifuchi.\nChihanda 17\nKala mutu analusesa lwakupita wupite wukawenyi kaha numba nakulifutula\nnavakwavo.\nKakwechi kukapwa kunyanga wupite wamutuko.\nChihanda 18\nMutu wosena analusesa lwakulitambukila nakushinganyeka, mukutwama chenyi\nnamumazu akalunga, lusesa kana elu lwakwitavisa wuze mutu kufuma kala\nmuchikungulwilo chamazu akalunga eka nakwingila kweka, chipwe numba",
            "Image": "23af24b6cff247064aefa72e6aae1e86"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "wukawenyi numba navakwavo muze mungalila, kuhasa kutwalaho namazu kana\nnakutangisa namuvilombelo vyenyi.\nChihanda 19\nMutu wosena analusesa lwavishinganyeka nakuhajika, lusesa kana lunapu\nlwakushinganyeka vishinganyeka vyenyi chakuhona kupwa nawoma kaha\nnakuzanga kutambula nakunangula mazu navishinganyeka kuhichila mukala\nmazu amijimbu chakuhona veka kumukinga.\nChihanda 20\nMutu wosena anajingolo jakuhasa kulikungulula chakuhona woma kaha\nnamumawuka.\nKakwechi kupwa kushinjila mutu kwingila muchikungulwiloko.\nChihanda 21\nMutu wosena analusesa lwakuhanjika vihande mufulumende yalifuchi lyenyi,\nyikiye chipwe kuhichila muli vatu vasakula navamwimanyinako.\nKala mutu analusesa lwakupwa hamwe kutachikiza vyuma mumilimo\nyamulifuchi lyenyi.\nKuzanga chavatu chikiko nachihasa kuneha jingolo jafulumende jalifuchi\nlyosena nachipwa chakusweka hakuvwota, chipwe kukavangiza jijila jikwavo\njakuvwotelamo.\nChihanda 22\nMutu wosena hakupwa wamuchiyoyelo analusesa lwakupwa najijila jimwe\njakuhasa kupwa wakilikinga, kupwa nalisesa lwakupwa nawupite mujila\nyatela lifuchi chipwe kaye yetavila muluheto, mukutwama chavatu hamwe\nnachisemwa kaha hawulemu nalusesa lwakulizachila lwakutwala milimo kana\nkulutwe kuli wuze mutu.\nChihanda 23\nMutu wosena ali nalusesa lwakuzata milimo kwosena nazange, kukavangiza\njijila jamwaza jakuzachilamo yize milimo kaha nakumukinga wuze mutu\nkuchina mwahona kuwana milimo.\nKala mutu chakuhona kulihandununa atela kutambula fweto yakutamo.\nWosena anakuzata analusesa lwakutambula fweto yakutamo kwesekes namilimo\nanakuzata mwahasa kulikafwa nawo natanga yenyi kwesekesa nachiyoyelo\nchenyi, chipwe kuwana jijila jikwavo mwahasa kuwanyinamo mali akulikafwa\nnawo.\nMutu wosena analusesa lwakuputuka chipwe kwingila muchikungulwilo\nnachihasa kumuhanjikilako nakumukinga mukuyoya chenyi.\nChihanda 24\nMutu wosena analusesa lwakupwa nalwola lwakunoka lwaviseke, kupwa\nnalwola lwamweseke lwakuzachilamo milimo kaha najilwola nawa jakunoka",
            "Image": "19994f34df8b96e56f028ca394bea190"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "vatela wuze mutu kumuhana fweto.\nChihanda 25\nMutu wosela analusesa lwakupwa nachiyoyelo chakutamo kupwa mutu wamulemu\nhamwe natanga yenyi mukulya, mukuvwala nakulikangula kumijimba hamwe\nnavyuma vyazangiwa kukuyoya chamutu, lusesa lwakumukafwa halwola mwapwa\ntuliwe, kashinakaji chipwe mwahona vyuma vyatela kupwa vyakumukafwa\nmukuyoya chenyi.\nMapwevo navanyike vavandende vatela kupwa nalusesa lwakuvatala kanawa,\nkaha mwana wuze nasemukila kweka kechi wamuze muzuvoko vatela kumulama\nkanawa apwenga nachiyoyelo chamwaza.\nChihanda 26\nMutu wosena analusesa lwakutanga. Kutanga chosena chatela kupwa chawana,\nkufuma kukuputuka nakuheta kwakamwihi nakukukuma chakutanga. Kutanga\nchakuputukishilako chetala kupwa chawana. Kutanga chakulinangula Milimo\nnachipwako kaha kutanga chize chakuhambakanyisa nachipwa lika kuvat\nvosena kwesekesa namangana avovali nawo.\nKutanga chosena nachipwako kwesekesa namangana amutu mangana apwenga\nwakulimanyina muchiyoyelo chenyi chajingolo jamutu. Nachinehesa mutu\nkuhasa kumutwala kulutwe, kumuwanyisa wusepa mukachi kamafuchi, vatu\nveka naveka mawuka eka avakakwitava, kaha nachitwala milimo yavaka\nUnited Nations kulutwe mukuneha kuwunda.\nVisemi vanalisesa lwakusakula shikola muka chipwe kutanga muka\nanakuzanga chawuze mwanenyi.\nChihanda 27\nKala mutu analisesa lwakuhasa kutwala chisemwa kulutwe changalila kana,\nkuwahilila chavyuma vyachisemwa kaha nakutambasana chisemwa kana\nnakuwana kuwaha chacho.\nMutu wosena analusesa lwakukinga chisemwa chenyi, kwesekesa nomu\nnavahasa veka kuhasa kuchalumuna chipwe numba kuchisoneka kwesekesa nomu\nnachisoneka yavene.\nChihanda 28\nMutu wosena wukwechi lusesa muvyuma vyachiyoyelo cheyi omu mukwechi\njingolo jajishimbi vanavuluka kwesekesa nalushiko elu vanafwelela.\nChihanda 29\nMutu wosena anamulimo mungalila yize anakuyoyela yinakuya kulutwe.\nMulusesa kana lwachiyulo, mutu wosena mwakapwa nalusesa lwakukavangiza\nlushimbu kwesekesa najishimbi jize navaketavila nakulilemesa vatu vavene\nnakupwa nakavumbi muchiyoyelo chavo.\nLusesa lwajingolo kana eji jakwitavila jachiyulo kanda kala lwola\nkujisachisa nakuzomboka kwesekesa najishimbi javaka United Nations.",
            "Image": "022febfd555c0139af04abb6c649e39f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Chihanda 30\nKanda kuchifwelela nge echikulikasa kana chalufwelelo chinapandama\nkulifuchi limwe kahako, liwuka chipwe mutu kala lisesa lwa jingolo\nmwahasa kulilingila vyuma chipwe chuma echi nachihasa kupihisa jishimbi\nkana jalusesa vanasonekako.",
            "Image": "fcec33ceee42608c6e6254a605abce20"
        }
    }
}

{
    "MetaData": {
        "Author": null,
        "Creation_Date": 1581469317,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "812940b247c5d2f2d6fdc8a6c82704cd",
            "Index": 0,
            "Label": "1",
            "Size": [
                595.0,
                842.0
            ],
            "Text": "KUZANGA CHA KAYE HALUSESA LWA MUTU\nKUPUTUKA\nChakutamo hakwitavila wulemu wa Lusesa lwa Mutu wosena mu chiyoyelo chenyi, Nakupwa\nnakuliyoyela chakuhona kupwa nawoma, kaha atela kupwa nachiyoyelo chakuwunda mu Kaye.\nChapwa chakutamo kuhasa kukanyisa jijila jize jakuyanjisilamo Mutu, kaha makuwana nawa\njijila jeka Mutu nahase kuyoyelamo muno mu Kaye mwahasa kupwa na Lusesa lwakuhasa\nkulihanjikila, kupwa nachinyingi chakutanga mazu akalunga mwazanga chakuhona kupwa\nnawoma.\nChapwa chakutamo Mutu kuhona kumushinjila kulinga vyuma vyavipi navihasa kumuwanyisa\nkukaluhwa mu chiyoyelo chenyi kupwa nge jila yakukumishilako, Lushimbi lwakufwana ngana\nlwatela kupwako.\nChapwa chakutamo kuneha chivwashano nawusepa mukachi kamafuchi.\nChapwa nawa chakutamo Vatu vamu Liwuka lya United Nations kweseka nakuzanga chavo\nkumona nge kuli kweseka hamwe muchiyoyelo chavo chamalunga na mapwevo mangana vahase\nkupwa vakweseka hamwe muchiyoyelo chavo.\nChakutamo nawa mafuchi amuchikungulwilo kana chazango ya Lushimbi yakulivwashana\nvanalishiki mukachi kavo kuhasa kulivwashana na Mafuchi amu United Nations kuhasa\nkutwala kulutwe chivwashano kana kaha nakukavangiza nawa jingolo ja Lusesa lwa Mutu\njakupwa wakulizachila nakulitambukila mukuyoya chenyi.\nChapwa nawa chakutamo nakumona nge kuli chivwashano cha jishimbi ja Lusesa kana ja Mutu\nkwesekesa nalushiko lwa chivwashano echi.\nChivwashano kana echi cha Lusesa lwajingolo ja Mutu chatela kuchitachikiza\nnakuchikavangiza kuvatu vosena vamu vamuchivulu muchiyoyelo chavo, nakulama nawa\nlushiko lwa chivwashano kana mukachi ka Vatu vosena hamwe na Mafuchi atwama mu\nChikungulwilo kana chazango eyi ya Chivwashano.\nChihanda 1\nVatu vosena vasemuka yapwa hohamwe nakweseka mukuyoya chavo. Vatwama nachiyoyelo\nchalusesa chajingolo chakuzanga kulivwashana muchiyoyelo chavo.\nChihanda 2\nMutu wosena atwama nalusesa lwajingolo josena eji vetavila mukaye jakuhona\nkulihandununa chakufwana nge kulitala havikova, miyachi, kulihandununa chavatu vamukaye\nmukusemuka chavo hamwe namukutwama chavo hano hakaye.\nKakwechi kupwa kukalihandununa mwomwo wajishimbi, jizango chipwe kulihandununa\nchamafuchi mujishimbi namuchiyulo chipwe lifuchi kuze afuma mutu, chipwe lifuchi\nlyakulimanyina, lyalifwelela muchiyulo chalyo, kalyaliyula liveneko, chipwe lyapwa\nkanda lilimanyine muchiyulo.\nChihanda 3\nMutu wosena analusesa lwachiyoyelo chenyi, kupwa wakusokoka kaha mutu vanahase kukinga.\nChihanda 4"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6fba3d53aa2760cd65342c1de373fcc8",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kakwechi kukapwa mutu mwakapwa muwundungoko, kuzata milimo yakushinjila yawana,\nnawundungo wakukwata vatu navakawukanyisa mujijila josena.\nChihanda 5\nKakwechi kukapwa mutu navakayanjisa mujijila josena jajipiko chipwe kumuhombwanyisa\nnumba kumuzangamisako.\nChihanda 6\nMutu wosena atela kupwa nalusesa lwajingolo jakulisolola kwosena kupwa nge mutu shimbu\nkanda jishimbi.\nChihanda 7\nVatu vosena vaneseka hamwe shimbu kanda jijishimbi kaha vanalusesa lwakuvakinga\nkujishimbi. Vosena vaneseka hamwe kaha kakwechi kupwa wumwe mwahambakana mukwavokoko\nkwesekesa nalushiko kuhona kuyanjisa chipwe kumuhandununa kuvakwavo.\nChihanda 8\nMutu wosena analusesa lwakumukinga kuvikungulwilo vyosena navipwangako vyakutala\nhakuyanjisa chamutu halushimbi vahana mutu lwakupwa wakulimanyina muchiyoyela chenyi\nkwesekesa nalushimbi.\nChihanda 9\nKakwechi kukakpwa kulikwachila chamutuko, kumutumbika mutolongo chipwe kuchinyina\nkweka.\nChihanda 10\nMutu wosena analusesa lwakwivwilila chihande chenyi ku zango yayinene yakaye\nyakulimanyina, nge vanawane mutu kana anamulonga wunapandama kuchiyoyelo chenyi.\nChihanda 11\nWosena navawana namulonga wawunene anajingolo jakuvangila kumuwana nge anamulonga\nshimbu kanda vamusopese, kaha atela kulihakwila yavene.\nKakwechi kukapwa kuwanyina mulonga mutuko mwomwo hakuhona kumuwanyina chihande\nchamulonga wawunene, kwesekesa najishimbi jamuze mulifuchi chipwe kaye, halwola kana\nalvulumwine wuze mulonga. Chipwe kakwechi kukahana mulonga wawunene wuze mutuko\nkuhambakana wuze mulonga avulumine halwola kana lwakavanga.\nChihanda 12\nKakwechi kukapwa kuyanjisa mutu kwasekesa namukutwama chenyiko, tanga yenyi, limbo\nlyenyi, chipwe mukusonejeka chipwe kumusawula. Mutu wosena analusesa lwajingolo\nlwakumukinga lwalushimbi lwakuhona kumwivwisa woma.\nChihanda 13\nMutu wosena analusesa lwakulitambukila nakutwama kala kungalila mukachi kalifuchi\nlyenyi.\nMutu analusesa lwakufuma mulifuchi lyosena nazange chipwe mulifuchi lyenyi"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "39dba00677738be6cf31889f8bf32c8f",
            "Index": 2,
            "Label": "3",
            "Size": [
                595.0,
                842.0
            ],
            "Text": "nakukinduluka cheka muze mulifuchi lyenyi atwama.\nChihanda 14\nKala mutu analusesa lwakuzanga kuwahilila muchiyoyelo chenyi mumafuchi eka kuchina\nkuhona kumusopesa.\nLusesa kana kalwechi kupwa nge mujila yize nayijila kwesekesa najijila jajipi javihande\nvyamafuchi chipwe kavetavila kwesekesa navishinganyeka vyakava United Nations.\nChihanda 15\nKala mutu analusesa lwakupwa mutu wamulifuchi kana.\nKakwechi kupwa kukafumisa mutu wuze nalisonekesa nakupwa mutu wamulifuchi kana chipwe\nkumukanyisa kwalumuna mutu kana kupwa wamulifuchi nazange.\nChihanda 16\nMalunga namapwevo vanamyaka yakutumo yakusemuka, chakuhona kuvakanyisa mwomwo wamiyachi\nnavikova, mazu akalunga chipwe numba kavafuma mulifuchi kanako, vanalusesa lwakulimbata\nnakupwa najitanga. Vanalusesa lwakulimbata, mukutwama chavo chosena hakulimbata kaha\nnomu nawafwa aze malwavo.\nKulimbata chosena navakachitavisa kwesekesa nakwitavila chavisemi jalunga napwevo vaze\nvanakuzanga kulimbata.\nTanga kana navakayikinga kuvyuma vyosena mangana vapwenga vatu vakuliyoyela muchiyoyelo\nkana chalifuchi.\nChihanda 17\nKala mutu analusesa lwakupita wupite wukawenyi kaha numba nakulifutula navakwavo.\nKakwechi kukapwa kunyanga wupite wamutuko.\nChihanda 18\nMutu wosena analusesa lwakulitambukila nakushinganyeka, mukutwama chenyi namumazu\nakalunga, lusesa kana elu lwakwitavisa wuze mutu kufuma kala muchikungulwilo chamazu\nakalunga eka nakwingila kweka, chipwe numba wukawenyi numba navakwavo muze mungalila,\nkuhasa kutwalaho namazu kana nakutangisa namuvilombelo vyenyi.\nChihanda 19\nMutu wosena analusesa lwavishinganyeka nakuhajika, lusesa kana lunapu lwakushinganyeka\nvishinganyeka vyenyi chakuhona kupwa nawoma kaha nakuzanga kutambula nakunangula mazu\nnavishinganyeka kuhichila mukala mazu amijimbu chakuhona veka kumukinga.\nChihanda 20\nMutu wosena anajingolo jakuhasa kulikungulula chakuhona woma kaha namumawuka.\nKakwechi kupwa kushinjila mutu kwingila muchikungulwiloko.\nChihanda 21"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a078d9575bea1e30e70df83cd3b2ad95",
            "Index": 3,
            "Label": "4",
            "Size": [
                595.0,
                842.0
            ],
            "Text": "Mutu wosena analusesa lwakuhanjika vihande mufulumende yalifuchi lyenyi, yikiye chipwe\nkuhichila muli vatu vasakula navamwimanyinako.\nKala mutu analusesa lwakupwa hamwe kutachikiza vyuma mumilimo yamulifuchi lyenyi.\nKuzanga chavatu chikiko nachihasa kuneha jingolo jafulumende jalifuchi lyosena nachipwa\nchakusweka hakuvwota, chipwe kukavangiza jijila jikwavo jakuvwotelamo.\nChihanda 22\nMutu wosena hakupwa wamuchiyoyelo analusesa lwakupwa najijila jimwe jakuhasa kupwa\nwakilikinga, kupwa nalisesa lwakupwa nawupite mujila yatela lifuchi chipwe kaye\nyetavila muluheto, mukutwama chavatu hamwe nachisemwa kaha hawulemu nalusesa\nlwakulizachila lwakutwala milimo kana kulutwe kuli wuze mutu.\nChihanda 23\nMutu wosena ali nalusesa lwakuzata milimo kwosena nazange, kukavangiza jijila jamwaza\njakuzachilamo yize milimo kaha nakumukinga wuze mutu kuchina mwahona kuwana milimo.\nKala mutu chakuhona kulihandununa atela kutambula fweto yakutamo.\nWosena anakuzata analusesa lwakutambula fweto yakutamo kwesekes namilimo anakuzata\nmwahasa kulikafwa nawo natanga yenyi kwesekesa nachiyoyelo chenyi, chipwe kuwana jijila\njikwavo mwahasa kuwanyinamo mali akulikafwa nawo.\nMutu wosena analusesa lwakuputuka chipwe kwingila muchikungulwilo nachihasa\nkumuhanjikilako nakumukinga mukuyoya chenyi.\nChihanda 24\nMutu wosena analusesa lwakupwa nalwola lwakunoka lwaviseke, kupwa nalwola lwamweseke\nlwakuzachilamo milimo kaha najilwola nawa jakunoka vatela wuze mutu kumuhana fweto.\nChihanda 25\nMutu wosela analusesa lwakupwa nachiyoyelo chakutamo kupwa mutu wamulemu hamwe natanga\nyenyi mukulya, mukuvwala nakulikangula kumijimba hamwe navyuma vyazangiwa kukuyoya\nchamutu, lusesa lwakumukafwa halwola mwapwa tuliwe, kashinakaji chipwe mwahona vyuma\nvyatela kupwa vyakumukafwa mukuyoya chenyi.\nMapwevo navanyike vavandende vatela kupwa nalusesa lwakuvatala kanawa, kaha mwana wuze\nnasemukila kweka kechi wamuze muzuvoko vatela kumulama kanawa apwenga nachiyoyelo\nchamwaza.\nChihanda 26\nMutu wosena analusesa lwakutanga. Kutanga chosena chatela kupwa chawana, kufuma\nkukuputuka nakuheta kwakamwihi nakukukuma chakutanga. Kutanga chakuputukishilako\nchetala kupwa chawana. Kutanga chakulinangula Milimo nachipwako kaha kutanga chize\nchakuhambakanyisa nachipwa lika kuvat vosena kwesekesa namangana avovali nawo.\nKutanga chosena nachipwako kwesekesa namangana amutu mangana apwenga wakulimanyina\nmuchiyoyelo chenyi chajingolo jamutu. Nachinehesa mutu kuhasa kumutwala kulutwe,\nkumuwanyisa wusepa mukachi kamafuchi, vatu veka naveka mawuka eka avakakwitava, kaha\nnachitwala milimo yavaka United Nations kulutwe mukuneha kuwunda."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "fc9e1e5aafb36b9787dc0455de3a99cf",
            "Index": 4,
            "Label": "5",
            "Size": [
                595.0,
                842.0
            ],
            "Text": "Visemi vanalisesa lwakusakula shikola muka chipwe kutanga muka anakuzanga chawuze\nmwanenyi.\nChihanda 27\nKala mutu analisesa lwakuhasa kutwala chisemwa kulutwe changalila kana, kuwahilila\nchavyuma vyachisemwa kaha nakutambasana chisemwa kana nakuwana kuwaha chacho.\nMutu wosena analusesa lwakukinga chisemwa chenyi, kwesekesa nomu navahasa veka kuhasa\nkuchalumuna chipwe numba kuchisoneka kwesekesa nomu nachisoneka yavene.\nChihanda 28\nMutu wosena wukwechi lusesa muvyuma vyachiyoyelo cheyi omu mukwechi jingolo jajishimbi\nvanavuluka kwesekesa nalushiko elu vanafwelela.\nChihanda 29\nMutu wosena anamulimo mungalila yize anakuyoyela yinakuya kulutwe.\nMulusesa kana lwachiyulo, mutu wosena mwakapwa nalusesa lwakukavangiza lushimbu\nkwesekesa najishimbi jize navaketavila nakulilemesa vatu vavene nakupwa nakavumbi\nmuchiyoyelo chavo.\nLusesa lwajingolo kana eji jakwitavila jachiyulo kanda kala lwola kujisachisa\nnakuzomboka kwesekesa najishimbi javaka United Nations.\nChihanda 30\nKanda kuchifwelela nge echikulikasa kana chalufwelelo chinapandama kulifuchi limwe\nkahako, liwuka chipwe mutu kala lisesa lwa jingolo mwahasa kulilingila vyuma chipwe\nchuma echi nachihasa kupihisa jishimbi kana jalusesa vanasonekako."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469167,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "KUZANGA CHA KAYE HALUSESA LWA MUTU\nKUPUTUKA\nChakutamo hakwitavila wulemu wa Lusesa lwa Mutu wosena mu chiyoyelo chenyi, Nakupwa nakuliyoyela\nchakuhona kupwa nawoma, kaha atela kupwa nachiyoyelo chakuwunda mu Kaye.\nChapwa chakutamo kuhasa kukanyisa jijila jize jakuyanjisilamo Mutu, kaha makuwana nawa jijila jeka Mutu\nnahase kuyoyelamo muno mu Kaye mwahasa kupwa na Lusesa lwakuhasa kulihanjikila, kupwa nachinyingi\nchakutanga mazu akalunga mwazanga chakuhona kupwa nawoma.\nChapwa chakutamo Mutu kuhona kumushinjila kulinga vyuma vyavipi navihasa kumuwanyisa kukaluhwa\nmu chiyoyelo chenyi kupwa nge jila yakukumishilako, Lushimbi lwakufwana ngana lwatela kupwako.\nChapwa chakutamo kuneha chivwashano nawusepa mukachi kamafuchi.\nChapwa nawa chakutamo Vatu vamu Liwuka lya United Nations kweseka nakuzanga chavo kumona nge\nkuli kweseka hamwe muchiyoyelo chavo chamalunga na mapwevo mangana vahase kupwa vakweseka\nhamwe muchiyoyelo chavo.\nChakutamo nawa mafuchi amuchikungulwilo kana chazango ya Lushimbi yakulivwashana vanalishiki\nmukachi kavo kuhasa kulivwashana na Mafuchi amu United Nations kuhasa kutwala kulutwe chivwashano\nkana kaha nakukavangiza nawa jingolo ja Lusesa lwa Mutu jakupwa wakulizachila nakulitambukila\nmukuyoya chenyi.\nChapwa nawa chakutamo nakumona nge kuli chivwashano cha jishimbi ja Lusesa kana ja Mutu kwesekesa\nnalushiko lwa chivwashano echi.\nChivwashano kana echi cha Lusesa lwajingolo ja Mutu chatela kuchitachikiza nakuchikavangiza kuvatu",
            "Image": "54ad4ca93e7b5dee684b18c1709532ea"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "vosena vamu vamuchivulu muchiyoyelo chavo, nakulama nawa lushiko lwa chivwashano kana mukachi ka\nVatu vosena hamwe na Mafuchi atwama mu Chikungulwilo kana chazango eyi ya Chivwashano.\nChihanda 1\nVatu vosena vasemuka yapwa hohamwe nakweseka mukuyoya chavo. Vatwama nachiyoyelo chalusesa\nchajingolo chakuzanga kulivwashana muchiyoyelo chavo.\nChihanda 2\nMutu wosena atwama nalusesa lwajingolo josena eji vetavila mukaye jakuhona kulihandununa chakufwana\nnge kulitala havikova, miyachi, kulihandununa chavatu vamukaye mukusemuka chavo hamwe\nnamukutwama chavo hano hakaye.\nKakwechi kupwa kukalihandununa mwomwo wajishimbi, jizango chipwe kulihandununa chamafuchi\nmujishimbi namuchiyulo chipwe lifuchi kuze afuma mutu, chipwe lifuchi lyakulimanyina, lyalifwelela\nmuchiyulo chalyo, kalyaliyula liveneko, chipwe lyapwa kanda lilimanyine muchiyulo.\nChihanda 3\nMutu wosena analusesa lwachiyoyelo chenyi, kupwa wakusokoka kaha mutu vanahase kukinga.\nChihanda 4\nKakwechi kukapwa mutu mwakapwa muwundungoko, kuzata milimo yakushinjila yawana, nawundungo\nwakukwata vatu navakawukanyisa mujijila josena.\nChihanda 5\nKakwechi kukapwa mutu navakayanjisa mujijila josena jajipiko chipwe kumuhombwanyisa numba\nkumuzangamisako.",
            "Image": "7994a01cd7a5d1877378afe04f56f6eb"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Chihanda 6\nMutu wosena atela kupwa nalusesa lwajingolo jakulisolola kwosena kupwa nge mutu shimbu kanda jishimbi.\nChihanda 7\nVatu vosena vaneseka hamwe shimbu kanda jijishimbi kaha vanalusesa lwakuvakinga kujishimbi. Vosena\nvaneseka hamwe kaha kakwechi kupwa wumwe mwahambakana mukwavokoko kwesekesa nalushiko\nkuhona kuyanjisa chipwe kumuhandununa kuvakwavo.\nChihanda 8\nMutu wosena analusesa lwakumukinga kuvikungulwilo vyosena navipwangako vyakutala hakuyanjisa\nchamutu halushimbi vahana mutu lwakupwa wakulimanyina muchiyoyela chenyi kwesekesa nalushimbi.\nChihanda 9\nKakwechi kukakpwa kulikwachila chamutuko, kumutumbika mutolongo chipwe kuchinyina kweka.\nChihanda 10\nMutu wosena analusesa lwakwivwilila chihande chenyi ku zango yayinene yakaye yakulimanyina, nge\nvanawane mutu kana anamulonga wunapandama kuchiyoyelo chenyi.\nChihanda 11\nWosena navawana namulonga wawunene anajingolo jakuvangila kumuwana nge anamulonga shimbu kanda\nvamusopese, kaha atela kulihakwila yavene.\nKakwechi kukapwa kuwanyina mulonga mutuko mwomwo hakuhona kumuwanyina chihande chamulonga\nwawunene, kwesekesa najishimbi jamuze mulifuchi chipwe kaye, halwola kana alvulumwine wuze mulonga.\nChipwe kakwechi kukahana mulonga wawunene wuze mutuko kuhambakana wuze mulonga avulumine",
            "Image": "012a82e0ed04adf62f8740db9b21b461"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "halwola kana lwakavanga.\nChihanda 12\nKakwechi kukapwa kuyanjisa mutu kwasekesa namukutwama chenyiko, tanga yenyi, limbo lyenyi, chipwe\nmukusonejeka chipwe kumusawula. Mutu wosena analusesa lwajingolo lwakumukinga lwalushimbi\nlwakuhona kumwivwisa woma.\nChihanda 13\nMutu wosena analusesa lwakulitambukila nakutwama kala kungalila mukachi kalifuchi lyenyi.\nMutu analusesa lwakufuma mulifuchi lyosena nazange chipwe mulifuchi lyenyi nakukinduluka cheka muze\nmulifuchi lyenyi atwama.\nChihanda 14\nKala mutu analusesa lwakuzanga kuwahilila muchiyoyelo chenyi mumafuchi eka kuchina kuhona\nkumusopesa.\nLusesa kana kalwechi kupwa nge mujila yize nayijila kwesekesa najijila jajipi javihande vyamafuchi chipwe\nkavetavila kwesekesa navishinganyeka vyakava United Nations.\nChihanda 15\nKala mutu analusesa lwakupwa mutu wamulifuchi kana.\nKakwechi kupwa kukafumisa mutu wuze nalisonekesa nakupwa mutu wamulifuchi kana chipwe\nkumukanyisa kwalumuna mutu kana kupwa wamulifuchi nazange.\nChihanda 16",
            "Image": "b3e1c9e4a7bb36c7d53be563a6e3e2b3"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Malunga namapwevo vanamyaka yakutumo yakusemuka, chakuhona kuvakanyisa mwomwo wamiyachi\nnavikova, mazu akalunga chipwe numba kavafuma mulifuchi kanako, vanalusesa lwakulimbata nakupwa\nnajitanga. Vanalusesa lwakulimbata, mukutwama chavo chosena hakulimbata kaha nomu nawafwa aze\nmalwavo.\nKulimbata chosena navakachitavisa kwesekesa nakwitavila chavisemi jalunga napwevo vaze vanakuzanga\nkulimbata.\nTanga kana navakayikinga kuvyuma vyosena mangana vapwenga vatu vakuliyoyela muchiyoyelo kana\nchalifuchi.\nChihanda 17\nKala mutu analusesa lwakupita wupite wukawenyi kaha numba nakulifutula navakwavo.\nKakwechi kukapwa kunyanga wupite wamutuko.\nChihanda 18\nMutu wosena analusesa lwakulitambukila nakushinganyeka, mukutwama chenyi namumazu akalunga, lusesa\nkana elu lwakwitavisa wuze mutu kufuma kala muchikungulwilo chamazu akalunga eka nakwingila kweka,\nchipwe numba wukawenyi numba navakwavo muze mungalila, kuhasa kutwalaho namazu kana nakutangisa\nnamuvilombelo vyenyi.\nChihanda 19\nMutu wosena analusesa lwavishinganyeka nakuhajika, lusesa kana lunapu lwakushinganyeka vishinganyeka\nvyenyi chakuhona kupwa nawoma kaha nakuzanga kutambula nakunangula mazu navishinganyeka kuhichila\nmukala mazu amijimbu chakuhona veka kumukinga.",
            "Image": "dbdde8f686ea39e49dca69bd421884bf"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Chihanda 20\nMutu wosena anajingolo jakuhasa kulikungulula chakuhona woma kaha namumawuka.\nKakwechi kupwa kushinjila mutu kwingila muchikungulwiloko.\nChihanda 21\nMutu wosena analusesa lwakuhanjika vihande mufulumende yalifuchi lyenyi, yikiye chipwe kuhichila muli\nvatu vasakula navamwimanyinako.\nKala mutu analusesa lwakupwa hamwe kutachikiza vyuma mumilimo yamulifuchi lyenyi.\nKuzanga chavatu chikiko nachihasa kuneha jingolo jafulumende jalifuchi lyosena nachipwa chakusweka\nhakuvwota, chipwe kukavangiza jijila jikwavo jakuvwotelamo.\nChihanda 22\nMutu wosena hakupwa wamuchiyoyelo analusesa lwakupwa najijila jimwe jakuhasa kupwa wakilikinga,\nkupwa nalisesa lwakupwa nawupite mujila yatela lifuchi chipwe kaye yetavila muluheto, mukutwama\nchavatu hamwe nachisemwa kaha hawulemu nalusesa lwakulizachila lwakutwala milimo kana kulutwe kuli\nwuze mutu.\nChihanda 23\nMutu wosena ali nalusesa lwakuzata milimo kwosena nazange, kukavangiza jijila jamwaza jakuzachilamo\nyize milimo kaha nakumukinga wuze mutu kuchina mwahona kuwana milimo.\nKala mutu chakuhona kulihandununa atela kutambula fweto yakutamo.\nWosena anakuzata analusesa lwakutambula fweto yakutamo kwesekes namilimo anakuzata mwahasa\nkulikafwa nawo natanga yenyi kwesekesa nachiyoyelo chenyi, chipwe kuwana jijila jikwavo mwahasa",
            "Image": "4e4aede5dab255a76df13fbfdd6e4cdf"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "kuwanyinamo mali akulikafwa nawo.\nMutu wosena analusesa lwakuputuka chipwe kwingila muchikungulwilo nachihasa kumuhanjikilako\nnakumukinga mukuyoya chenyi.\nChihanda 24\nMutu wosena analusesa lwakupwa nalwola lwakunoka lwaviseke, kupwa nalwola lwamweseke\nlwakuzachilamo milimo kaha najilwola nawa jakunoka vatela wuze mutu kumuhana fweto.\nChihanda 25\nMutu wosela analusesa lwakupwa nachiyoyelo chakutamo kupwa mutu wamulemu hamwe natanga yenyi\nmukulya, mukuvwala nakulikangula kumijimba hamwe navyuma vyazangiwa kukuyoya chamutu, lusesa\nlwakumukafwa halwola mwapwa tuliwe, kashinakaji chipwe mwahona vyuma vyatela kupwa\nvyakumukafwa mukuyoya chenyi.\nMapwevo navanyike vavandende vatela kupwa nalusesa lwakuvatala kanawa, kaha mwana wuze nasemukila\nkweka kechi wamuze muzuvoko vatela kumulama kanawa apwenga nachiyoyelo chamwaza.\nChihanda 26\nMutu wosena analusesa lwakutanga. Kutanga chosena chatela kupwa chawana, kufuma kukuputuka\nnakuheta kwakamwihi nakukukuma chakutanga. Kutanga chakuputukishilako chetala kupwa chawana.\nKutanga chakulinangula Milimo nachipwako kaha kutanga chize chakuhambakanyisa nachipwa lika kuvat\nvosena kwesekesa namangana avovali nawo.\nKutanga chosena nachipwako kwesekesa namangana amutu mangana apwenga wakulimanyina muchiyoyelo\nchenyi chajingolo jamutu. Nachinehesa mutu kuhasa kumutwala kulutwe, kumuwanyisa wusepa mukachi\nkamafuchi, vatu veka naveka mawuka eka avakakwitava, kaha nachitwala milimo yavaka United Nations",
            "Image": "e777da253100a82b80ea1d2d40ec6b0b"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "kulutwe mukuneha kuwunda.\nVisemi vanalisesa lwakusakula shikola muka chipwe kutanga muka anakuzanga chawuze mwanenyi.\nChihanda 27\nKala mutu analisesa lwakuhasa kutwala chisemwa kulutwe changalila kana, kuwahilila chavyuma\nvyachisemwa kaha nakutambasana chisemwa kana nakuwana kuwaha chacho.\nMutu wosena analusesa lwakukinga chisemwa chenyi, kwesekesa nomu navahasa veka kuhasa kuchalumuna\nchipwe numba kuchisoneka kwesekesa nomu nachisoneka yavene.\nChihanda 28\nMutu wosena wukwechi lusesa muvyuma vyachiyoyelo cheyi omu mukwechi jingolo jajishimbi vanavuluka\nkwesekesa nalushiko elu vanafwelela.\nChihanda 29\nMutu wosena anamulimo mungalila yize anakuyoyela yinakuya kulutwe.\nMulusesa kana lwachiyulo, mutu wosena mwakapwa nalusesa lwakukavangiza lushimbu kwesekesa\nnajishimbi jize navaketavila nakulilemesa vatu vavene nakupwa nakavumbi muchiyoyelo chavo.\nLusesa lwajingolo kana eji jakwitavila jachiyulo kanda kala lwola kujisachisa nakuzomboka kwesekesa\nnajishimbi javaka United Nations.\nChihanda 30\nKanda kuchifwelela nge echikulikasa kana chalufwelelo chinapandama kulifuchi limwe kahako, liwuka\nchipwe mutu kala lisesa lwa jingolo mwahasa kulilingila vyuma chipwe chuma echi nachihasa kupihisa\njishimbi kana jalusesa vanasonekako.",
            "Image": "eb7222e8be17733dbf6b040ca40cccdb"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [],
            "Text": "",
            "Image": "c73fa6d0a7458f672d0c7a51dcf083f9"
        }
    }
}

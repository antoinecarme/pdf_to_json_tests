{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470571,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "SIAY\u00cbKEMACA SIABAI K\u00cbOJ\u00cbNA KAYAYE KUI'NE J\u00cbNA, PAIYE KAWESOSE'EPI SIAYE TUTU PAYE JAI TSUTSUP\u00cbA OMET\u00cbKANA\nNU\u00d1EREPA SIA'WE'\u00d1A CAHUESOSE'E MAI PAl k\u00cbkOPAYE\nKaya j\u00eb\u00f1a kou K\u00ebna omet\u00ebkaw\u00eb sia'we'\u00f1a sewoj\u00eb kui'ne can\u00ebow\u00eb\u0331 si'aye pai paija'\u00f1e tutuk\u00eb'ye, i\u0331ti k\u00ebaye kato pai'ji iye \u00f1ese saieoni. Icona tsoe paikona \u00f1aj\u00eb, jaipai\ntsi'sisito kakua'i se\u0331\u00f1\u00eb i\u0331ti toyap\u00ebp\u00eb k\u00ebawesoj\u00eb'\u00eb sia'we'\u00f1a, jamaka \u00f1asiko paija'kore siapai, kui'ne k\u00ebaj\u00eb paija'cua'ire toyaja'o ye'yewe'\u00f1aje, yeke pa'yea'\u00eb kaj\u00eb\n\u00f1a\u00f1eje peoye i\u0331 wa'i kuasaj\u00eb nese'e yek\u00eb yeja pai\u0331.\nJa'a\u0331 w\u00eboko\nKase'epi de'oye, ko\u0331ne kui'ne jeo\u00f1e pay\u00eb jaje, sia'we'\u00f1a \u00f1ase'erepare sa'naw\u00eb pay\u00eb sia'y\u00eb'k\u00eb maka tutu, kui'ne sioma'\u00f1erepare sia'pai ts\u00ebkap\u00eb pai'ye.\nJaje paik\u00ebta'a kuasay\u00eb \u00f1ama'ayepi kui'ne oima'ayepi, pa'iji sia'paire, japi ai jaiye \u00f1ese saniwes\u00ebji pai pa'ij\u00eb kuasaye, kui'ne aijerepa kawesose'pi, jaje pa'ina\nkokase'e kay\u00eb de'oye pa'iye kui'ne de'oye pa'iy\u00eb kuasaj\u00eb sewoye.\nJaje paise're yure kato \u00f1asikua'irepa kui'ne k\u00ebkopakua'i pa'iye pa'iji, kua'ye pa'ise'e jeoni paimakata'a pa'iye pa'iji nejo ma'kua'i.\nJamakata'\u00e0 \u00f1ese de'oyerepa \u00f1ese saiy\u00eb siwaj\u00eb kui'ne pa'iy\u00eb yek\u00ebwe'\u00f1a \u00f1asikua'irepa.\nYek\u00ebwe'na yeja\u00f1a kato de'oyerepa kuasani kuinaoni kan\u00ebowes\u00ebw\u00eb. Toya ja'wana pai tutuk\u00ebiwa'i paija'ne, de'oyerepa kui'ne iwa'irepa'\u00eb kaj\u00eb, si'ay\u00ebk\u00ebmaka \u00ebm\u00ebowa'i kui'ne\nnomiowa'ije koni, tsoe jaje pa'ina jeowesow\u00eb ai jai kore, de'oye pa'iyerepare kasikua.\nIye kuasaye cato sewosikua kad\u00ebowes\u00ebja'core, oiyerepapi si'aye kuasaj\u00eb, tsi'sisikua'ija're kawes\u00eb ja'\u00f1e, si'aye oiye kui'ne tutuk\u00eb'yerepa pa'ija'\u00f1e jamakata'a\nkuade'oye pa'iye pa'iji pal.\nIye kato kuasase'ea'\u00eb si'aye tutupa'iye, jaje pa'ina iye kato ai de'oyerepa'\u00eb i\u0331ti \u00f1ese saija'\u00f1ere kuasaj\u00eb sewowes\u00ebse'ea'\u00eb.\nTsi'sini jai pai koka kako\nJ\u00ebaye kawesoy\u00eb yure\nSi'aye pai\u0331 tutu pa'iye k\u00ebawesosikua, ikore kato si'a darip\u00eba kui'ne jaiwe'\u00f1aje nesaoye pa'iji, te'owa'ima\u00f1aje kui'ne kua'me kokaiwe'\u00f1ama\u00f1aje, \u00f1ese saye pa'iji de'oye\nkaj\u00eb, jamakata'a si'adarip\u00eba pa'iye pa'iji de'oye kui'ne yeja pa'iye co\u0331ni k\u00ebkoj\u00eb.\nTe'o ako k\u00ebaye.\nSi'apai aide'oy\u00eb kua'ye peoye kui'ne siay\u00eb'k\u00eb maka pa'iye kui'ne tutupaye koni, jaje kuasase's\u00ebtepi kuaju'i'ne peoye \u00f1ese saiye pa'iji ko\u0331kaij\u00eb yek\u00eb paireje.\nKayaye ako k\u00ebaye\nSi'a pai pay\u00eb tutu kui'ne kua'ye peoye yure ikore ai j\u00ebaye kawesosido'ire, jaje pa'ina \u00f1a\u00f1e peoji yek\u00eb pai\u00f1a'\u00eb kaj\u00eb, iyeje pa'yere, pai\u0331, koka, iowa'i pa'iye, kuasaye,\npani iyese'e kayepa\u00f1\u00eb kuasia'ye pa'ye, kuri pa'ye, aideo'ye kui'ne kuasi'aye pa'iye.\nKui'ne yekeje pajakua'ia'\u00eb kaye yeke iwa'i kuasayepi iyea'\u00eb kaj\u00eb aijaidarip\u00eba sia'we'\u00f1aje panije yeja pai\u00f1eje iti paipi kuasaj\u00eb ne\u00f1e pa'iji, jai darip\u00eba kaye kato\nte'owaise're ka\u00f1eje pa'yea'\u00eb, iwa'ise'e kuasayepi nej\u00eb.\nToaso\u00f1e ako k\u00ebaye.\nTeo'wa'ije pay\u00eb de'oye tutu pa'iye, kua'ye peoyeje koni, kui'ne k\u00ebcoj\u00eb pai\u0331 pa'iye.\nKajese'e ako k\u00ebaye.\nSi'awa'i pa'iye peoji kua'ye j\u00ebaye pa'ye kaj\u00eb, kui'ne kua'ye yo'okua\u00f1u\u00f1eje peoji, iye kato \u00ebsese'ea'\u00eb sia'ye pa'ye.\nTe'j\u00ebt\u00eb ako k\u00ebaye.\nJare si'apai kua'ye yo'okua\u00f1o\u00f1e tipeoji, t\u00eb'caye, tsea\u00f1e, wanijea\u00f1e panije ai kuaye pa'ye.\nTe'e j\u00ebt\u00eb \u00cbjatup\u00eb k\u00ebako.\nSi'apai pay\u00eb tutu, sia'we'\u00f1a kui'ne \u00f1akua\u00f1u\u00f1eje pa'iji pai karepase'e pa'iye.\n\u00cbjatup\u00eb k\u00ebnope.\nSi'apai pa'iy\u00eb sia'y\u00eb'k\u00ebmaca kui'ne pay\u00eb yekua'ia'\u00eb kaye peoye, jaje pa'ina Si'awa'i pay\u00eb tutu karepaye ak\u00ebpai\u0331 k\u00eb'ro. Jaje pa'ina mai\u0331 tutu payepi de'oye pa'iyepa'iji,\ntsoe ikore kawesosidoipi kokaiji kua'ye kaye peoye pa'ija'\u00f1e.\nKayaye te'ej\u00ebt\u00eb ako k\u00ebaye.\nSi'a pai tutu pay\u00eb de'oye pa'iyere kuasaj\u00eb yek\u00ebwe'\u00f1a sa\u00f1upe kaj\u00eb, mai\u0331 kase'pi kokaijak\u00eb kua'ye yo'oma'kuai'ni kaj\u00eb mai tutu k\u00eb'ye paiye, jeje paina maire toyap\u00ebp\u00ebpi\nkakorepa pa'ijak\u00eb.\nTe'e j\u00eb\u00f1a \u00cbjatup\u00eb peoye k\u00ebako.\nJare peoji mal tsea kua\u00f1u\u00f1e.\nKaya j\u00eb\u00f1a ako k\u00ebako.\nSi'a pai pay\u00eb deoye paiye, si'ay\u00eb'k\u00ebmaka paiye, jamakata'a sia'we'\u00f1a asasaoye pa'iji kui'ne oirepayepi kua'ye paise'eje carojaiye pa'iji kui'ne kua\u00f1e\u00f1e paiji ne\u00f1a\u00f1e\npaiji kuasia'ye pa'ye iti kase'e sa'\u00f1e pa'iye.\nKayaj\u00eb\u00f1a te'o ako k\u00ebako\nSi'a pai kua'ye yo'o sikua'i pay\u00eb tutu iwa'i yo'ose'e jayuta'a iti \u00f1ati'a\u00f1e pa'iji do'ik\u00eb'ye, i\u0331ti kase'je paiye, kui'ne kaye paiji sia'we'\u00f1a jamaka kase'repa pa'iji\ntutu pa'ye.\nSi'a pal peoji kua'ye paye painije siokua\u00f1u\u00f1e ja yuta'a \u00f1ati'ama'maka kato, jaje pa'iji tutu pa'ye yek\u00eb darip\u00eba paiyeje. Jaje paina peoji maipi caye de'oye\nnede'wa\u00eb'\u00ebje pa'yere aijerepa kua'yena saiye peoye.\nKaya j\u00eb\u00f1\u00e0 kayaye ako k\u00ebaye.\nMai teowa'i paiye kato peoji kaye kua'ma\u00f1a'\u00eb kaj\u00eb \u00f1ese kaye, mai ts\u00ebkap\u00ebreje, mai paiwe'\u00f1aje panije ise'e pa'ito peoji kua'aye ne\u00f1eje peoji i\u0331pi kuasak\u00eb pa'iye. Jaje\npa'ina si'a pai\u0331 pay\u00eb de'oye pa'iye, jaje paina nejo jeo\u00f1e paiji kua'ye paise'e.\nKaya j\u00ebna kayaye te'o kako k\u00ebaye.\nSi 'a pai\u0331 pay\u00eb deoye daoye sia'we'\u00f1a kui'neje yeja p\u00eba\u00f1eje koni.\nSi 'a pai pay\u00eb tutu kuasi'adarip\u00eba, ipaidarip\u00eb, jaje saisik\u00ebre ta'a ko'iye pa'iji i mai\u0331 darip\u00ebna.\nKaya j\u00eb\u00f1a \u00cbjatup\u00eb peoko ako k\u00ebaye.\nKue'kua'i pa'ito, sia'pai pay\u00eb tutu k\u00eb'ye pay\u00eb katiye paiji kuasia'yeja\u00f1a, jamaka siwaj\u00eb pa'iye pai'ji i\u0331ti ku'ase'e.\nIye pa'ye kato peoji sa'\u00f1e kua'ye ne\u00f1e, kua'ye payena, panije sa'\u00f1e kayeje peoji yek\u00eb jaiwe'\u00f1a pai yeja\u00f1a'\u00eb kaj\u00eb.\nKaya j\u00eb\u00f1a yek\u00eb j\u00ebt\u00eb ako k\u00ebaye.\nSi 'a paije tutu pay\u00eb pai paiyerepa\nJare peoji \u00ebseye i pa'iwe'\u00f1a yeja ak\u00ebre, yekeje tipeoji kaye y\u00ebk\u00eb pa'i\u00f1eje paij\u00eb'\u00eb kaj\u00eb.",
            "Image": "18f9cbb553e8f1620bb460b111b00eb2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "Kaya j\u00eb\u00f1a yek\u00eb j\u00ebt\u00eb te'o ako k\u00ebaye.\n\u00cbm\u00ebowa'i kui'ne nomiowa'i, jayuta'a \u00eba\u00f1aw\u00ebomakapi tsoe pay\u00eb tutu, kaye peoji kaje pai\u00f1a'\u00eb, iti pai'\u00eb kaj\u00eb wejaye, jamaka wejani siwaj\u00eb pa'iye pa'iji kuineje pa'iji\njeokoni de'oye pa'iye itibi jaje pa'ito.\nIwa'ise'e kuasaj\u00eb kui'ne \u00ebj\u00ebpaija'k\u00ebpi kuasani wejaye pa'iji.\nPai\u0331ts\u00ebkap\u00eb Kato de'oye paiyere'pa'\u00eb jaje paina \u00f1acairepay\u00eb sia'we'\u00f1a ak\u00eb pa'ije.\nKaya j\u00eb\u00f1a yek\u00eb j\u00ebt\u00ebkayaye ako k\u00ebaye.\nSi'a pai pay\u00eb tutu pa'iye yeja, te'iwa'i kui'ne si'apai de'ots\u00ebcap\u00eba.\nJare peoji y\u00eb'\u00eb tsekua yeja kaj\u00eb \u00ebseye.\nKaya j\u00eb\u00f1a yek\u00eb j\u00ebt\u00ebkayaye te'o ako k\u00ebaye\nSi'apai pay\u00eb iwa'ise'e kuasaye, iwa'i paiye, iye Kato pa'iji si'aye nedewaye iti sewoye, kui'ne koka kaye kuasia'ye sia'we'\u00f1a paiwe'\u00f1ana, panije te'owa'ise'e\npa'iwe'\u00f1aje koni, iti ye'yayepi, ne\u00f1a\u00f1epi, sewoyepi kui'ne \u00f1asaoyepi, iyepi pa'iji maire de'oye saye.\nKaya j\u00eb\u00f1a yek\u00eb n\u00ebkayo beoko ako k\u00ebaye.\nTe'owa'ije de'oye pay\u00eb iwa'ise'e kuasaye kui'ne koka kayeje, iyepi tsi'siji kua'ye pa'ije, josa kakua\u00f1uj\u00eb paima'\u00f1e kui'ne japi kawesorepaye pa'iji, yekeje kaye peoji\nikoja'a pa'iji kaye, iyese'e kaye paji, kuasi'aye de'oye saija'\u00f1ere.\nJ\u00eb\u00f1a-n\u00ebka\u00f1ua\nSi'awa'i te'owaise'e tsi'sini koka kaye pay\u00eb kuasia'hue'\u00f1a.\nJare peoji kua\u00f1e\u00f1e yek\u00eb ts\u00ebkap\u00ebna tsioni paiye.\nJ\u00ebna-n\u00ebka\u00f1ua - te'o\nSi'a pai pay\u00eb tsiojaiye mai ak\u00ebrepa k\u00eb'ro, ik\u00eb'rorepana te'repapi panije yek\u00eb paija're koni iti \u00f1ak\u00ebja're.\nSi'a pai tutupay\u00eb si'ay\u00ebk\u00ebmaka paiye kua'me nedojaye mai paiwe'\u00f1a yeja.\nItidarip\u00eba paikua'i kato pay\u00eb sia'we'\u00f1a akua'i kayere, iye kato kokaiji kaji mai \u00ebja\u00ebwa'irepare m\u00eboj\u00eb saiyere, iti m\u00ebo\u00f1e kato ne\u00f1\u00eb yawese're, japi kokaiji de'oye\nkarepayepi m\u00ebose'e.\nJ\u00eb\u00f1a-n\u00ebka\u00f1ua kayaye\nSi'a pai, itits\u00ebkap\u00ebje paiwa'i pay\u00eb kad\u00ebose'repare kuasi'aye kui'ne jaje pa'ina si'a ak\u00ebpai kokaiye paiji, ja tutu do'ire kuasaj\u00eb, jaje pa'ina tsoe kuasase'pi kuri\npa'iye, kuasi'aye kui'ne maipaiye, iye kato mai kuasayepi nesaoj\u00eb paiye paiji sia'y\u00ebk\u00eb maca pa'yepi .\nJ\u00eb\u00f1a-n\u00ebka\u00f1ua toaso\u00f1e\nSi'a pai pay\u00eb kua'me nedojaiye kuasia'we'\u00f1a, iwa'i y\u00ebyepi tia'\u00f1e paiji kua'mene\u00f1e, jaje paik\u00ebreta'a si'ay\u00eb'k\u00ebmaka paipi, jaje paina kua'ju'i\u00f1e peoye kua'me newe'\u00f1a\ntra' ni, nej\u00eb pai'ye baiji, peokua'i pa'iye peoji.\nSi'a pai pay\u00eb kui'ne pa'ye tutu, jaje pa'ina kui'ne ja'\u00f1e kua'mene\u00f1e ti'a\u00f1e pa'iji.\nSi'a pai kua'me ne\u00f1e tutu pay\u00eb kui'ne ja'\u00f1e pa'y\u00eb, jaje pa'ido'irekui'ne ja'\u00f1e kuri ne\u00f1epa'iji, nede'huase'e pa'ina de'oye mai ts\u00ebcap\u00ebje deo'ye kuasaj\u00eb baija'\u00f1e, io\npaire ka\u00f1eje paiye, yekebi karasiko pa'ito neti'a\u00f1e pa'iji.\nSi'a pai pay\u00eb tutu iwai'pi kuasaj\u00eb tsi'sini ne\u00f1e, iwa'i y\u00ebyere.\nJ\u00eb\u00f1a-n\u00ebka\u00f1ua Kajese'e\nSi'a pai pay\u00eb tutu kua p\u00ebawaj\u00ebj\u00eb pa'iye, siwaj\u00eb pa'iye ioja'ye kua'mene' omet\u00ebkaw\u00eb ti\u0331a'seja'ye kui'ne iye pa'iye kato sa'\u00f1e\u00f1e pa'iji.\nJ\u00eb\u00f1a-n\u00ebka\u00f1ua j\u00ebt\u00ebna\nSi'a pai pay\u00eb mai paiye kad\u00ebose'repare, iye pa'yere, mai pai, jujukaiwe'\u00f1a kui'ne de'oye paiye sia'ye, ao\u0331 ai\u00f1e, ka\u00f1a ju'iye, w\u00eb'\u00f1a pa'iye, juikua'ire jujukaiye kui'ne\nkuasia'ye, yeke pay\u00eb kui'ne pa'ye kua'me newe'\u00f1a paiwe'\u00f1a peoye, juidaw\u00eb, do'ima'pai, aip\u00eb ma\u00f1a, iyese'e paiyeje pani kuasia'ye iwa'i te'owa'i pa'i\u00f1eje pa'ye.\nKui'neje pa'ye \u00ebtap\u00eb k\u00ebiwa'i kui'ne tsi mana pay\u00eb tutu de'oye kokaiyere. Si'a tsi wejani aidewasicoa'i panije kua aide'wakua'nusikua'i pay\u00eb kui'ne pa'i tuture.\nJ\u00eb\u00f1a-n\u00ebka\u00f1ua j\u00ebt\u00ebna te'o\nSi'apa\u0331i pay\u00eb kui'neja'\u00f1e totyaja'o ye'yeye. Toyaja'o ye'yeye kato peoji doiye ja'a ye'yehu\u00ebje pa'ye kato. Ja'a ye'yew\u00eboye kato ai kua\u00f1e\u00f1e paijija'kua. Kui'ne toyaja'o\nnekaikua'repare kato ai jaiye nesaose'e pa'ijakua, kui'ne aijerepa aye toyaja'o ye' yeye kato' kui'ne paiji sia'waire, io\u0331 ai do'iko do'ire.\nToyaja'o ye'yeye kato mai pai de'oyerepa pa'ija'\u00f1ea'\u00eb, jaje paina toyaja'o kato itirepa'\u00eb sia'we'\u00f1a mai kua'ju'ij\u00eb pa'iye, de'oye pa'iy\u00eb kaj\u00eb, paire sa'\u00f1e oij\u00eb koka\nkaye, japi pa'ina mai\u0331 \u00f1ese saiye pa'iji, siwaj\u00eb.\nP\u00ebkaja'k\u00ebpi \u00f1ani tsea\u00f1e paiji toyaja'o ye'yeye i mamak\u00ebre kokaiyere kuasani.\nJ\u00eb\u00f1a-n\u00ebka\u00f1ua j\u00ebt\u00ebna kayaye\nMai aip\u00eb ukuj\u00eb paise'e sia paije pay\u00eb ukuye mai pa'idarip\u00ebak\u00eb'ro, siwaj\u00eb mai tsea'\u00eb kuasaj\u00eb kui'ne tideo'ye paito tia'\u00f1epa'iji.\nSi'a pai pay\u00eb iwa'i y\u00ebyepi toyaja'o nesaoye, iwa'i kuasayepi, netijini jaiye toyap\u00ebp\u00eba etosaoye, jaje paita'are te'owa'ise'e paye pa'iji iti toyap\u00eb ak\u00eb.\nJ\u00eb\u00f1a-n\u00ebka\u00f1ua j\u00ebt\u00ebna- toasone.\nIye maire carepawesose'e kato si'a pai tutu paye pa'iji yek\u00eb yeja\u00f1a k\u00eb'roje \u00f1ase'repa, jaje paina itirepa pa'iye paiji iye.\nJ\u00eb\u00f1a-n\u00ebka\u00f1ua j\u00ebt\u00ebna kajese'e\nSi'a pai pay\u00eb maire kua\u00f1ese'e mai pa'idarip\u00eb k\u00eb'ro, maipi de'oye nej\u00eb de'oye neto saji mai paiye.\nIye ne\u00f1a\u00f1ekato mai k\u00ebkopayea'\u00eb kui'ne siwaj\u00eb paiye, kato sia'pai paija'kua'ia'\u00eb toyap\u00eb ak\u00ebpai kase'pi, itikato kan\u00ebose're maire kokaija'\u00f1ere kui'ne oiye paise'e,\nkui'ne kua\u00f1e\u00f1e paiji iti mai kuasayese'e, kui'ne de'oye paiy\u00e9re kaj\u00eb sia'we'\u00f1a mai y\u00ebye pa'yere.\nIye tutuk\u00eb'ye kato peoji yekua'ipi dekakaiye iti paiye kui'ne iti tsoe yek\u00ebwe'\u00f1aje kase'e pa'ito.\nJ\u00eb\u00f1a-n\u00ebka\u00f1ua j\u00ebt\u00ebna.\nJare iye kawesosikore jare peoji yek\u00eb paipi iwa'i kuasayepi dani nej\u00eb ne\u00f1o'o kaj\u00eb nedojaye, paije te'e pai dani iye kato ak\u00ebpai tsea'\u00eb kaj\u00eb kuasia'ye nedojaiye peoji,\niye kato tsoe kawesosikore.",
            "Image": "82829155682d440120ab6e95721d2e4c"
        }
    }
}

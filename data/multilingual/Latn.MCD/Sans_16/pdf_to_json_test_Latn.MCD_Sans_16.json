{
    "MetaData": {
        "Author": null,
        "Creation_Date": 1581469270,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "52cd1ec0670a93647db0d8644ff72fb5",
            "Index": 0,
            "Label": "1",
            "Size": [
                595.0,
                842.0
            ],
            "Text": "Non ahuuacaimain huatiroquin ishon. Niaifofoan ichanancashon mato cunushonifo.\n[Preamble]\nManifoti ato niaifofoan ichanancashon iscahuanifo: -Nantifin yoran isharanonfo isharatiroquin. Tsoancai\nmato chaca huatatiroma. Non yoia cuscan nan manifoti ato tapimahuu. Cunuti pushu muranshorifin ato\ntapimahuu.\nTsoan mato paranonmafin non mato yosin sharaicai.\nAhuua tsacatama rarama shara ninonfo ishon. Yora futsan ato chaca huanonma non rutunanmitsaimisi\ninonma. Ascahuashu non isharatiro. Non isharacun copiquirifin niaifofoan noco sharahuatirofoquin.\nAscanrifin ratoranfoan yora chacahuapai ato onufain ato paranfain chacahuaifoan. Nantifinfain shinantaqui\nshinanfo, -Ascahuacai sharamafinquin. Nantifin yoran manifoanati ahuara shara yoipaiqui yoitirofoquin.\nicoinranhuapaiqui icoinranhuatiofoquin. Ascanhuacun futsan ato ratutiroma. Nan ahuuara yopaqui fipaiaiton,\n-Ma. Un mia inantiroma. Unuun oinmatifosi ato inantiro. Mato inantiromaran, ato huashon.\nAscanhuatirofoma. Nan yopaifotifin ayarin inonfo.\nNiaifofoan noco yoiaiton, -Manfin nan non mato yoia fústisi nan fustisi man yoitiro. Nan fustisi\nicoinranhuatiro, -noco huacun. Noco ratupaifafainquin. Nan non yopai cuscancai noco humatiroma. Noco\nniaifofoan anori acaifoanhuuncai non ato icoinran non huatiromafinquin.\nMani futsanfoya shara huatanannonfo ishon nunori non yoinon.\nNan manifotí ato niaifofoan ichanancashon iscahuanifo: -Nantifin yora isharatirofo. Nocofunufo yafin\nainfoforifin isharafoan niaifofoan ato cushu sharatiro. Non atonfin imapai sharaquin. Ascancuncai\nyononmitsamisifo itiromafinquin."
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "67554366445e76e5b7babef1ffbfa8da",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ascan manifotifoan ato niaifofoan ichanancashon nunori yoinifo, -Non nantifin yorafo yoipai isharononfo\nishon. Yononmitsamisifo inonfoma.\nAscan non yoia cuscan manifotí non tapimapai.\nArtículos\nAscancunfin nonfin manifotifin anoashu ichanancashon nantifin yorafo manifoti ano yoipai isharanonfo. Non\nyoia cuscan shinanshu inonfo. Ascanrifiantan ato tapimannonfo. Ascanshon nantifin yoran iscahuanonfo, -\nAicho man ichananfo noco yoini cuscan asharanonfo. Noco yoini cuscan non anon. Niaifofoan nantifin ato\ncaifo anorin yoitiroran, ishon huafo.\n1.\nNantifin naanno rasisin cainnifoquin. Tsoan mato iscahuatiroma cuscan, -Manfin uhuunnacoinquin. Ahuua\ntsacatama rarama shara ninonfo ishon. Nantififain aton mapo shinantirofoquin. Ato nomuranrin chaca\niyamarain sharamainqui icashon. Ascanrifiantan nantifin manifoti yorahuan tanannon icashu.\n2.\nNantifin yorafoti nocofunufo yafin ainfofo ahuuomafo non ahuara ichapayafo nanscarifin asho\nicoinranhaunonfoquian.\nNan non cunua cuscanhuafain cunoshonon.\n3.\nNantifinfin isharatirofoquin. Ahuua tsacatama rarama shara ninonfo ishon. Tsoqui musutama nitirofoquin.\n4.\nTsoancai yora futsa curushcai achitiroma ahuun yonomamitsamisi inon. Ascanrifin atacai yora futsan"
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "17adda1af04f0d3723aba7767c281a1f",
            "Index": 2,
            "Label": "3",
            "Size": [
                595.0,
                842.0
            ],
            "Text": "huaricai futsa inantiromafiquin yonomamitsamisi inon.\n5.\nRatoran futsancai yoraqui parannatiroma.\n6.\nRanushumua nantifinfain yoi inifoantirofo.\n7.\nNantifinfainfin naano rasin ranushumua nicaifaintiroquin. Cushu sharafaintiroquin. Naanori non yoia.\nTsoanmain ahuua yoipaicai ishon ranushumuato ato cushu sharacoian.\n8.\nFutsa futsan chacahuaiton oinquin niaifo patashariton ato cushu sharatiroquin.\n9.\nTsoan chacahuacuma ranushumu ato achiyamafain cunu muran iquimaiyamafain ahuun mai arishon\nnichitiroma.\n10.\nNiaifofo yoran oincasmaifoancai ahuun niaifo patashari itirofoma. Yoran futsan yoiti huashucai niaifo\npatashari itirofomafinquin.\n11.\nYoran futsan yoiti huashucai niaifo patashari tapiataimano, -Mifin min icashu, yoitiroma. Yocaqui\ntauhuashon."
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "1d6c2c11faceaea7119076f4d738ed75",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yora futsaforinfin yocatiro. Ascan tapisharashonfin, -Mifin min icaran, huatiróquin.\n12.\nNiaifofoan yoia cuscan yonoyamaiton, -Min chaca huaran, ishon ranushumuafo yoitirofoma. Tsoan ahuun\npushu muran iquimacasmainocai iquitiroma. Ahuun yorarincai fucash huatiroma. Futsan cunu fumacurifincai\nfutsan oinnantiroma. Futsacai tsain futsan huatiromafiquin. Yora futsan nanori huaitofin ranushumuaton\nnoco cushu sharatiroquin.\n13.\nNan mai futsan ano ipaiyaifin iqui catiroquin.\nTsoan ahuun caifo ariashu caifo futsari ato mai ano capai catiro. Cafiashu afanan naso curantiro.\n14.\nRato futsan nan ahuun caifo muranshon'chaca huaino omitsiscahuaifono raquira futsa shinanshu mai futsa ari\ncatiro. Mai futsan ari cashon niaifo futsan - ¿Un mato fu ipaiyaiton mian raquiri huatiromanmun?\nAscantanrifin yora nan ahuu caifoan chaca huafiaino ranushumu aton achianocai raqui afanan catiroma. Mai\nfutsa aricai catiroma.\n15.\nRatoran futsan, -Unfin uhuun caifoan ahuun yoranfin unquin, -huatiroquin.\nCaifo futsan muran ipaiyaitoncai tsoan nituhuantiroma.\n16.\nNocofunufo yafin ainfofo fianantirofoquin. Caifotifin ascatirofo. Fianancashon facu atirofo."
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "514b87f1526b755a4a00982ec10415cc",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ainfoan nocofunu ficasmaiton nocofunun fitiroma. Copiquiriri nocofunun ainfo ficasmaiton ainfoan\nfitiroma.\nNan niaifofoan nan yoran ipatifo atotirin oin sharapacutiroquin.\n17.\nNantifin yorafofin mai nantonnacoin itiroquin. Ascanrifiantanfin yora rafutanrifin ato mai nantonnacoin\nhuatirofoquin.\nTsoancai tsoa futsacai, -Min mai anoashu cataonhuu. Afanan minama, noco huatiromafiquin.\n18.\nNantifinfainfin ahuuara shinanpaiquin shinantirofoquin. Ahuuara icoinranhuapaiainfoan icoinranhuatirofo.\nAscanfiantanfin nan icoinranhuapaiainfotinchifin icoinranhuatirofo. Arusu fustichinfin icoinranhuapaiquin\nicoinranhuatiroquin. Atirifinfain a futan icoinranhuapaicaquinfin icoinranhuatirofoquin. icoinranhuashonfin\nyosi tiroquin. Nan icoinranhuaafotifinfin chanantirofoquin. Nanscafin atirofoquin.\n19.\nNantifinfainfin ahuuara shinanpaiquin shinantirofoquin. Shinanshofin futsanfori yoitiro. Tsoancai, -Nan min\nshinan cuscan huafain tsoan yoiyamahuu, -ishon, Anori yonotiroma. Man shinan cuscan huafain man\ncunutirori yora futsanfoforinfinfin oinmatiroquin.\n20.\nNan ichananpaiaifoti ichanantirofo. Tsofumain rafupaicai nan fu rafutiro.\nRatofumain rafucasmaicai. Tsoancai, -A fu rafuhuu, huatiromafinquin.\n21."
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "2fc234a1778efd583bbc65b91e289841",
            "Index": 5,
            "Label": "6",
            "Size": [
                595.0,
                842.0
            ],
            "Text": "Rato futsamain ahuun caifoan niaifo itiroquin. Nan naifo ipaiyamaiton ratoran futsan ahuun caifo futan\ncatontirofoquin. Niaifo inon icashon.\nNanfin niaifofonaquin ascan niaifofoan ato ahuuarafin apaiquin atirofoquin.\nAhuuamain huapaicanicai ishonfin niaifoan ato yonotiroquin. Fasi ranan finoin finonyotan anosi\nichanancashon ratomain niaifoforifin iquicain ishon catontirofo. Nan nocofunufo futan ainfofoanrifin\nniaifofo catontirofo.\n22.\nCushunancahuun. Mato caifo yafin mato yorafo cushunan sharacahuun. Ascashufin nantifin isharatirofoquin.\n23.\nNantifin yorafo yonotirofoquin. Nan nocofunun nanfincoin yonopai yonotiro. Ascanrifiantan futsa\nyonoshonpaiquin yonoshontiro. Yonofiantiofiashucai yonoashuma isharatiromafinquin. Yono sharacashonfin\nnanno rasisi fitirofoquin.\nTsoan yono sharashonfin fi sharatiroquin. Yono sharacashonfin nanno rasisi fitirofoquin.\nRatoran futsa yono sharashonfin fi sharatiroquin. Ascancunfin naanton yafin ahuun yorafo isharatirofoquin.\nNantifinfainfin ano rasisi yonopaicanifin yonotirofoquin.\n24.\nNan yonoi unutafin caiyahuati sharaquin. Yonohuaitianmarinfin non tunu yafin sharaquin.\n25.\nNantifin non icafin sharaquin. Nantifin yonoyacain sahuutiacain pushuyacain cayatiacain. Ascashufin non"
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "39a5fbd3030da50bbdacb9bcb384676a",
            "Index": 6,
            "Label": "7",
            "Size": [
                595.0,
                842.0
            ],
            "Text": "shara itiroquin. Ahuuara isinpa icaiforifin yonotiromafocun non cushu sháratiroquin. Ahuinfo funuomarifin\nnon oin sharatiroquin. Anifofo yafin yoshafoforinfinfin non ato oin sharatiroquin.\nNantifin ahuafo non facufo non cushu sharacahuun.\n26.\nNantifinfain cunu oianfofin sharaquin.\nTapimamisiton ahuun tapimamisifo ato tapimatiro iscahuaquin, -isharacahuu, futsa sharahuacahuu, futsaqui\nsinayamacahuu. Futsaforifin yorahuan tanancahuu. Ascanrifiantan rutananpaiyamacahuu.\nApan futan ahuan ato facufo ahuuara tapimapai cuscan huafainfin tapimatirofoquin.\n27.\nNanscaisi ahuun caifoya fuyahuanifo.\nAhuun caifo yononi cuscan huafain yora futsarifin ismatiroquin.\n28.\nNon yonoa cuscan manifotifin acanashu nantifin yora isharacointirofoquin.\n29.\nNantifinfain nan ica pushu anoafo a futan atirofoquin.\nNantifinfain ahuuara shara huatirofoquin. Nialfofoan yonoa cuscanrifin nanrifin huatirofoquin. Nalifofoan\nyonoa cuscan nicacasmaiton ato iquimatiro foquin.\nNon cunua cuscan tsoan yoiqui huashon, -Niaifofo yoini non ahuuara chaca huatiroquin, ishon. Aririma. Non\nariri yoiama."
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "b33db17b36496b194ea4e7b33de06869",
            "Index": 7,
            "Label": "8",
            "Size": [
                595.0,
                842.0
            ],
            "Text": "30.\nNon tsain shara fusti cunupai. Tsoan noco tsain oinfainshoncai yora futsa huapaiaitoncai oin sharamafinquin."
        }
    }
}

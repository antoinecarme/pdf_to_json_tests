{
    "MetaData": {
        "Author": null,
        "Creation_Date": 1581469294,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Image": "30634b802744f8dc9dc005deff578ea1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Non ahuuacaimain huatiroquin ishon. Niaifofoan ichanancashon mato cunushonifo.\n[Preamble]\nManifoti ato niaifofoan ichanancashon iscahuanifo: -Nantifin yoran isharanonfo isharatiroquin. Tsoancai mato chaca huatatiroma. Non yoia\ncuscan nan manifoti ato tapimahuu. Cunuti pushu muranshorifin ato tapimahuu.\nTsoan mato paranonmafin non mato yosin sharaicai.\nAhuua tsacatama rarama shara ninonfo ishon. Yora futsan ato chaca huanonma non rutunanmitsaimisi inonma. Ascahuashu non isharatiro. Non\nisharacun copiquirifin niaifofoan noco sharahuatirofoquin.\nAscanrifin ratoranfoan yora chacahuapai ato onufain ato paranfain chacahuaifoan. Nantifinfain shinantaqui shinanfo, -Ascahuacai\nsharamafinquin. Nantifin yoran manifoanati ahuara shara yoipaiqui yoitirofoquin. icoinranhuapaiqui icoinranhuatiofoquin. Ascanhuacun futsan\nato ratutiroma. Nan ahuuara yopaqui fipaiaiton, -Ma. Un mia inantiroma. Unuun oinmatifosi ato inantiro. Mato inantiromaran, ato huashon.\nAscanhuatirofoma. Nan yopaifotifin ayarin inonfo.\nNiaifofoan noco yoiaiton, -Manfin nan non mato yoia fústisi nan fustisi man yoitiro. Nan fustisi icoinranhuatiro, -noco huacun. Noco\nratupaifafainquin. Nan non yopai cuscancai noco humatiroma. Noco niaifofoan anori acaifoanhuuncai non ato icoinran non huatiromafinquin.\nMani futsanfoya shara huatanannonfo ishon nunori non yoinon.\nNan manifotí ato niaifofoan ichanancashon iscahuanifo: -Nantifin yora isharatirofo. Nocofunufo yafin ainfoforifin isharafoan niaifofoan ato\ncushu sharatiro. Non atonfin imapai sharaquin. Ascancuncai yononmitsamisifo itiromafinquin.\nAscan manifotifoan ato niaifofoan ichanancashon nunori yoinifo, -Non nantifin yorafo yoipai isharononfo ishon. Yononmitsamisifo inonfoma.\nAscan non yoia cuscan manifotí non tapimapai.\nArtículos\nAscancunfin nonfin manifotifin anoashu ichanancashon nantifin yorafo manifoti ano yoipai isharanonfo. Non yoia cuscan shinanshu inonfo.\nAscanrifiantan ato tapimannonfo. Ascanshon nantifin yoran iscahuanonfo, -Aicho man ichananfo noco yoini cuscan asharanonfo. Noco yoini\ncuscan non anon. Niaifofoan nantifin ato caifo anorin yoitiroran, ishon huafo.\n1.\nNantifin naanno rasisin cainnifoquin. Tsoan mato iscahuatiroma cuscan, -Manfin uhuunnacoinquin. Ahuua tsacatama rarama shara ninonfo ishon.\nNantififain aton mapo shinantirofoquin. Ato nomuranrin chaca iyamarain sharamainqui icashon. Ascanrifiantan nantifin manifoti yorahuan\ntanannon icashu.\n2.\nNantifin yorafoti nocofunufo yafin ainfofo ahuuomafo non ahuara ichapayafo nanscarifin asho icoinranhaunonfoquian.\nNan non cunua cuscanhuafain cunoshonon.\n3.\nNantifinfin isharatirofoquin. Ahuua tsacatama rarama shara ninonfo ishon. Tsoqui musutama nitirofoquin.\n4.\nTsoancai yora futsa curushcai achitiroma ahuun yonomamitsamisi inon. Ascanrifin atacai yora futsan huaricai futsa inantiromafiquin\nyonomamitsamisi inon.\n5.\nRatoran futsancai yoraqui parannatiroma.\n6.\nRanushumua nantifinfain yoi inifoantirofo.\n7.\nNantifinfainfin naano rasin ranushumua nicaifaintiroquin. Cushu sharafaintiroquin. Naanori non yoia. Tsoanmain ahuua yoipaicai ishon\nranushumuato ato cushu sharacoian.\n8.\nFutsa futsan chacahuaiton oinquin niaifo patashariton ato cushu sharatiroquin.\n9.\nTsoan chacahuacuma ranushumu ato achiyamafain cunu muran iquimaiyamafain ahuun mai arishon nichitiroma.\n10.\nNiaifofo yoran oincasmaifoancai ahuun niaifo patashari itirofoma. Yoran futsan yoiti huashucai niaifo patashari itirofomafinquin.\n11.\nYoran futsan yoiti huashucai niaifo patashari tapiataimano, -Mifin min icashu, yoitiroma. Yocaqui tauhuashon.\nYora futsaforinfin yocatiro. Ascan tapisharashonfin, -Mifin min icaran, huatiróquin.\n12.\nNiaifofoan yoia cuscan yonoyamaiton, -Min chaca huaran, ishon ranushumuafo yoitirofoma. Tsoan ahuun pushu muran iquimacasmainocai\niquitiroma. Ahuun yorarincai fucash huatiroma. Futsan cunu fumacurifincai futsan oinnantiroma. Futsacai tsain futsan huatiromafiquin. Yora\nfutsan nanori huaitofin ranushumuaton noco cushu sharatiroquin.\n13.\nNan mai futsan ano ipaiyaifin iqui catiroquin.\nTsoan ahuun caifo ariashu caifo futsari ato mai ano capai catiro. Cafiashu afanan naso curantiro.\n14.\nRato futsan nan ahuun caifo muranshon'chaca huaino omitsiscahuaifono raquira futsa shinanshu mai futsa ari catiro. Mai futsan ari cashon\nniaifo futsan - ¿Un mato fu ipaiyaiton mian raquiri huatiromanmun?\nAscantanrifin yora nan ahuu caifoan chaca huafiaino ranushumu aton achianocai raqui afanan catiroma. Mai futsa aricai catiroma.\n15."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Image": "cab049d92e1693a6f647bd0f14d618dc",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ratoran futsan, -Unfin uhuun caifoan ahuun yoranfin unquin, -huatiroquin.\nCaifo futsan muran ipaiyaitoncai tsoan nituhuantiroma.\n16.\nNocofunufo yafin ainfofo fianantirofoquin. Caifotifin ascatirofo. Fianancashon facu atirofo.\nAinfoan nocofunu ficasmaiton nocofunun fitiroma. Copiquiriri nocofunun ainfo ficasmaiton ainfoan fitiroma.\nNan niaifofoan nan yoran ipatifo atotirin oin sharapacutiroquin.\n17.\nNantifin yorafofin mai nantonnacoin itiroquin. Ascanrifiantanfin yora rafutanrifin ato mai nantonnacoin huatirofoquin.\nTsoancai tsoa futsacai, -Min mai anoashu cataonhuu. Afanan minama, noco huatiromafiquin.\n18.\nNantifinfainfin ahuuara shinanpaiquin shinantirofoquin. Ahuuara icoinranhuapaiainfoan icoinranhuatirofo. Ascanfiantanfin nan\nicoinranhuapaiainfotinchifin icoinranhuatirofo. Arusu fustichinfin icoinranhuapaiquin icoinranhuatiroquin. Atirifinfain a futan\nicoinranhuapaicaquinfin icoinranhuatirofoquin. icoinranhuashonfin yosi tiroquin. Nan icoinranhuaafotifinfin chanantirofoquin. Nanscafin\natirofoquin.\n19.\nNantifinfainfin ahuuara shinanpaiquin shinantirofoquin. Shinanshofin futsanfori yoitiro. Tsoancai, -Nan min shinan cuscan huafain tsoan\nyoiyamahuu, -ishon, Anori yonotiroma. Man shinan cuscan huafain man cunutirori yora futsanfoforinfinfin oinmatiroquin.\n20.\nNan ichananpaiaifoti ichanantirofo. Tsofumain rafupaicai nan fu rafutiro.\nRatofumain rafucasmaicai. Tsoancai, -A fu rafuhuu, huatiromafinquin.\n21.\nRato futsamain ahuun caifoan niaifo itiroquin. Nan naifo ipaiyamaiton ratoran futsan ahuun caifo futan catontirofoquin. Niaifo inon\nicashon.\nNanfin niaifofonaquin ascan niaifofoan ato ahuuarafin apaiquin atirofoquin.\nAhuuamain huapaicanicai ishonfin niaifoan ato yonotiroquin. Fasi ranan finoin finonyotan anosi ichanancashon ratomain niaifoforifin\niquicain ishon catontirofo. Nan nocofunufo futan ainfofoanrifin niaifofo catontirofo.\n22.\nCushunancahuun. Mato caifo yafin mato yorafo cushunan sharacahuun. Ascashufin nantifin isharatirofoquin.\n23.\nNantifin yorafo yonotirofoquin. Nan nocofunun nanfincoin yonopai yonotiro. Ascanrifiantan futsa yonoshonpaiquin yonoshontiro.\nYonofiantiofiashucai yonoashuma isharatiromafinquin. Yono sharacashonfin nanno rasisi fitirofoquin.\nTsoan yono sharashonfin fi sharatiroquin. Yono sharacashonfin nanno rasisi fitirofoquin.\nRatoran futsa yono sharashonfin fi sharatiroquin. Ascancunfin naanton yafin ahuun yorafo isharatirofoquin.\nNantifinfainfin ano rasisi yonopaicanifin yonotirofoquin.\n24.\nNan yonoi unutafin caiyahuati sharaquin. Yonohuaitianmarinfin non tunu yafin sharaquin.\n25.\nNantifin non icafin sharaquin. Nantifin yonoyacain sahuutiacain pushuyacain cayatiacain. Ascashufin non shara itiroquin. Ahuuara isinpa\nicaiforifin yonotiromafocun non cushu sháratiroquin. Ahuinfo funuomarifin non oin sharatiroquin. Anifofo yafin yoshafoforinfinfin non ato\noin sharatiroquin.\nNantifin ahuafo non facufo non cushu sharacahuun.\n26.\nNantifinfain cunu oianfofin sharaquin.\nTapimamisiton ahuun tapimamisifo ato tapimatiro iscahuaquin, -isharacahuu, futsa sharahuacahuu, futsaqui sinayamacahuu. Futsaforifin\nyorahuan tanancahuu. Ascanrifiantan rutananpaiyamacahuu.\nApan futan ahuan ato facufo ahuuara tapimapai cuscan huafainfin tapimatirofoquin.\n27.\nNanscaisi ahuun caifoya fuyahuanifo.\nAhuun caifo yononi cuscan huafain yora futsarifin ismatiroquin.\n28.\nNon yonoa cuscan manifotifin acanashu nantifin yora isharacointirofoquin.\n29.\nNantifinfain nan ica pushu anoafo a futan atirofoquin.\nNantifinfain ahuuara shara huatirofoquin. Nialfofoan yonoa cuscanrifin nanrifin huatirofoquin. Nalifofoan yonoa cuscan nicacasmaiton ato\niquimatiro foquin.\nNon cunua cuscan tsoan yoiqui huashon, -Niaifofo yoini non ahuuara chaca huatiroquin, ishon. Aririma. Non ariri yoiama.\n30.\nNon tsain shara fusti cunupai. Tsoan noco tsain oinfainshoncai yora futsa huapaiaitoncai oin sharamafinquin."
        }
    }
}

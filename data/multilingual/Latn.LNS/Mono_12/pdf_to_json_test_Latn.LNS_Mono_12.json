{
    "MetaData": {
        "Author": null,
        "Creation_Date": 1581469111,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f86ed3a8f0934e60134e62f0a1dc68ef",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sá' Yeé Kitu Ke Nsay Yee Kùm Ghay Wìr Msòŋ\nShúu Fù\nMo kí dzəə̀\nn kì kiíyín ji viwìr ve vìr msòŋ ví dzə̀ á fómo Nyùy wùn à ji ghay ŋgàŋ seé kfəə wìr\nmsòŋ sí dzə̀ kinsə̀\nŋ ke vitaaví, suuyrú wùn à nyaáŋ é kitu ke nsay,\nMo tà’ntéŋ wùn à nyaáŋ fó ghay wìr msòŋé kù dìnèn ne laàyeé a dzè wo liì nyàm se kwa’ wo wù\nbivirin vifií vé wíri wùn à woŋ wo wíri kì kér fó a yu vijuŋ ve kisuŋnìn keé ŋgèŋgèr wùn à\nBiímée, a`fó a dzə là fan wùn à fo kitan ki siìn kì kiíyín ji dzə̀ á shií wo tavín wo wìr dzə̀\nm,\nMo kí dzəə̀\nn é shií ji nsər kiŋ á ghay wìr msòŋ fo wíri shwiíy kilòŋ e wìy e rə̀\nr sí bì’ fo bó á\nyò’ dzəə̀ kér dzəə̀ yìmò’ fóo sə vitú vév fó sa’ vitaavií wùn á nə’sí,\nMo kí dzəə̀\nn é shií fóo yiì é vitúm vi wáa kòŋnén,\nMo wír veé Kintatì ke vitum veé kitu ke nsayi fèrìn ne nsər fóo səə̀ biímé yév e kùm kinsèŋ ke\ngháy wìr nsòŋ, fóo dìn viwìr wùn à viku’ùy vé wìr, à viréŋréŋ vé lùmèn w`n wiíy, e kfèn wày\nwáyín ji kikuúyí ke wòŋ wùn à Dzə’èm ye juŋe dzè é mvə̀ vitaàví ve du’un ví,\nMo vitúm ve dzəə̀\nn ŋgàŋ se Kintatì ke vitum veé kitu ke nsay vi kà`àn ne fo áwunee vitu ji á wiy\nsuusín wo’, e so fo wìr dzə̀\nm wáa ker ghvém e kfə̀\nn a lèm nsər see kùm ghay wùn à vitaáví vé\nwíri.\nMo wìr dzə̀\n`m kiiy ghay sìn wùn à vitaáví vin vi, kí dzə̀ é shií fo ŋkà’mé vèn wáa dzə eyiìn,\nMo kí dzəə̀\nn ben,\nDzə’ə̀\nm Ye Ku’ùne\nNèn fùŋ\nSá’yeé Kitu Ke Nsay Yee Kùm Ghay Wìr Msòŋ Rən, ji mfì’ njiìn yee réŋ fo wíri wùn à vitúm vi\nvidzə̀\nm, e dú e máy jiwìr wò’ón mò’ón wùn à Vintati veé wòŋ vi, mo á lem s’’a’rə̀\nn ghán sidzə̀\nm e\nvifii, a wiy a mùm e mvèm yè’éy wùn à duŋrìi fó a tavír ghvém gháy sìn wùn a vitaáví vin vi,\nshishár shishàr, e mvém wóŋ wùn ákitu ke nsay fó yiì, aá kiíy e kfə̀\nn a lèm kijuujùŋ e mvèm wìr\nveé vitum ve dzəəŋ ŋgàŋ si wún à wír veé vitum ve áwune sar sá’rə̀\nn vi.\n1\nÁ dzə̀\nə́ wir dzə̀\nm réŋréŋ fó ghvəm wùn à fó ghày, á yo’ dzə̀\nə́ wir msòŋ ji kwàn. Wìr dzə̀\nm k̀\nm k fómo\nwoo fó kwà’tì wùn à fó vifii, a wù kér fó a yiì e wùmò’ woo wír moo fə́\nr və.\n2\nWìr də̀\nm kér ghay wùn à vitaáví ví vidzə̀\nm mo sá’ rə̀\nne suuyin là nya’ kìn kùm rám, nshòm, kìn\nlumèn kìn Wiíy, kìn lám, biímé yee kùm Nyùy, dzə́\nə sa’, kwa’tì símó’sí, kitúm wùn à ŋkè’ se\ndzə̀\n’ə̀\nm si, kéŋ, kidzəə́\ny kìn anta’ ámó’ó.\n3\nWìr dzə̀\nm kér vitaáví fó a dzə e tin, fóo yiì mo wù ta’ a yiì e kfə̀\nn a dzə e kiŋèn.\n4\nWìr yò’ kér fó a lìm vikwàn, kìn a lìm lim yee là vikaanè. Vikwàn wùn à mfiìnè wìr msòŋ, kìn\ndzə̀ é dzəə rəné yò’ kér fó a dzə.\n5\nÁ yò’ kér fó a nyàvrì e wìr a yiì kfə́\nə kinyò ke kí wáa kìn moo ji wìr yó’ dzə̀ á wír bèy.\n6\nFo nsər si, wìr dzə̀\nm kér ghay virə́\n’ vidzə̀\nm fó a yensín ji wír.\n7\nWìr dzə̀\nm dzə̀ réŋréŋ é sar nsər. A nsər kér fó a shìy wun réŋréŋ là nya’. Nsər kér fó a kìŋ wir\ndzə̀\nm réŋréŋ là nya’ e ghan se kinyà’ ki nəən ne e nèn bvə̀\n’ sá’ wìr msòŋ rən. Lá wìr yò’ a bayír\nwíri ji á wáa leéy ámó’ó ntéŋ.\n8\nWìr dzə̀\nm kér ghay ji nsər yeé wòŋ nəə́ e wun kinyò, e tàr kijuŋ e ghan se wìr /wíri bvə’ən nsər"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "76c7848c5bf6aa001127fddbffec7f65",
            "Index": 1,
            "Label": "2",
            "Size": [
                595.0,
                842.0
            ],
            "Text": "ye woŋe foon kìn ye yì dzəə̀\nn é ŋwà’ nsər woó wòŋ, ji yi wáa shìy wun/áwune.\n9\nLá wìr yò’wìy koò wír e fìn e lav, e nə̀\n’sì kìn e jùm fo wòŋ, a bó nsər yeé wòŋ yo’ biìmé.\n10\nWìr dzə̀\nm kér ghay réŋréŋ fo á sá’ nsa’rə là kilo’, a wù kér ghay ji á sá’ á nsa’ rə é lav nsa’\nyeé ŋgèŋgèr ye yì tíy fo wun kitu, kfə̀\nn sá’nsa’ réŋréŋ mo yì dzəə̀\nn là kilo’ fóo dìn vitaáví ve\nwù kérí wùn à vinyo ve wù kér fóo yiì vi wùn à nsa’ yee kùm wun.\n11\nWìr dzə̀\nm wo á toyin wun e kinyó kér ghay fo kwa’tìi wáa dzə ji wù dzə̀ á là jay, e meé e ghan se\nwù tiim e ŋgèŋgèr e kibà’ ke nsa’ aá sá’ wun réŋréŋ mo nsər dzəə̀\nn, e bóo yen jay və bì’ fo\ndzəə̀\nn fen fo dzə̀ dzə́\nə sí fəə̀\nsín fóo sə wun.\nBó yò’dzə̀ á koò wír ji bì’ fo wù bù’ùn kinyo, kìn dzə̀ kinyo kee là ndzə̀\nn ke á gov wír sho, e\nsar nsər wóŋ kìn yeé kitu ke nsay e ghan se kinyo kee shooy ki kooyin, a bó yò’ dzə̀ á fò ŋge’\nlà’ ye yì shaa kinyo ke ŋwèrín kì bù’ùn e ghan se kinyo ki kì kooyin.\n12\nÁ yò’ kér fóo nəə̀ e wìr kilitì ké dzə́\n’ə’m, kfəə’, lá’, ntum si kín fó a ròn ghvə́\nm rə́\n, kìn yìr\nrə́\n, a bó yò’dzə̀ mo nsər ta’à. Wìr dzə̀\nm kér ghay fo nsər kiŋ wun fo vinyò fèn.\n13\nWìr dzə̀\nm kér ghay fó a ghan a shiíy aáwuneé mvə̀\nm woŋ mo wù koŋé.\nwír dzə̀\nm kér ghay fóo fəə fo wòŋ wúmó’ó kìn fo vəə́\n, e kfə̀\nn a ker vitaáví fóo kfən e bàm e wun\nwòŋ.\n14\nWìr dzə̀\nm kér ghay wo dzə̀ wù wàa tà’ e kfə̀\nn a yu vijuŋ ve kibeèy fó kinjuyrì wìr kìn dzə̀ é kitum\nkiné kí.\nKibeèy kin ki yò’dzə̀ kí wàa dzə fo wír vee mo a nyéŋ fo nsa’ se bó sí yo’ kùm dzəə sa’ yeé wòŋ\nwùn à vinyo ve bó ví yò’ tóm ashií wùn à nsər se vintatì veé kitu ke nsay.\n15\nwìr dzə̀\nm kér ghay e wun wòŋ fó a dzə wan Nsay.\nBó nsər yo’biìmé ji á shá’nín á wír fo wun ghày moo wan nsay kìn fóo sha’nín ghay və́ fo wù\nkúvsín kitúm kfə́ (woŋ və́\n’)\n16\nVilum wùn à Vikìy ve á kuyin ne là bìíy kùm rám, woŋ wùn à biímée, á kér ghay fó a ker tátí\nvijin, a fèr kfəə́\n. Áwune kér vitaáví réŋrŋ é ghan sé tátí vijín, e mvə̀\nm dzə̀\n’ə̀\nm tátí vijin wùn á\nghan sé jàvsin.\nTátí vijiné kù dzə́ cá’ a dzə̀ cá’ a dzə̀ fo Wiíy wùn Lùmèn ve á biimen fo áwune vitu ji dzə̀ á wàa\ndzə.\nKfə́\nə dzə̀ fómo Nyùy, a kfə̀\nn dzə̀ kintatì ke ŋgwàrìn wòŋ, a kitúm wùn à woŋe kér fó a kìŋ.\n17\nWìr dzə̀\nm kér vitaáví fó a ker vifá və́ fo wun kitu réŋréŋ mo dzə̀ wù wàa ker e kintatì wùn à wír\námó’ó.\nNsər yo’biìmé ji wìr wùmò’ kinen á wír wùmò’ fo wun keŋ.\n18\nWìr dzə̀\nm kér ghay fó a ker kwa’tì rə́\n, vifií və́ wùn à biímé rəə́\n. Ghay rə́\nne tàtí vitaáví vee fóo\nkuvsín dzə́\nə biímé Nyúy, fo wun kitu kín é Kintatí wùn à wír ámó’ó wùn à é ŋgèŋgèr kín kintatì\nfóo dìn biímé rə́ moo é dùŋrì, e yiì, e ghvəm wùn à fóo lèm nsər.\n19\nWìr dzə̀\nm kér ghay fóo shù kinyo wùn à fóo suúy kwa’tì rə́\n; ghay rə̀\nne fó vitaáví fo wir wáa tiy e"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "34cc817d13352bbf3e4dd9cd4dbb3080",
            "Index": 2,
            "Label": "3",
            "Size": [
                595.0,
                842.0
            ],
            "Text": "wun nshù là kinjivìr wùn à fóo tà’, e səəsí, e kfə̀\nn sàmèr sá’ka wùn à kwa’tì si e dzəə see mo\nsá’ka yii ghánen sho e kitu ke nsay là bìíy.\n20\nWìr dzə̀\nm kér ghay fóo tarnín wùn à wíri e kfə̀\nn tatí kintatì ke dzə̀\n’ə̀\nm yee nyaáŋ.\nLá wìr yò’ kàn wír ji wù tátí á kintatì ke bó yò’ dzəə̀\nn koŋ rə́\n.\n21\nWìr dzə̀\nm kér ghay fóo a dzə e mvə̀\nm sa’yee wun wòŋ, fo wun kitu kin fóo sho’ wíri aá li kirə́\n’\nkfə́\n.\nWir dzə̀\nm kér ghay réŋréŋ fóo li kinyo kfə́ e dù sho e virə̀\n’ vé lìm vee wun wòŋ aá ka’ay.\nTím sa’ yeé wòŋe wiy a dzə, a dzə̀ mo wíri koŋè. Koŋ rə̀\nne wiy a din wún é dzəə ye á wiy a sho’tí\nwíri shó e ghan sí ghan sí là kilo’, a shó’ tí rə̀\nne wiy a yiì wir dzə̀\nm wo wù kuyin ne wùn à\nviréŋréŋ ví, aá wiy a sho’ e kilìtì kìn é dzəə yee réŋ yìmò’ ye yi shwinen rən.\n22\nWìr dzə̀\nm, moo wír woó wòŋ kér ghay ló a dzə e kiŋèn, e klə̀\nn a yen ji woŋe wùn à vitúm vimó’ ví\nsuúsín á wó, a kìŋ wun réŋréŋ mo káv kìn kéŋe dzəə`n é wòŋ si wòŋ si, e kùm ghay dzəə̀ keŋ,\ndzə̀\n’ə̀\nm wùn á lií woŋ wov ve dzəə̀\nn ku fó wun viwìr wùn, wùn à ghvə́\nme.\n23\nWìr dzə̀\nm kér ghay fó a ker lim. Fóo sho’ kfə́\nə lìm ye wù koŋè, e laá yò’ a bo’ wun, é wù wáa lìm\nlim a yu vijuŋ wùn à ji wù wáa dzə e kiŋèn fó kibuŋ ke lim.\nWìr dzə̀\nm wo wù lim lim réŋréŋ kér fó a ker vila’ày réŋréŋ là nya’.\nWìr dzə̀\nm wo wù lim lim kér ghay fó a ker vilaámé vee réŋ ve ví gheenen wun ve dzə̀ ví tòm wun\nwùn à kfə́\nə rəə́ ji a dzə̀ yí wàa ker viwìr ve wìr msòŋ, wùn à ntom símó’ sí, a shií fèn dzə̀ se sí\nwáa kìn dzə’ə̀\nm rə́\n.\nWìr dzə̀\nm kér ghay fóo kè’ kìn fóo tatí vintatì ve ví kiŋ lim rə́ vee wun kòŋ.\n24\nWìr dzə̀\nm kér ghay fóo meèmè fo shuu lìm a yiì kifá ke wù koŋè, e tàtí wùn à ghán sé lìm se sí\nwáa dzə sì gheénén wùn à vishiíy ve bam vi, a meemè yee kè’ fó ŋgàm ye yí wáa ker vilaámé.\n25\nWìr dzə̀\nm kér ghay fóo a ker dzə’ə̀\nm ye yí wáa dzə e gheénén fóo yiì é wún wun wáa dzə e távín\nwùn à kfəə rəə, moo fó viyikìr, ndzə̀\ny, lav wùn à shív si, a vinyo veé shií ve ví wáa sə wun, e\nkfə̀\nn a ker ghay fo á wáa leéy fo wun e ghan sé kibuŋ ke lìm, se yàsí, sé ndzə́\nm, sé viŋkfə, sé\nvidzəə̀\nnè kin kighà’ woó dzə̀\n’ə̀\nm wo wù shaàne vitaáví və́\n.\nYìy wùn wàn kér ghay fó a ker leéy wùn àsə́ yee jeéyí. Wón adzə̀\nm ve a dzəən kìn é mvə̀\nm tátí\nvijin kìn é visàkii kér ghay réŋréŋ fó a dzə à kiŋèn é dzə̀\n’ə̀\nm.\n26\nWìr dzə̀\nm kér ghay fóo ye’éy ŋwà’. Yé’éy rə̀\nne kér fó a dzə kisáŋ, a kí fèm ghà’é le, e ŋkè’se á\ndzəə́ yìy yé’éy sho yíyin. Ŋkè’ yè’éy ye yiyìn rə̀\nn kér fó a dzə kù fo wìr dzə̀\nm. Yé’éy fèr wùn à\nyé lìme kér fó a dzə tèéter fo wìr dzèm. Yé’éy se tavkín sí se sí shaàn sìn si wiy a dzə fo wìr\ndzə̀\nm reŋréŋ mo vifií və́ ví dzəə̀\nn.\nShií ŋwà’wo ye’éyíne kér fó a dzə fóo yiì é wir kiíy wùn à fóo tavír ghvə́\nm yee kùm ghay wùn à\nvitaáví vé wìr msòŋ ví. Yí kér fóo kuyír yúnín, a lì vinyo fotèr, a kuyír viŋkar e vitúm vidzə̀\nm\nví mvəm, e mvə̀\nm kfəə se wìr msòŋ kìn vitatì ve dzəə̀ biìmé Nyùy, e kdə̀\nn a tavír lim se kintatì\nke vitum veé kitu ke nsay fó a lèm nyaáŋ.\nAtàr wùn aàyìyí kér ghay fóo sho’ kfə́\nə ye’éy ye dzə̀ á wàa fo e wón véví.\n27\nWìr dzə̀\nm kér ghay fó a tatí là kan e vinyò ve liì woo wun wòŋ, e kfə̀\nn a yu vijuŋ ve fèr, a ker\nkilíŋ fo kikuuyí ké vinyò ve á tàrìn ne kijuŋ wùn à sé’ və.\nWìr dzə̀\nm kér ghay fó dzə e kiŋèn fó yir wùn à fó sé’ wo wù loòn fo wun fèr kìn dzə̀ yé tàr\nvinyò, sáŋ wùn à yé fèr kiwoo."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "74bb56b319322e248cbf338ed3309a51",
            "Index": 3,
            "Label": "4",
            "Size": [
                595.0,
                842.0
            ],
            "Text": "28\nWìr dzə̀\nm kér ghay fó a ker nyaáŋ e wun wòŋ wùn á kitu ke nsay, e fí’ a ker ghay wùn à vitaáví\nvə́ ví mo sá’ rə̀\nne suuyin.\n29\nWìr dzə̀\nm kér fó a lìm, a dzə̀ e wun kiliŋ bì’fo dzəə̀\nn fó cá’cá’ fo dzə̀ wù kùyír kitú kfə́ là\nkinjivìr.\nMo wìr dzə̀\nm din ghay sìn wùn à vitaáví və́ ví, wiy a sə̀\nr cá’ vinyo vee mo nsər suuyì, e fí’ a\nkìŋ kiíy wùn à ghvə́\nme fo ghày wùn à vitaáví vé wìr ámó’ó wùn à fóo runér réŋréŋ mo liì wo juŋ,\nnyaáŋ woó wòŋ wùn à dzə’ə̀\nm ye juŋe e wòŋ wo wìr dzə̀\nm kér ghay shoo ta’à.\nBó yò’dzə̀ a dìn ghay sìn wùn à vitaávi vin vi jeéy e shaà fo dzəə yee mo kintatì ke vitúm veé\nkitu ke nsay ki ta’à.\n30\nKi nyo ki yò’dzə̀ shó e sa’ fèn ke dzə̀ kitúm, kintatì kìn wír wù bìner ji kí fó wun vitaáví ji\nwù wàá yii á kinyo ke kí laar á ghay sí wùn à vitaáví ví ve á saŋen é sa’fèn."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466958,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "AKAPACH JAQE WALINKA\u00d1APATAKI INOQAT ARU\nQallta\u00f1ataki\nUNANCHASA, aka pachana jaqejh muna\u00f1an\u00efsina, cheqpacha amuyasisa, cheqa thakir sarjhatasa, jilan\nsullkanjama arnaqasa, jan nuwasisa utja\u00f1aru wayt'asi\u00f1 yati;\nUNANCHASA, jaqen walinka\u00f1apataki wakisir arunaka armasna, yaqhep jaqejh masinakaparu khuya\u00f1 autuyi,\nmututanakasti, u\u00f1atatasisa, wajcha kanka\u00f1apa atipasna, jan khitirus ajhsarasa, cheq-cheqa qhana arumpi\narustatasjhapjhe;\nUNANCHASA, jaqen walinka\u00f1apataki inoqat arujha arjhatat\u00e4\u00f1apaw jan jaqe \u00f1anqhachirinakaru ch'ajhwa\nqal\u00edtasna waninchapjha\u00f1apataki;\nUNANCHASA, taqpacha markanakajh kunti munapjhe ukanaka jikjhata\u00f1atakiejh jupanakpacha sum\u00e4\u00f1at\narusthapisipjha\u00f1apaw;\nUNANCHASA, Mathapit Mayachat Markanakan Arupa taqjhatasna akham markanakajh amuyasi: Taqe mayniwa,\nchachas warmis, jaqe kanka\u00f1an\u00edsinjha, ch 'amachasisna m\u00e1 ch 'ulla chachjama jaqen walinka\u00f1apa j\u00edkjhata\u00f1aru\nwayt'asipjhe;\nUNANCHASA, taqe mrakanakajh Matahapit Markanakamp chika akham amtapjhe: sapaqat markanjha aniw\njaqejh inaki arknaqat\u00e4kaspati; jaka\u00f1apans y\u00e4nakapans arjhatat\u00e4\u00f1apaw;\nUNANCHASA, Mathapit Markanakan amuyasitanakapa yatisina khuskat taqpachanipaw wayt'asipjha\u00f1apa\nphoqasi\u00f1apataki.\nMAYACHAT MARKANAKAJH JACH'A MATHAPIWINAKAPAN JAQEN WALINKA\u00d1APATAKI INOQAT ARU YATIYI\nTaqpacha jaqenaka, ayllunaka, markanaka, aka arunakaru iyau sasna ch'amachasipjha\u00f1apaw, isk'alalanakas,\nwayna tawaqonakas, chuymani jaqenakas, markapan qorpap manqhana yatichat\u00e4pjha\u00f1apaw. Ukhamarus\nqorpamarkanakampi jaya markanakampi arusthapisisa taqpacha markanakajh khuskat ch'amachasipjhatapampi\nalajh toqeru wayt asitapjaniw.\n1. T'aqa\nTaqpach jaqejh khuskat u\u00f1jatat\u00e4pjhewa muna\u00f1apansa, lura\u00f1apansa, amuyasi\u00f1apansa, ukatwa jilani\nsullkan\u00edpjhaspas ukham u\u00f1jasipjha\u00f1apawa.\n2. T'aqa\nTaqpacha jaqenakajh chikasitapjhew; inajaqes, mistis, janq'os, ch'iyaras, chachas, warmis, amiris, wajchas taqe\nmayniw khuskat u\u00f1jatapjhe.\nUkhamaraki, janiw juk'amp\u00edkaspas ukhama u\u00f1jasispati jach'a markanakaru isk'a markanakat sipanjha; taqpacha\nmarkanakajh tinkusit\u00e4pjhew, jaqenakapasti chikasitapjharakiw.\n3. T'aqa\nSapaqat jaqejh jan khitirus ajhsarasa jaka\u00f1apa, muna\u00f1apa, amuyasi\u00f1apa, jaqe kanka\u00f1apa taqjhatasi\u00f1apaw.\n4. T'aqa\nJaniw j aqenakat maynikisa uywarj ama aljhat\u00e4kaspati, ukhamarus jan jupa munasin janiw kuna ura\u00f1arus,\nirnaqa\u00f1arus wayt'asit\u00e4spati.\n5. T'aqa\nJanirakiw taqe jaqenakat maynikis khuya\u00f1a mutu\u00f1anakampi chhojrinchat\u00e4\u00f1apati.\n6. T'aqa\nJaqejh, jaq\u00ebtapat layku, kauki markankipansa jaqe kanka\u00f1apajh wali chaninchat\u00eb\u00f1apaw.\n7. T'aqa\nJiliri p'eqe\u00f1anakajh taqe mayniru khuskat u\u00f1japjha\u00f1apaw. Taqe mayniw arjhatat\u00e4\u00f1apa; kunapachati\nmarkanakan hualinka\u00f1apataki inoqat arunaka khitis t'unja\u00f1a munaspa ukajha, qhananchat\u00e4\u00f1apaw.\n8. T'aqa\nKhititejh \u00f1anqhachat u\u00f1jasisp ukajha, jach'a j ilirinakaruwa yatiyasi\u00f1apa arjhatat\u00e4\u00f1apataki.\n9. T'aqa",
            "Image": "d06303824ccd16f7ac507ed7f9fb5586"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Janiw khitis markapana mutuyat\u00e4niti, janirakiw khitis markapata alismukut\u00e4niti.\n10. T'aqa\nTaqe mayniw juchanchata u\u00f1jasisa m\u00e4 cheqa arun jilirimpi ist'ayasi\u00f1ap wakisi qhananchayasi\u00f1ataki, uka\nqepatsti cheq cheqaru t 'aqayasi\u00f1ataki.\n11. T'aqa\nJaniw khitirus jucharu jalantatjama u\u00f1ja\u00f1\u00e4kiti, khititejh lutintata u\u00f1jasispajha, ch'ajwa t 'aqeri j ilirin\nnayraqatapan m\u00e4 arjhatasirimpi taqjhatat qhananchayasi\u00f1apaw, ukcha\u00f1kamasti jan juchanjama u\u00f1jat\u00e4\u00f1apaw.\nMarkasana yaqha markanakansa wakisiri inoqat arunak phoqasawa jucharu jalantirinakarojh u\u00f1ja\u00f1a,\nmutu\u00f1anakasti juchanakampitj amaw wakisit\u00e4\u00f1apa.\n12. T'aqa\nJaniw k'umi\u00f1as, \u00f1anqacha\u00f1as, ch 'inancha\u00f1as utjkaspati jaqen kanka\u00f1apjhata, utapjhata, qellqasitapjhata. Taqe\nmaynir arjhata\u00f1atakiw kamachit jach'a arunakas qellqanakas utji.\n13. T'aqa\nMarkapanjh taqe mayniw kawkiruti sara\u00f1 muni ukarojh saraskakispaw; kauki ujarus utjnoqasi\u00f1 munipaniha\nutjnoqasiskakispaw, janiw khitis kuns sa\u00f1ap\u00e4kiti.\nMarkapatsa yaqha markatsa taqe mayniw mistu\u00f1 munipanjha mistukispaw, pachparu kutt ' a\u00f1a munipans\nkutt'askakispaw.\n14. T'aqa\nKhitiruti \u00f1anqhacha\u00f1ataki arknaqasipkasp ukajha, kaukir markampis arjhatayasiskakispaw.\nUka arjhata\u00f1asti janiw ina juchanakamp juchanchasir jaqetakfkiti, ukhamarus haniw Mayachat Markanakan\ninoqat aruparu jan phoqeri jaqetak\u00efkiti.\n15. T'aqa\nJaniw m\u00e4 ch 'ulla jaqes jan markanejh utjkiti.\nJanirakiw jaqerojh markapjama u\u00f1tasitapjha apaqa\u00f1jam\u00e4kiti, ukhamarus khitis markap lanti yaqha markampi\ntrukasikispaw, muna\u00f1a patjamaw.\n16. T'aqa\nYoqallanakas imillanakas chuymaniptjhasin paninchasipjhakispaw munasinjha, janiw khitis jark 'askaspati;\nchachas warmis purapatha u\u00f1jasipjha\u00f1apaw paninchasiwinsa jaljtasiwinsa.\nChachamp warmimpi panipa arusthapisisakiw paninchasi\u00f1apatak wakisi.\nAuki, tayka, wawanakapas ayllu taypin saphipjama inoqataw, ukatwa ayllumasinakapat jach'a jilirinakapats\narjhatat u\u00f1ja sipjha\u00f1apaw.\n17. T'aqa\nTaqe jaqetakiw wakisi utan\u00ef\u00f1a, oraqen\u00ef\u00f1a, jupa sapas ayllumasinakapampi chikas.\nJaniw khitisa utaps oraqeps inaki aparkaspati.\n18. T'aqa\nAkhama inoqat ar\u00fa utji: Taqe maynin muna\u00f1apatjamaw yupaycha\u00f1apas amuyasi\u00f1apas. Kuna muna\u00f1anakaps,\namta\u00f1anakaps, amuyasitanakaps truka\u00f1a munasina trukakispaw; ukanaksti taqe jaqen nayraqatapata arsu\u00f1a,\nmayninakar yaticha\u00f1sa, kauki toqeru ch 'eqeya\u00f1sa.\n19. T'aqa\nTaqe maynejh kuna amuyasitanakapsa arsukispaw, ukhamarak yaqha jaqenakan amuyasitanakap qatoqasina\nch'eqtatayakispaw markapans yaqha markanakansa, janiw khitis jark'askaspati.\n20. T'aqa\nTaqe mayniw muna\u00f1apata yaqha jaqenakampi arusthapisisa mathapisiskakispaw jan ch'ajhwa apanaqasna.\nJaniw khitirus ch'amakamajh kuna amtawi\u00f1arus mantayksnati.\n21. T'aqa",
            "Image": "cf53d576786552a1112c29584efb133a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Taqe markanakanjh jach'a jilirinakapajh jaqen muna\u00f1apata uskut\u00e4pjha\u00f1apaw. Taqe jaqesti jaqe masipan\nmuna\u00f1apata jilirjama ajllitakispaw.\nJaqenakajh khuskata, taqe maynin taypita, jilirjama markapa aski apnaqa\u00f1atakiejh khitirus aj llisipkakispaw.\nAyllunakan, markanakan muna\u00f1apaw m\u00e4 qhauqha marat mara jilirinakaparu cheqa ajlli\u00f1ajh. Uka\namtatanakapasti janiw khitis q'eutaykaspati.\n22. T'aqa\nJaqejh m\u00e4 markan utjasina masinakapamp chika, walinka\u00f1apana, k'umara utj a\u00f1apana, yati\u00f1apana, y\u00e4nak\njikjhatasitapana, arjhatat\u00e4\u00f1apaw. Uka ch'amapampi lura\u00f1anakansti jilirinakajh yaqha jilirinakamp arusthapisisa\nmayni markanakampi yanapt'ayasispaw.\n23. T'aqa\nTaqe mayniw kun lura\u00f1a munipansa Iurakispaw; yaqha jaqetaki Iuratanakapasti chaninchat\u00e4\u00f1apaw;\ninakt'awinsti jan lura\u00f1a utjatap layku, yanapat\u00e4\u00f1apaw.\nKhuska jaqetaki kipka lura\u00f1anakanjh kipkarakiw chanincha\u00f1 wakisi.\nTaqe ch'amachasiri jaqejha Iuratapat chanip qatoqasi\u00f1apaw, ukampisti warmipa wawanakapamp chika jaqjama\nutja\u00f1apataki, jani ukham\u00e4sp ukasti yanapat\u00e4\u00f1apaw.\nTaqe mayniw jupjama ch'amachasir jaqenakamp mathapisi\u00f1 munasinjh mathapisiskakispaw wakisitanakap\narjhatasi\u00f1ataki.\n24. T'aqa\nCh'amjasiri jaqejh sapa mara phoqasina samara\u00f1apaw wakisita, ukhamaraki jan lurawi urunakanjh. Uka\nsamarawinakapansti ch'amjasiskaspas ukhama chanichat\u00e4\u00f1apaw.\n25. T'aqa\nKhitis inakt'aspa usuntasna, ijmaptasna, usurmuktasna, achachiptasna, janiraki qolqen\u00efspa isi, manq'a,\nqollanaka ala\u00f1ataki, marka jach'a jilirejh wajcha jaqerjama u\u00f1jasna yanapa\u00f1apaw, ukatakisti kunaymana\nyanapanakaw utji.\nWawachiri warminakajh, asunakajh taqe isk'a wawanakapas khuskata arjhatat\u00e4\u00f1apaw.\n26. T'aqa\nTaqe mayniw yatichat\u00e4\u00f1apa. Uka yatichawejh janiw qelqa\u00f1a mayatak\u00efkaspati, taqe kuna yateqa\u00f1atak\u00ef\u00f1apaw,\nchanin 'uka yateqawimpejh wayt 'asi\u00f1ataki.\nYateqawejh inak\u00ef\u00f1apaw, ukhamat wayna tawaqonakas juk'ampi yati\u00f1anakaru arka\u00f1 munasinjha\narkasipkakispaw, ukatakisti jach'a jilirejh taqe maynitaki yanapanak ucha\u00f1apaw.\nSapa maynin jaqe kanka\u00f1apa wayt'asi\u00f1apataki, inoqat aru taqjhata\u00f1ataki, markasana maya markanakampinsa\njaqe masisaru y\u00e4qa\u00f1ataki, jaqen amuytasitanakap jan jark'at\u00e4\u00f1apaki, ukatakiw taqe mayniru churat\u00e4\u00f1apa. Auki\ntaykakiw muna\u00f1anejh ajlii\u00f1ataki kuna yati\u00f1anaks wakisispa wawanakapataki.\n27. T'aqa\nTaqe jaqen muna\u00f1apankiw masinakapampi chika ch'amasisa aski yati\u00f1anak jikjhata\u00f1ataki ayllupatakis\nmarkapatakis, ukhamarak uka yatiwinakampejh juk'amp wayt'asita utja\u00f1atakispaw.\nSapa mayninkakiw amuytasitanakapas, luratanakapas, qellpatakapas; janiw khitis jupankaspas ukhama\nukanakjh u\u00f1staykaspati. Maynin inoqatapa lunthatirejh cheqanchat\u00e4\u00f1apaw.\n28. T'aqa\nKhitis wayt 'askakispaw taqe jaqenakan walinka\u00f1apataki, aka inoqat aru phoqasi\u00f1apataki; ul:hamatjamaw\nmarkasans mayni markanakans cheqa thakiru sarj hata\u00f1asataki.\n29. T'aqa\nSapa mayniw aylluparu y\u00e4cha\u00f1apa kunat-ti ayllup manqhanakwa kanka\u00f1apjha jikjhatani.\nJaniw khitis muna\u00f1ap-pin lurkaspati kunat-ti ayllu masipaw \u00f1anqhachata u\u00f1jasispa, ukhamarus taqe mayniw\nsayt'apjhaspa \u00f1anqhachataru arjhata\u00f1ataki. Uka lantinjha taqpachani kamachit arunaka phoqasna, suma jaka\u00f1\nthaki patjharu sarjhatasna, jan pitu u\u00f1stayasna m\u00e4 ch'ulla chachjama nukt'a\u00f1asaw taqe maynin walinka\u00f1apa.\nAka Mathapita Markanakan Arupajh janipiniw khitis maykiptkaspati muna\u00f1apa lura\u00f1ataki. Wakisiw inoqata\narupa arjhata\u00f1a.",
            "Image": "1014c951638bac9393055405cd3cb60a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "30. T'aqa\nJaniw kaukir markasa, khiti jaqesa sapapakis masinakapampis arusthapisinsa, j aqen walinka\u00f1apatak inoqat\narunaka q'eujtayasna kuna lura\u00f1anakamp, amta\u00f1anakamp tumpampi, jaqeru arknaqasina, muna\u00f1anakapa,\nyatinoqtatapa, irnaqasi\u00f1anakapa, amuyasi\u00f1anakapa apaqapkaspati.",
            "Image": "a9c529472cea15ba7ea4a3fdf16be46b"
        }
    }
}

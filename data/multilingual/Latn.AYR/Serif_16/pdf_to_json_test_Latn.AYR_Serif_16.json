{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466974,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "AKAPACH JAQE WALINKA\u00d1APATAKI INOQAT ARU\nQallta\u00f1ataki\nUNANCHASA, aka pachana jaqejh muna\u00f1an\u00efsina, cheqpacha amuyasisa, cheqa thakir\nsarjhatasa, jilan sullkanjama arnaqasa, jan nuwasisa utja\u00f1aru wayt'asi\u00f1 yati;\nUNANCHASA, jaqen walinka\u00f1apataki wakisir arunaka armasna, yaqhep jaqejh\nmasinakaparu khuya\u00f1 autuyi, mututanakasti, u\u00f1atatasisa, wajcha kanka\u00f1apa\natipasna, jan khitirus ajhsarasa, cheq-cheqa qhana arumpi arustatasjhapjhe;\nUNANCHASA, jaqen walinka\u00f1apataki inoqat arujha arjhatat\u00e4\u00f1apaw jan jaqe\n\u00f1anqhachirinakaru ch'ajhwa qal\u00edtasna waninchapjha\u00f1apataki;\nUNANCHASA, taqpacha markanakajh kunti munapjhe ukanaka jikjhata\u00f1atakiejh\njupanakpacha sum\u00e4\u00f1at arusthapisipjha\u00f1apaw;\nUNANCHASA, Mathapit Mayachat Markanakan Arupa taqjhatasna akham\nmarkanakajh amuyasi: Taqe mayniwa, chachas warmis, jaqe kanka\u00f1an\u00edsinjha, ch\n'amachasisna m\u00e1 ch 'ulla chachjama jaqen walinka\u00f1apa j\u00edkjhata\u00f1aru wayt'asipjhe;\nUNANCHASA, taqe mrakanakajh Matahapit Markanakamp chika akham amtapjhe:\nsapaqat markanjha aniw jaqejh inaki arknaqat\u00e4kaspati; jaka\u00f1apans y\u00e4nakapans\narjhatat\u00e4\u00f1apaw;\nUNANCHASA, Mathapit Markanakan amuyasitanakapa yatisina khuskat\ntaqpachanipaw wayt'asipjha\u00f1apa phoqasi\u00f1apataki.\nMAYACHAT MARKANAKAJH JACH'A MATHAPIWINAKAPAN JAQEN\nWALINKA\u00d1APATAKI INOQAT ARU YATIYI\nTaqpacha jaqenaka, ayllunaka, markanaka, aka arunakaru iyau sasna\nch'amachasipjha\u00f1apaw, isk'alalanakas, wayna tawaqonakas, chuymani jaqenakas,\nmarkapan qorpap manqhana yatichat\u00e4pjha\u00f1apaw. Ukhamarus qorpamarkanakampi\njaya markanakampi arusthapisisa taqpacha markanakajh khuskat\nch'amachasipjhatapampi alajh toqeru wayt asitapjaniw.\n1. T'aqa\nTaqpach jaqejh khuskat u\u00f1jatat\u00e4pjhewa muna\u00f1apansa, lura\u00f1apansa,\namuyasi\u00f1apansa, ukatwa jilani sullkan\u00edpjhaspas ukham u\u00f1jasipjha\u00f1apawa.\n2. T'aqa\nTaqpacha jaqenakajh chikasitapjhew; inajaqes, mistis, janq'os, ch'iyaras, chachas,\nwarmis, amiris, wajchas taqe mayniw khuskat u\u00f1jatapjhe.\nUkhamaraki, janiw juk'amp\u00edkaspas ukhama u\u00f1jasispati jach'a markanakaru isk'a\nmarkanakat sipanjha; taqpacha markanakajh tinkusit\u00e4pjhew, jaqenakapasti\nchikasitapjharakiw.\n3. T'aqa\nSapaqat jaqejh jan khitirus ajhsarasa jaka\u00f1apa, muna\u00f1apa, amuyasi\u00f1apa, jaqe\nkanka\u00f1apa taqjhatasi\u00f1apaw.",
            "Image": "b96040d487d3fa5def465c713723d6fd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "4. T'aqa\nJaniw j aqenakat maynikisa uywarj ama aljhat\u00e4kaspati, ukhamarus jan jupa munasin\njaniw kuna ura\u00f1arus, irnaqa\u00f1arus wayt'asit\u00e4spati.\n5. T'aqa\nJanirakiw taqe jaqenakat maynikis khuya\u00f1a mutu\u00f1anakampi chhojrinchat\u00e4\u00f1apati.\n6. T'aqa\nJaqejh, jaq\u00ebtapat layku, kauki markankipansa jaqe kanka\u00f1apajh wali\nchaninchat\u00eb\u00f1apaw.\n7. T'aqa\nJiliri p'eqe\u00f1anakajh taqe mayniru khuskat u\u00f1japjha\u00f1apaw. Taqe mayniw\narjhatat\u00e4\u00f1apa; kunapachati markanakan hualinka\u00f1apataki inoqat arunaka khitis\nt'unja\u00f1a munaspa ukajha, qhananchat\u00e4\u00f1apaw.\n8. T'aqa\nKhititejh \u00f1anqhachat u\u00f1jasisp ukajha, jach'a j ilirinakaruwa yatiyasi\u00f1apa\narjhatat\u00e4\u00f1apataki.\n9. T'aqa\nJaniw khitis markapana mutuyat\u00e4niti, janirakiw khitis markapata alismukut\u00e4niti.\n10. T'aqa\nTaqe mayniw juchanchata u\u00f1jasisa m\u00e4 cheqa arun jilirimpi ist'ayasi\u00f1ap wakisi\nqhananchayasi\u00f1ataki, uka qepatsti cheq cheqaru t 'aqayasi\u00f1ataki.\n11. T'aqa\nJaniw khitirus jucharu jalantatjama u\u00f1ja\u00f1\u00e4kiti, khititejh lutintata u\u00f1jasispajha,\nch'ajwa t 'aqeri j ilirin nayraqatapan m\u00e4 arjhatasirimpi taqjhatat\nqhananchayasi\u00f1apaw, ukcha\u00f1kamasti jan juchanjama u\u00f1jat\u00e4\u00f1apaw.\nMarkasana yaqha markanakansa wakisiri inoqat arunak phoqasawa jucharu\njalantirinakarojh u\u00f1ja\u00f1a, mutu\u00f1anakasti juchanakampitj amaw wakisit\u00e4\u00f1apa.\n12. T'aqa\nJaniw k'umi\u00f1as, \u00f1anqacha\u00f1as, ch 'inancha\u00f1as utjkaspati jaqen kanka\u00f1apjhata,\nutapjhata, qellqasitapjhata. Taqe maynir arjhata\u00f1atakiw kamachit jach'a arunakas\nqellqanakas utji.\n13. T'aqa\nMarkapanjh taqe mayniw kawkiruti sara\u00f1 muni ukarojh saraskakispaw; kauki ujarus\nutjnoqasi\u00f1 munipaniha utjnoqasiskakispaw, janiw khitis kuns sa\u00f1ap\u00e4kiti.\nMarkapatsa yaqha markatsa taqe mayniw mistu\u00f1 munipanjha mistukispaw, pachparu\nkutt ' a\u00f1a munipans kutt'askakispaw.",
            "Image": "51ee2fddaa7214def36dd691ed3ff480"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "14. T'aqa\nKhitiruti \u00f1anqhacha\u00f1ataki arknaqasipkasp ukajha, kaukir markampis\narjhatayasiskakispaw.\nUka arjhata\u00f1asti janiw ina juchanakamp juchanchasir jaqetakfkiti, ukhamarus haniw\nMayachat Markanakan inoqat aruparu jan phoqeri jaqetak\u00efkiti.\n15. T'aqa\nJaniw m\u00e4 ch 'ulla jaqes jan markanejh utjkiti.\nJanirakiw jaqerojh markapjama u\u00f1tasitapjha apaqa\u00f1jam\u00e4kiti, ukhamarus khitis\nmarkap lanti yaqha markampi trukasikispaw, muna\u00f1a patjamaw.\n16. T'aqa\nYoqallanakas imillanakas chuymaniptjhasin paninchasipjhakispaw munasinjha, janiw\nkhitis jark 'askaspati; chachas warmis purapatha u\u00f1jasipjha\u00f1apaw paninchasiwinsa\njaljtasiwinsa.\nChachamp warmimpi panipa arusthapisisakiw paninchasi\u00f1apatak wakisi.\nAuki, tayka, wawanakapas ayllu taypin saphipjama inoqataw, ukatwa\nayllumasinakapat jach'a jilirinakapats arjhatat u\u00f1ja sipjha\u00f1apaw.\n17. T'aqa\nTaqe jaqetakiw wakisi utan\u00ef\u00f1a, oraqen\u00ef\u00f1a, jupa sapas ayllumasinakapampi chikas.\nJaniw khitisa utaps oraqeps inaki aparkaspati.\n18. T'aqa\nAkhama inoqat ar\u00fa utji: Taqe maynin muna\u00f1apatjamaw yupaycha\u00f1apas\namuyasi\u00f1apas. Kuna muna\u00f1anakaps, amta\u00f1anakaps, amuyasitanakaps truka\u00f1a\nmunasina trukakispaw; ukanaksti taqe jaqen nayraqatapata arsu\u00f1a, mayninakar\nyaticha\u00f1sa, kauki toqeru ch 'eqeya\u00f1sa.\n19. T'aqa\nTaqe maynejh kuna amuyasitanakapsa arsukispaw, ukhamarak yaqha jaqenakan\namuyasitanakap qatoqasina ch'eqtatayakispaw markapans yaqha markanakansa,\njaniw khitis jark'askaspati.\n20. T'aqa\nTaqe mayniw muna\u00f1apata yaqha jaqenakampi arusthapisisa mathapisiskakispaw jan\nch'ajhwa apanaqasna.\nJaniw khitirus ch'amakamajh kuna amtawi\u00f1arus mantayksnati.\n21. T'aqa\nTaqe markanakanjh jach'a jilirinakapajh jaqen muna\u00f1apata uskut\u00e4pjha\u00f1apaw. Taqe\njaqesti jaqe masipan muna\u00f1apata jilirjama ajllitakispaw.",
            "Image": "80413d0e4cdb82bc76e846332286c667"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Jaqenakajh khuskata, taqe maynin taypita, jilirjama markapa aski apnaqa\u00f1atakiejh\nkhitirus aj llisipkakispaw.\nAyllunakan, markanakan muna\u00f1apaw m\u00e4 qhauqha marat mara jilirinakaparu cheqa\najlli\u00f1ajh. Uka amtatanakapasti janiw khitis q'eutaykaspati.\n22. T'aqa\nJaqejh m\u00e4 markan utjasina masinakapamp chika, walinka\u00f1apana, k'umara utj\na\u00f1apana, yati\u00f1apana, y\u00e4nak jikjhatasitapana, arjhatat\u00e4\u00f1apaw. Uka ch'amapampi\nlura\u00f1anakansti jilirinakajh yaqha jilirinakamp arusthapisisa mayni markanakampi\nyanapt'ayasispaw.\n23. T'aqa\nTaqe mayniw kun lura\u00f1a munipansa Iurakispaw; yaqha jaqetaki Iuratanakapasti\nchaninchat\u00e4\u00f1apaw; inakt'awinsti jan lura\u00f1a utjatap layku, yanapat\u00e4\u00f1apaw.\nKhuska jaqetaki kipka lura\u00f1anakanjh kipkarakiw chanincha\u00f1 wakisi.\nTaqe ch'amachasiri jaqejha Iuratapat chanip qatoqasi\u00f1apaw, ukampisti warmipa\nwawanakapamp chika jaqjama utja\u00f1apataki, jani ukham\u00e4sp ukasti yanapat\u00e4\u00f1apaw.\nTaqe mayniw jupjama ch'amachasir jaqenakamp mathapisi\u00f1 munasinjh\nmathapisiskakispaw wakisitanakap arjhatasi\u00f1ataki.\n24. T'aqa\nCh'amjasiri jaqejh sapa mara phoqasina samara\u00f1apaw wakisita, ukhamaraki jan\nlurawi urunakanjh. Uka samarawinakapansti ch'amjasiskaspas ukhama\nchanichat\u00e4\u00f1apaw.\n25. T'aqa\nKhitis inakt'aspa usuntasna, ijmaptasna, usurmuktasna, achachiptasna, janiraki\nqolqen\u00efspa isi, manq'a, qollanaka ala\u00f1ataki, marka jach'a jilirejh wajcha jaqerjama\nu\u00f1jasna yanapa\u00f1apaw, ukatakisti kunaymana yanapanakaw utji.\nWawachiri warminakajh, asunakajh taqe isk'a wawanakapas khuskata\narjhatat\u00e4\u00f1apaw.\n26. T'aqa\nTaqe mayniw yatichat\u00e4\u00f1apa. Uka yatichawejh janiw qelqa\u00f1a mayatak\u00efkaspati, taqe\nkuna yateqa\u00f1atak\u00ef\u00f1apaw, chanin 'uka yateqawimpejh wayt 'asi\u00f1ataki.\nYateqawejh inak\u00ef\u00f1apaw, ukhamat wayna tawaqonakas juk'ampi yati\u00f1anakaru arka\u00f1\nmunasinjha arkasipkakispaw, ukatakisti jach'a jilirejh taqe maynitaki yanapanak\nucha\u00f1apaw.\nSapa maynin jaqe kanka\u00f1apa wayt'asi\u00f1apataki, inoqat aru taqjhata\u00f1ataki, markasana\nmaya markanakampinsa jaqe masisaru y\u00e4qa\u00f1ataki, jaqen amuytasitanakap jan\njark'at\u00e4\u00f1apaki, ukatakiw taqe mayniru churat\u00e4\u00f1apa. Auki taykakiw muna\u00f1anejh\najlii\u00f1ataki kuna yati\u00f1anaks wakisispa wawanakapataki.\n27. T'aqa",
            "Image": "aa150fe6be326c4b963ab672b6282b7d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Taqe jaqen muna\u00f1apankiw masinakapampi chika ch'amasisa aski yati\u00f1anak\njikjhata\u00f1ataki ayllupatakis markapatakis, ukhamarak uka yatiwinakampejh juk'amp\nwayt'asita utja\u00f1atakispaw.\nSapa mayninkakiw amuytasitanakapas, luratanakapas, qellpatakapas; janiw khitis\njupankaspas ukhama ukanakjh u\u00f1staykaspati. Maynin inoqatapa lunthatirejh\ncheqanchat\u00e4\u00f1apaw.\n28. T'aqa\nKhitis wayt 'askakispaw taqe jaqenakan walinka\u00f1apataki, aka inoqat aru\nphoqasi\u00f1apataki; ul:hamatjamaw markasans mayni markanakans cheqa thakiru sarj\nhata\u00f1asataki.\n29. T'aqa\nSapa mayniw aylluparu y\u00e4cha\u00f1apa kunat-ti ayllup manqhanakwa kanka\u00f1apjha\njikjhatani.\nJaniw khitis muna\u00f1ap-pin lurkaspati kunat-ti ayllu masipaw \u00f1anqhachata u\u00f1jasispa,\nukhamarus taqe mayniw sayt'apjhaspa \u00f1anqhachataru arjhata\u00f1ataki. Uka lantinjha\ntaqpachani kamachit arunaka phoqasna, suma jaka\u00f1 thaki patjharu sarjhatasna, jan\npitu u\u00f1stayasna m\u00e4 ch'ulla chachjama nukt'a\u00f1asaw taqe maynin walinka\u00f1apa.\nAka Mathapita Markanakan Arupajh janipiniw khitis maykiptkaspati muna\u00f1apa\nlura\u00f1ataki. Wakisiw inoqata arupa arjhata\u00f1a.\n30. T'aqa\nJaniw kaukir markasa, khiti jaqesa sapapakis masinakapampis arusthapisinsa, j aqen\nwalinka\u00f1apatak inoqat arunaka q'eujtayasna kuna lura\u00f1anakamp, amta\u00f1anakamp\ntumpampi, jaqeru arknaqasina, muna\u00f1anakapa, yatinoqtatapa, irnaqasi\u00f1anakapa,\namuyasi\u00f1anakapa apaqapkaspati.",
            "Image": "c90e4eecdc5d475be5aeb3c6d0adc299"
        }
    }
}

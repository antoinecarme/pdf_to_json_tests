{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466912,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "AKAPACH JAQE WALINKAÑAPATAKI INOQAT ARU\nQalltañataki\nUNANCHASA, aka pachana jaqejh munañanïsina, cheqpacha amuyasisa, cheqa thakir sarjhatasa, jilan\nsullkanjama arnaqasa, jan nuwasisa utjañaru wayt'asiñ yati;\nUNANCHASA, jaqen walinkañapataki wakisir arunaka armasna, yaqhep jaqejh masinakaparu khuyañ\nautuyi, mututanakasti, uñatatasisa, wajcha kankañapa atipasna, jan khitirus ajhsarasa, cheq-\ncheqa qhana arumpi arustatasjhapjhe;\nUNANCHASA, jaqen walinkañapataki inoqat arujha arjhatatäñapaw jan jaqe ñanqhachirinakaru\nch'ajhwa qalítasna waninchapjhañapataki;\nUNANCHASA, taqpacha markanakajh kunti munapjhe ukanaka jikjhatañatakiejh jupanakpacha sumäñat\narusthapisipjhañapaw;\nUNANCHASA, Mathapit Mayachat Markanakan Arupa taqjhatasna akham markanakajh amuyasi: Taqe\nmayniwa, chachas warmis, jaqe kankañanísinjha, ch 'amachasisna má ch 'ulla chachjama jaqen\nwalinkañapa jíkjhatañaru wayt'asipjhe;\nUNANCHASA, taqe mrakanakajh Matahapit Markanakamp chika akham amtapjhe: sapaqat markanjha aniw\njaqejh inaki arknaqatäkaspati; jakañapans yänakapans arjhatatäñapaw;\nUNANCHASA, Mathapit Markanakan amuyasitanakapa yatisina khuskat taqpachanipaw wayt'asipjhañapa\nphoqasiñapataki.\nMAYACHAT MARKANAKAJH JACH'A MATHAPIWINAKAPAN JAQEN WALINKAÑAPATAKI INOQAT ARU YATIYI\nTaqpacha jaqenaka, ayllunaka, markanaka, aka arunakaru iyau sasna ch'amachasipjhañapaw,\nisk'alalanakas, wayna tawaqonakas, chuymani jaqenakas, markapan qorpap manqhana\nyatichatäpjhañapaw. Ukhamarus qorpamarkanakampi jaya markanakampi arusthapisisa taqpacha\nmarkanakajh khuskat ch'amachasipjhatapampi alajh toqeru wayt asitapjaniw.\n1. T'aqa\nTaqpach jaqejh khuskat uñjatatäpjhewa munañapansa, lurañapansa, amuyasiñapansa, ukatwa jilani\nsullkanípjhaspas ukham uñjasipjhañapawa.\n2. T'aqa\nTaqpacha jaqenakajh chikasitapjhew; inajaqes, mistis, janq'os, ch'iyaras, chachas, warmis,\namiris, wajchas taqe mayniw khuskat uñjatapjhe.\nUkhamaraki, janiw juk'ampíkaspas ukhama uñjasispati jach'a markanakaru isk'a markanakat\nsipanjha; taqpacha markanakajh tinkusitäpjhew, jaqenakapasti chikasitapjharakiw.\n3. T'aqa\nSapaqat jaqejh jan khitirus ajhsarasa jakañapa, munañapa, amuyasiñapa, jaqe kankañapa\ntaqjhatasiñapaw.\n4. T'aqa\nJaniw j aqenakat maynikisa uywarj ama aljhatäkaspati, ukhamarus jan jupa munasin janiw kuna\nurañarus, irnaqañarus wayt'asitäspati.\n5. T'aqa\nJanirakiw taqe jaqenakat maynikis khuyaña mutuñanakampi chhojrinchatäñapati.\n6. T'aqa\nJaqejh, jaqëtapat layku, kauki markankipansa jaqe kankañapajh wali chaninchatëñapaw.\n7. T'aqa\nJiliri p'eqeñanakajh taqe mayniru khuskat uñjapjhañapaw. Taqe mayniw arjhatatäñapa; kunapachati\nmarkanakan hualinkañapataki inoqat arunaka khitis t'unjaña munaspa ukajha, qhananchatäñapaw.\n8. T'aqa\nKhititejh ñanqhachat uñjasisp ukajha, jach'a j ilirinakaruwa yatiyasiñapa arjhatatäñapataki.\n9. T'aqa",
            "Image": "561ca4090604ef3acf7cb0d94fb3268c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Janiw khitis markapana mutuyatäniti, janirakiw khitis markapata alismukutäniti.\n10. T'aqa\nTaqe mayniw juchanchata uñjasisa mä cheqa arun jilirimpi ist'ayasiñap wakisi\nqhananchayasiñataki, uka qepatsti cheq cheqaru t 'aqayasiñataki.\n11. T'aqa\nJaniw khitirus jucharu jalantatjama uñjañäkiti, khititejh lutintata uñjasispajha, ch'ajwa t\n'aqeri j ilirin nayraqatapan mä arjhatasirimpi taqjhatat qhananchayasiñapaw, ukchañkamasti jan\njuchanjama uñjatäñapaw.\nMarkasana yaqha markanakansa wakisiri inoqat arunak phoqasawa jucharu jalantirinakarojh uñjaña,\nmutuñanakasti juchanakampitj amaw wakisitäñapa.\n12. T'aqa\nJaniw k'umiñas, ñanqachañas, ch 'inanchañas utjkaspati jaqen kankañapjhata, utapjhata,\nqellqasitapjhata. Taqe maynir arjhatañatakiw kamachit jach'a arunakas qellqanakas utji.\n13. T'aqa\nMarkapanjh taqe mayniw kawkiruti sarañ muni ukarojh saraskakispaw; kauki ujarus utjnoqasiñ\nmunipaniha utjnoqasiskakispaw, janiw khitis kuns sañapäkiti.\nMarkapatsa yaqha markatsa taqe mayniw mistuñ munipanjha mistukispaw, pachparu kutt ' aña\nmunipans kutt'askakispaw.\n14. T'aqa\nKhitiruti ñanqhachañataki arknaqasipkasp ukajha, kaukir markampis arjhatayasiskakispaw.\nUka arjhatañasti janiw ina juchanakamp juchanchasir jaqetakfkiti, ukhamarus haniw Mayachat\nMarkanakan inoqat aruparu jan phoqeri jaqetakïkiti.\n15. T'aqa\nJaniw mä ch 'ulla jaqes jan markanejh utjkiti.\nJanirakiw jaqerojh markapjama uñtasitapjha apaqañjamäkiti, ukhamarus khitis markap lanti yaqha\nmarkampi trukasikispaw, munaña patjamaw.\n16. T'aqa\nYoqallanakas imillanakas chuymaniptjhasin paninchasipjhakispaw munasinjha, janiw khitis jark\n'askaspati; chachas warmis purapatha uñjasipjhañapaw paninchasiwinsa jaljtasiwinsa.\nChachamp warmimpi panipa arusthapisisakiw paninchasiñapatak wakisi.\nAuki, tayka, wawanakapas ayllu taypin saphipjama inoqataw, ukatwa ayllumasinakapat jach'a\njilirinakapats arjhatat uñja sipjhañapaw.\n17. T'aqa\nTaqe jaqetakiw wakisi utanïña, oraqenïña, jupa sapas ayllumasinakapampi chikas.\nJaniw khitisa utaps oraqeps inaki aparkaspati.\n18. T'aqa\nAkhama inoqat arú utji: Taqe maynin munañapatjamaw yupaychañapas amuyasiñapas. Kuna\nmunañanakaps, amtañanakaps, amuyasitanakaps trukaña munasina trukakispaw; ukanaksti taqe jaqen\nnayraqatapata arsuña, mayninakar yatichañsa, kauki toqeru ch 'eqeyañsa.\n19. T'aqa\nTaqe maynejh kuna amuyasitanakapsa arsukispaw, ukhamarak yaqha jaqenakan amuyasitanakap\nqatoqasina ch'eqtatayakispaw markapans yaqha markanakansa, janiw khitis jark'askaspati.\n20. T'aqa\nTaqe mayniw munañapata yaqha jaqenakampi arusthapisisa mathapisiskakispaw jan ch'ajhwa\napanaqasna.\nJaniw khitirus ch'amakamajh kuna amtawiñarus mantayksnati.",
            "Image": "da825f1b3f72c92837240142abe4dd55"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "21. T'aqa\nTaqe markanakanjh jach'a jilirinakapajh jaqen munañapata uskutäpjhañapaw. Taqe jaqesti jaqe\nmasipan munañapata jilirjama ajllitakispaw.\nJaqenakajh khuskata, taqe maynin taypita, jilirjama markapa aski apnaqañatakiejh khitirus aj\nllisipkakispaw.\nAyllunakan, markanakan munañapaw mä qhauqha marat mara jilirinakaparu cheqa ajlliñajh. Uka\namtatanakapasti janiw khitis q'eutaykaspati.\n22. T'aqa\nJaqejh mä markan utjasina masinakapamp chika, walinkañapana, k'umara utj añapana, yatiñapana,\nyänak jikjhatasitapana, arjhatatäñapaw. Uka ch'amapampi lurañanakansti jilirinakajh yaqha\njilirinakamp arusthapisisa mayni markanakampi yanapt'ayasispaw.\n23. T'aqa\nTaqe mayniw kun luraña munipansa Iurakispaw; yaqha jaqetaki Iuratanakapasti chaninchatäñapaw;\ninakt'awinsti jan luraña utjatap layku, yanapatäñapaw.\nKhuska jaqetaki kipka lurañanakanjh kipkarakiw chaninchañ wakisi.\nTaqe ch'amachasiri jaqejha Iuratapat chanip qatoqasiñapaw, ukampisti warmipa wawanakapamp chika\njaqjama utjañapataki, jani ukhamäsp ukasti yanapatäñapaw.\nTaqe mayniw jupjama ch'amachasir jaqenakamp mathapisiñ munasinjh mathapisiskakispaw\nwakisitanakap arjhatasiñataki.\n24. T'aqa\nCh'amjasiri jaqejh sapa mara phoqasina samarañapaw wakisita, ukhamaraki jan lurawi urunakanjh.\nUka samarawinakapansti ch'amjasiskaspas ukhama chanichatäñapaw.\n25. T'aqa\nKhitis inakt'aspa usuntasna, ijmaptasna, usurmuktasna, achachiptasna, janiraki qolqenïspa isi,\nmanq'a, qollanaka alañataki, marka jach'a jilirejh wajcha jaqerjama uñjasna yanapañapaw,\nukatakisti kunaymana yanapanakaw utji.\nWawachiri warminakajh, asunakajh taqe isk'a wawanakapas khuskata arjhatatäñapaw.\n26. T'aqa\nTaqe mayniw yatichatäñapa. Uka yatichawejh janiw qelqaña mayatakïkaspati, taqe kuna\nyateqañatakïñapaw, chanin 'uka yateqawimpejh wayt 'asiñataki.\nYateqawejh inakïñapaw, ukhamat wayna tawaqonakas juk'ampi yatiñanakaru arkañ munasinjha\narkasipkakispaw, ukatakisti jach'a jilirejh taqe maynitaki yanapanak uchañapaw.\nSapa maynin jaqe kankañapa wayt'asiñapataki, inoqat aru taqjhatañataki, markasana maya\nmarkanakampinsa jaqe masisaru yäqañataki, jaqen amuytasitanakap jan jark'atäñapaki, ukatakiw\ntaqe mayniru churatäñapa. Auki taykakiw munañanejh ajliiñataki kuna yatiñanaks wakisispa\nwawanakapataki.\n27. T'aqa\nTaqe jaqen munañapankiw masinakapampi chika ch'amasisa aski yatiñanak jikjhatañataki\nayllupatakis markapatakis, ukhamarak uka yatiwinakampejh juk'amp wayt'asita utjañatakispaw.\nSapa mayninkakiw amuytasitanakapas, luratanakapas, qellpatakapas; janiw khitis jupankaspas\nukhama ukanakjh uñstaykaspati. Maynin inoqatapa lunthatirejh cheqanchatäñapaw.\n28. T'aqa\nKhitis wayt 'askakispaw taqe jaqenakan walinkañapataki, aka inoqat aru phoqasiñapataki;\nul:hamatjamaw markasans mayni markanakans cheqa thakiru sarj hatañasataki.\n29. T'aqa\nSapa mayniw aylluparu yächañapa kunat-ti ayllup manqhanakwa kankañapjha jikjhatani.\nJaniw khitis munañap-pin lurkaspati kunat-ti ayllu masipaw ñanqhachata uñjasispa, ukhamarus\ntaqe mayniw sayt'apjhaspa ñanqhachataru arjhatañataki. Uka lantinjha taqpachani kamachit\narunaka phoqasna, suma jakañ thaki patjharu sarjhatasna, jan pitu uñstayasna mä ch'ulla",
            "Image": "d350bbff973a0a6fa32784c9fb805c25"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "chachjama nukt'añasaw taqe maynin walinkañapa.\nAka Mathapita Markanakan Arupajh janipiniw khitis maykiptkaspati munañapa lurañataki. Wakisiw\ninoqata arupa arjhataña.\n30. T'aqa\nJaniw kaukir markasa, khiti jaqesa sapapakis masinakapampis arusthapisinsa, j aqen\nwalinkañapatak inoqat arunaka q'eujtayasna kuna lurañanakamp, amtañanakamp tumpampi, jaqeru\narknaqasina, munañanakapa, yatinoqtatapa, irnaqasiñanakapa, amuyasiñanakapa apaqapkaspati.",
            "Image": "0aac4bf4193c1e035101ca8aef4daffe"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471224,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "KGOELETSO YA MAIPOLELO A ODIT\u00b7HABAT\u00b7ABA A DITSHWANELO TSA BOTHO\nPULAMADIBOGO\nGo ntse jalo gore kamogelo ya tlhago ya seriti le tekatekano le ditshwanelo tse di sa\namologanngweng tsa ditokololo tsotlhe tsa losika lwa motho ke motheo wa kgololosego,\nbosiamisi le kagiso mo lefatseng.\nGo ntse jalo gore go itlhokomolosa le go nyatsa ditshwanelo tsa botho go tlhotse\nditiragalo tsa bolalome tse di \u0161sakgaditseng maikutlo a batho mo tshimologong ya\nlefatshe le mo go lona batho ba itumelelang kgololosego ya go bua le tumedi, le\nkgololosego mo go boifeng le go eletseng, di goeleditswe jaaka dikeletso tse di kwa\ngodimo tsa batho botlhe.\nGo ntse jalo gore go botlhokwa, fa motho a sa patelesege go tsaya tsela esele, jaaka\nona mokgwa wa bofelo, go ema kgatlhanong le bagagapa le kgatelelo, gore ditshwanelo tsa\nbotho di sirelediwe ke puso ya molao.\nGo ntse jalo gore go botlhokwa go tsweletsa kgolo ya dikgalologano tsa botsalano fa\ngare ga dit\u0161haba.\nGo ntse jalo gore Dit\u0161haba Kopano ka Lokwalo lo, ba tiiseditse tumelo ya bona mo\nmotheong wa ditshwanelo tsa botho, mo seriting le botlhokwa jwa botho jwa motho le mo\ntekatekanong ya ditshwanelo tsa banna le basadi, mme ba ikemiseditse go tsweletsa\nkgatelopele mo matshelong a batho le maemo a a botoka a botshelo mo kgololosegong e e\nanameng.\nGo ntse jalo gore Dinaga tse e leng Ditokololo di ineetse ka tirisanommogo le Dit\u0161haba\nKopano go fitlhelela tsweletso ya tlotlo le tshegetso ya bodit\u0161habat\u0161haba ya\nditshwanelo tsa botho le metheo ya dikgololosego.\nGo ntse jalo gore go a tlhaloganyesega gore ditshwanelo le dikgololosego tse, di\nbotlhokwa thata mo tiragatsong ya bojotlhe ya maineelo a.\nJAANONG KA JALO,\nKokoano Kakaretso\nE goeletsa Maipolelo a, a Bodit\u0161habat\u0161haba a Ditshwanelo tsa Botho jaaka selekanyo sa\nphitlhelelo sa gale mo bathong botlhe le mo dit\u0161habeng tsotlhe, go fitlhelela fa motho\nmongwe le mongwe le sethwe sengwe le sengwe sa loago, ka go tsaya Maipolelo a tsia, di\ntla kgaratlhelang ka go ruta le kgodiso go tsweletsa tlotlo ya ditshwanelo le\ndikgololosego tse, le ka dikgato dingwe tsa tswelelopelo mo set\u0161habeng le\ndit\u0161habat\u0161habeng, go boloka kamogelo le tshegetso ya bodit\u0161habat\u0161haba le tiragatso ya\ntsona, mo sebeding sa batho ba e leng Maloko a Dinaga ka boona le mo bathong ba\ndikgaolo tse di welang mo taolong ya bona.\nAretikele 1\nBatho botlhe ba tsetswe ba gololosegile le go lekalekana ka seriti le ditshwanelo. Ba\nabetswe go akanya le maikutlo, mme ba tshwanetse go direlana ka mowa wa bokaulengwe.\nAretikele 2\nMongwe le mongwe o na le tetla mo ditshwanelong le mo dikgololosegong tsotlhe tse di",
            "Image": "025afc9c23d20db7572557db0055a44d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "tlhagisitsweng mo Maipolelong a, kwa ntle ga pharologanyo epe, jaaka ya semorafe,\nmmala, bong, puo, tumelo, sepolotiki kgotsa, kakanyo esele, boagi kgotsa tlhago ya\nlotso, thoto, botsalo, kgotsa boemo bongwe.\nGape, ga go pharologanyo epe e e tla dirwang ka ntlha ya boemo ba sepolitiki, ba\nbolaodi kgotsa ba bodit\u0161habat\u0161haba ba naga kgotsa kgaolo e motho a tswang kwa go yona,\ngo sa kgathalesege gore a e ikemetse, e abilwe, ga e ipuse kgotsa e mo tekanyetsong\nnngwe ya boipuso.\nAretikele 3\nMongwe le mongwe o na le tshwanelo ya botshelo, boithatelo le tshireletsego ya botho.\nAretikele 4\nGa go ope yo o tla tshwarwang mo bokgobeng kgotsa botlhankeng; bokgoba le kgwebo ka\nmakgoba di tla ilediwa mo mekgweng yotlhe ya tsona.\nAretikele 5\nGa go ope yo o tla bogisiwang kgotsa go sotlwa ka mokgwa o e seng wa setho kgotsa go\ntsholwa kgotsa go otlhaiwa ka mokgwa o o nyenyefatsang.\nAretikele 6\nMongwe le mongwe o na le tshwanelo go amogelwa gongwe le gongwe jaaka motho fa pele ga\nmolao.\nAretikele 7\nBotlhe ba a lekana fa pele ga molao mme ba na le tetla kwa ntle ga tlhotlhololo go\ntshireletsego e e lekanang ya molao. Botlhe ba na le tetla e e lekanang ya\ntshireletsego kgatlhanong le tlhotlhololo nngwe le nngwe e e leng kgatlhanong le\nMaipolelo a, le kgatlhanong le thotloetso ya tlhotlhololo yo mothale o o ntseng jalo.\nAretikele 8\nMongwe le mongwe o na le tshwanelo ya tshiamelo e e tletseng ya kgotlakatlholo ya\nboset\u0161haba e e nang le bokgoni ka ntlha ya ditiro tse di kgatlhanong le ditshwanelo tsa\nmotheo tse a di neilweng ke moloatheo kgotsa ke molao.\nAretikele 9\nGa go ope yo o ka tshwarwang, a tlhatlhelwa kgotsa a kobiwa ntle le lebaka le le\nutlwalang.\nAretikele 10\nMongwe le mongwe o na le tekatekano e e tletseng ya tsheko e e siameng ya botlhe e e\ntsamaisiwang ke kgotlakatlholo e e ikemetseng le e e sa tlhotlhololeng mo go\nthlotlhomiseng ga ditshwanelo le ditlamego tsa gagwe kgotsa kotlhao nngwe le nngwe ya\nbosenyi kgatlhanong nae.\nAretikele 11\nMongwe le mongwe yo o bonwang molato wa tlolamolao o na le tshwanelo ya go tsewa a se\nmolato go fitlhelela a bonwa molato go ya ka fa molaong mo kgotlatshekelong ya botlhe e",
            "Image": "aba10d21b260249ecea8c8f35e882423"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "mo go yona a ntseng le ditsholofetso tse di maleba le go itshireletsa ga gagwe.\nGa go na ope yo o tla bonwang molato wa tlolomolao nngwe le nngwe ka ntlha ya tiro\nnngwe kgotsa tlogelo nngwe e e neng e se tlolomolao, mo molaong wa boset\u0161haba kgotsa wa\nbodit\u0161habat\u0161haba, ka nako e e neng e dirwa. Le gona kotlhao e e bokete ga e ne e dirwa,\ngo na le e e maleba e e neng e ka dirwa ka nako e tlolomolao e neng e dirwa.\nAretikele 12\nGa go na ope yo go tla sunngwang nko ntle le molao mo sephiring, lelapeng, ntlong\nkgotsa makwalo a gagwe kgotsa tlhaselo yo tlotlo le serodumo sa gagwe. Mongwe le mongwe\no na le tshwanelo ya tshireletso ya molao kgatlhanong le tsunyonko le ditlhaselo tsa\nmothale o ntseng jalo.\nAretikele 13\nMongwe le mongwe o na le tshwanelo ya kgololosego ya motsamao le bonno me melelwaneng\nyo naga nngwe le nngwe.\nMongwe le mongwe o na le tshwanelo ya go tswa mo nageng nngwe le nngwe, go akaretsa le\nya gaabo, le go boela kwa nageng ya gaabo.\nAretikele 14\nMongwe le mongwe o na le tshwanelo ya go batla le go itumelela botshabi ba go sekisiwa\nkwa dinageng tse dingwe.\nTshwanelo e, ga e ne e diragadiwa mo mabakeng a ditshekiso tse di leng le melato e e\nseng ya sepolitiki kgotsa go tswa mo ditirong tse di leng kgatlhanong le maikaelelo le\nmeono ya Dit\u0161haba Kopano.\nAretikele 15\nMongwe le mongwe o na le tshwanelo ya boagi.\nGa go ope yo o tla iletswang ntle le lebaka boagi jwa gagwe kgotsa go iletswa tshwanelo\nya go fetola boagi jwa gagwe.\nAretikele 16\nBanna le basadi ba dingwaga tse di lekanang, kwa ntle le tekanyetso epe e e mabapi le\nbomorafe, boagi kgotsa tumelo ba na le tetla ya go nyala le go aga lelapa. Ba na le\ntetla ya ditshwanelo tse di lekanang mabapi le tsa lenyalo, mo lenyalong le mo\nphatlalalong ya lona.\nGo tla tsenwa fela mo nyalanong ka tetla e e gololosegileng le e e tletseng ya bobedi\njo bo ikaelelang go nyalana.\nLelapa ke bongwefela jwa setlhopha jwa tlhago le motheo wa loago mme le na le tetla ya\ntshireletso ya baagi le Puso.\nAretikele 17\nMongwe le mongwe o na le tshwanelo ya go nna le thoto a le nosi kgotsa a e tlhakanetse\nle ba bangwe.\nGa go ope yo o tla tseelwang thoto ntle le lebaka.",
            "Image": "bced3d3b8611bdfcf7574bfe4de7762f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Aretikele 18\nMongwe le mongwe o na le tshwanelo ya kgololosego ya kakanyo, maikutlo le bodumedi,\ntshwanelo e, e akaretsa kgololosego ya go fetola bodumedi kgotsa tumelo ya gagwe, le\nkgololosego, ya fa a le nosi kgotsa mo kgobokanong le ba bangwe le mo phatlalatseng\nkgotsa mo sephiring, go tsweletsa bodumedi kgotsa tumelo ya gagwe ka thuto, tiragatso,\nkobamelo le tshegetso.\nAretikele 19\nMongwe le mongwe o na le tshwanelo ya kgololosego ya mogopolo le tlhagiso\u2010maikutlo.\nTshwanelo e, e akaretsa kgololosego ya go nna le mogopolo ntle le tshunyonko, le go\nbatla, go amogela le go fetisa tshedimosetso le dikakanyo ka bophasalatsi bongwe le\nbongwe, go sa kgathalelwe melelwane.\nAretikele 20\nMongwe le mongwe o na le tshwanelo ya kgololosego ya kokoano ya kagiso le kgolagano.\nGa go ope yo o ka patelediwang go nna leloko la mokgatlho.\nAretikele 21\nMongwe le mongwe o na le tswhanelo ya go nna le seabe mo mmusong wa naga ya gaabo, ka\ntlhamalalo kgotsa ka baemedi ba ba itlhophetsweng ka kgololosego.\nMongwe le mongwe o na le tshwanelo ya phitlhelelo e e lekalekanang go ditirelo tsa puso\nmo nageng ya gaabo.\nThato ya batho ke ona motheo wa bothati jwa puso; se, se tla tlhagisiwa ka ditlhopho\ntsa nako le nako tsa boammaaruri, tse di tla bong e le tsa boditshabatshaba mme di tla\ntshwarwa ka boutu ya sephiri kgotsa ka dithulaganyo dingwe tse di lekalekanang le tse\ndi gololosegileng tsa go bouta.\nAretikele 22\nMongwe le mongwe jaaka tokololo ya baagi, o na le tshwanelo ya tshireletso ya baagi mme\no na le tetla ya temogo ka maiteko a boset\u0161haba le tirisanommogo ya bodit\u0161habat\u0161haba le\ngo ya ka thulaganyo le metswedi ya Naga nngwe le nngwe, ya ditshwanelo tse di sa\namologanngweng tsa ekonomi, boagi le setso mo seriting sa gagwe le kgolo e e\ngololosegileng ya botho jwa gagwe.\nAretikele 23\nMongwe le mongwe o na le tshwanelo ya go dira, mo go itlhopheleng go go gololosegileng\nga bothapi, gmaemo a a botoka le a bosiami a tiro le go sirelediwa kgatlhanong le\nbotlhokatiro.\nMongwe le mongwe, ntle le tlhotlhololo epe, o na le tshwanelo ya tuelo e e lekalekanang\nle tiro.\nMongwe le mongwe yo o dirang o na le tshwanelo ya moputso siameng le o o tshwanetseng,\no o mo netefaletsang mmogo le ba lelapa la gagwe botshelo jo bo tshwaneleng seriti sa\nbotho, le go okediwa, fa go tlhokega, ka mekgwa ya tshireletso ya baagi.\nMongwe le mongwe o na le tshwanelo go bopa le go nna leloko la mokgatlho wa badiri go\nsireletsa dikgatlhego tsa gagwe.",
            "Image": "128e07210023d47feca4ee03fe66cd0b"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Aretikele 24\nMongwe le mongwe o na le tshwanelo ya go ikhutsa le go phuthologa, go akarediwa diura\ntse di lekanyeditsweng tsa go dira le malatsi a a duelelwang a khunologo mo motlheng\nmongwe.\nAretikele 25\nMongwe le mongwe o na le tshwanelo go maemo a botshelo a a lekaneng pholo le\nboitekanelo jwa gagwe le ba lelapa la gagwe, go akarediwa dijo, diaparo, ntlo le\ntlamelo ya melemo le ditirelo tsa baagi tse di botlhokwa, le tshwanelo ya tshireletsego\nmo lebakeng la go sa thapiwe, bolwetse, kgolafalo, botlhologadi, botsofe kgotsa go\ntlhoka go itsetsepela mo mabakeng a a seng mo taolong ya gagwe.\nBosadi le bongwana bo na le tetla ya tlhokomelo e e kgethegileng le thuso. Bana botlhe,\nba tsetswe mo lenyalong kgotsa kwa ntle ga lenyalo, ba tla itumelela tshireletso ya\nloago e e tshwanang.\nAretikele 26\nMongwe le mongwe o na le tshwanelo ya thuto. Thuto e tla nna e e sa duelelweng, bonnye\nmo dikgatong tsa tshimologo le tsa motheo. Thuto ya Tshimologo e tla nna ya pataletso.\nThuto ya Thekenikale le ya phorofe\u0161ene e tla tlamelwa ka kakaretso, mme thuto e e kwa\ngodimo e tla tlamelwa ka go lekalekana go botlhe go ya ka tlhokego.\nThuto e tla lebisiwa mo kgodisong e e tletseng ya botho jwa motho, le mo go tiiseng\ntlotlo ya ditshwanelo tsa botho le metheo ya dikgololosego. E tla tsweletsa go\ntlhaloganya, go itshokelana le botsalano mo dit\u0161habeng tsotlhe, ditlhopa tsa semorafe\nkgotsa tsa bodumedi, mme e tla tsweletsa ditiro tsa Dit\u0161haba Kopano tsa go tshegetsa\nkagiso.\nBatsadi ba na le tshwanelo ya pele ya go tlhopa mofuta wa thuto o o tla newang bana ba\nbone.\nAretikele 27\nMongwe le mongwe o na le tshwanelo ya go nna le seabe ka kgololosego mmo botshelong jwa\nsetso jwa baagi, go itumelela botaki le go refosanya tswelelo ya bonetetsi le maungo a\nbona.\nMongwe le mongwe o na le tshwanelo ya tshireletso ya dikgatlhego tsa botho le dithoto\ngo tswa dikungweng tsa bonetetsi, bokwadi kgotsa botaki tse e leng mokwadi wa tsona.\nAretikele 28\nMongwe le mongwe o na le tetla go tolamo ya loago le ya bodit\u0161habat\u0161haba e mo go yona\nditshwanelo le dikgololosego tse di tlhagisitweng mo Maipulelong a di ka diragadiwang\nka batlalo.\nAretikele 29\nMongwe le mogwe o na le ditiro mo baaging tse ena ka nosi a nang le bokgoni jo bo\ntletseng jwa kgolo ya botho jwa gagwe.\nMo go diragatseng ditshwanelo le dikgololosego tsa gagwe, mongwe le mongwe o tla laolwa\nfela ke ditekanyetso jaaka go tlhomamisiwa ke molao mo mabakeng fela a go sireletsa",
            "Image": "d9426b98271c4923b36d07057b3206a7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kamogelo le tlotlo ya ditshwanelo le dikgololosego tsa ba bangwe le tsa go fitlhelela\nditlhokego tse di siameng tsa botho, tolamo go botlhe le boitekanelo ka kakaretso mo\nloagong lwa temokerasi.\nDitshwanelo le dikgololosego tse ga di ne di diragatswa ka mokgwa o sele kgatlhanong le\nmaikaelelo le meono ya Dit\u0161haba Kopano.\nAretikele 30\nGa go sepe mo Maipolelong a, se se tshwanetseng go ranolwa jaaka se se kaeleng Naga\nnngwe le nngwe, setlhopa kgotsa motho tshwanelo nngwe go nna mo tiragatsong ya tiro\nnngwe kgotsa go dira tiro nngwe e maikaelelo a yona e leng go senya nngwe ya\nditshwanelo le dikgololosego tse di tlhagisitsweng mo.",
            "Image": "8b5e626983b06c7f09a90a682deafb6a"
        }
    }
}

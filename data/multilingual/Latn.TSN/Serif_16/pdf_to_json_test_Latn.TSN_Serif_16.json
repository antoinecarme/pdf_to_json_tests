{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471175,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KGOELETSO YA MAIPOLELO A ODIT·HABAT·ABA A DITSHWANELO TSA BOTHO\nPULAMADIBOGO\nGo ntse jalo gore kamogelo ya tlhago ya seriti le tekatekano le ditshwanelo tse di sa\namologanngweng tsa ditokololo tsotlhe tsa losika lwa motho ke motheo wa\nkgololosego, bosiamisi le kagiso mo lefatseng.\nGo ntse jalo gore go itlhokomolosa le go nyatsa ditshwanelo tsa botho go tlhotse\nditiragalo tsa bolalome tse di šsakgaditseng maikutlo a batho mo tshimologong ya\nlefatshe le mo go lona batho ba itumelelang kgololosego ya go bua le tumedi, le\nkgololosego mo go boifeng le go eletseng, di goeleditswe jaaka dikeletso tse di kwa\ngodimo tsa batho botlhe.\nGo ntse jalo gore go botlhokwa, fa motho a sa patelesege go tsaya tsela esele, jaaka\nona mokgwa wa bofelo, go ema kgatlhanong le bagagapa le kgatelelo, gore\nditshwanelo tsa botho di sirelediwe ke puso ya molao.\nGo ntse jalo gore go botlhokwa go tsweletsa kgolo ya dikgalologano tsa botsalano fa\ngare ga ditšhaba.\nGo ntse jalo gore Ditšhaba Kopano ka Lokwalo lo, ba tiiseditse tumelo ya bona mo\nmotheong wa ditshwanelo tsa botho, mo seriting le botlhokwa jwa botho jwa motho le\nmo tekatekanong ya ditshwanelo tsa banna le basadi, mme ba ikemiseditse go\ntsweletsa kgatelopele mo matshelong a batho le maemo a a botoka a botshelo mo\nkgololosegong e e anameng.\nGo ntse jalo gore Dinaga tse e leng Ditokololo di ineetse ka tirisanommogo le\nDitšhaba Kopano go fitlhelela tsweletso ya tlotlo le tshegetso ya boditšhabatšhaba ya\nditshwanelo tsa botho le metheo ya dikgololosego.\nGo ntse jalo gore go a tlhaloganyesega gore ditshwanelo le dikgololosego tse, di\nbotlhokwa thata mo tiragatsong ya bojotlhe ya maineelo a.\nJAANONG KA JALO,\nKokoano Kakaretso\nE goeletsa Maipolelo a, a Boditšhabatšhaba a Ditshwanelo tsa Botho jaaka selekanyo\nsa phitlhelelo sa gale mo bathong botlhe le mo ditšhabeng tsotlhe, go fitlhelela fa\nmotho mongwe le mongwe le sethwe sengwe le sengwe sa loago, ka go tsaya\nMaipolelo a tsia, di tla kgaratlhelang ka go ruta le kgodiso go tsweletsa tlotlo ya\nditshwanelo le dikgololosego tse, le ka dikgato dingwe tsa tswelelopelo mo\nsetšhabeng le ditšhabatšhabeng, go boloka kamogelo le tshegetso ya\nboditšhabatšhaba le tiragatso ya tsona, mo sebeding sa batho ba e leng Maloko a\nDinaga ka boona le mo bathong ba dikgaolo tse di welang mo taolong ya bona.\nAretikele 1\nBatho botlhe ba tsetswe ba gololosegile le go lekalekana ka seriti le ditshwanelo. Ba\nabetswe go akanya le maikutlo, mme ba tshwanetse go direlana ka mowa wa\nbokaulengwe.\nAretikele 2",
            "Image": "60ef019da116c0ae9f7a9009be45dd96"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mongwe le mongwe o na le tetla mo ditshwanelong le mo dikgololosegong tsotlhe tse\ndi tlhagisitsweng mo Maipolelong a, kwa ntle ga pharologanyo epe, jaaka ya\nsemorafe, mmala, bong, puo, tumelo, sepolotiki kgotsa, kakanyo esele, boagi kgotsa\ntlhago ya lotso, thoto, botsalo, kgotsa boemo bongwe.\nGape, ga go pharologanyo epe e e tla dirwang ka ntlha ya boemo ba sepolitiki, ba\nbolaodi kgotsa ba boditšhabatšhaba ba naga kgotsa kgaolo e motho a tswang kwa go\nyona, go sa kgathalesege gore a e ikemetse, e abilwe, ga e ipuse kgotsa e mo\ntekanyetsong nngwe ya boipuso.\nAretikele 3\nMongwe le mongwe o na le tshwanelo ya botshelo, boithatelo le tshireletsego ya\nbotho.\nAretikele 4\nGa go ope yo o tla tshwarwang mo bokgobeng kgotsa botlhankeng; bokgoba le\nkgwebo ka makgoba di tla ilediwa mo mekgweng yotlhe ya tsona.\nAretikele 5\nGa go ope yo o tla bogisiwang kgotsa go sotlwa ka mokgwa o e seng wa setho kgotsa\ngo tsholwa kgotsa go otlhaiwa ka mokgwa o o nyenyefatsang.\nAretikele 6\nMongwe le mongwe o na le tshwanelo go amogelwa gongwe le gongwe jaaka motho\nfa pele ga molao.\nAretikele 7\nBotlhe ba a lekana fa pele ga molao mme ba na le tetla kwa ntle ga tlhotlhololo go\ntshireletsego e e lekanang ya molao. Botlhe ba na le tetla e e lekanang ya\ntshireletsego kgatlhanong le tlhotlhololo nngwe le nngwe e e leng kgatlhanong le\nMaipolelo a, le kgatlhanong le thotloetso ya tlhotlhololo yo mothale o o ntseng jalo.\nAretikele 8\nMongwe le mongwe o na le tshwanelo ya tshiamelo e e tletseng ya kgotlakatlholo ya\nbosetšhaba e e nang le bokgoni ka ntlha ya ditiro tse di kgatlhanong le ditshwanelo\ntsa motheo tse a di neilweng ke moloatheo kgotsa ke molao.\nAretikele 9\nGa go ope yo o ka tshwarwang, a tlhatlhelwa kgotsa a kobiwa ntle le lebaka le le\nutlwalang.\nAretikele 10\nMongwe le mongwe o na le tekatekano e e tletseng ya tsheko e e siameng ya botlhe e\ne tsamaisiwang ke kgotlakatlholo e e ikemetseng le e e sa tlhotlhololeng mo go\nthlotlhomiseng ga ditshwanelo le ditlamego tsa gagwe kgotsa kotlhao nngwe le\nnngwe ya bosenyi kgatlhanong nae.\nAretikele 11",
            "Image": "f047e4de0e3c753892f381705d5946cc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mongwe le mongwe yo o bonwang molato wa tlolamolao o na le tshwanelo ya go\ntsewa a se molato go fitlhelela a bonwa molato go ya ka fa molaong mo\nkgotlatshekelong ya botlhe e mo go yona a ntseng le ditsholofetso tse di maleba le go\nitshireletsa ga gagwe.\nGa go na ope yo o tla bonwang molato wa tlolomolao nngwe le nngwe ka ntlha ya tiro\nnngwe kgotsa tlogelo nngwe e e neng e se tlolomolao, mo molaong wa bosetšhaba\nkgotsa wa boditšhabatšhaba, ka nako e e neng e dirwa. Le gona kotlhao e e bokete ga\ne ne e dirwa, go na le e e maleba e e neng e ka dirwa ka nako e tlolomolao e neng e\ndirwa.\nAretikele 12\nGa go na ope yo go tla sunngwang nko ntle le molao mo sephiring, lelapeng, ntlong\nkgotsa makwalo a gagwe kgotsa tlhaselo yo tlotlo le serodumo sa gagwe. Mongwe le\nmongwe o na le tshwanelo ya tshireletso ya molao kgatlhanong le tsunyonko le\nditlhaselo tsa mothale o ntseng jalo.\nAretikele 13\nMongwe le mongwe o na le tshwanelo ya kgololosego ya motsamao le bonno me\nmelelwaneng yo naga nngwe le nngwe.\nMongwe le mongwe o na le tshwanelo ya go tswa mo nageng nngwe le nngwe, go\nakaretsa le ya gaabo, le go boela kwa nageng ya gaabo.\nAretikele 14\nMongwe le mongwe o na le tshwanelo ya go batla le go itumelela botshabi ba go\nsekisiwa kwa dinageng tse dingwe.\nTshwanelo e, ga e ne e diragadiwa mo mabakeng a ditshekiso tse di leng le melato e\ne seng ya sepolitiki kgotsa go tswa mo ditirong tse di leng kgatlhanong le maikaelelo\nle meono ya Ditšhaba Kopano.\nAretikele 15\nMongwe le mongwe o na le tshwanelo ya boagi.\nGa go ope yo o tla iletswang ntle le lebaka boagi jwa gagwe kgotsa go iletswa\ntshwanelo ya go fetola boagi jwa gagwe.\nAretikele 16\nBanna le basadi ba dingwaga tse di lekanang, kwa ntle le tekanyetso epe e e mabapi\nle bomorafe, boagi kgotsa tumelo ba na le tetla ya go nyala le go aga lelapa. Ba na le\ntetla ya ditshwanelo tse di lekanang mabapi le tsa lenyalo, mo lenyalong le mo\nphatlalalong ya lona.\nGo tla tsenwa fela mo nyalanong ka tetla e e gololosegileng le e e tletseng ya bobedi\njo bo ikaelelang go nyalana.\nLelapa ke bongwefela jwa setlhopha jwa tlhago le motheo wa loago mme le na le tetla\nya tshireletso ya baagi le Puso.\nAretikele 17",
            "Image": "afc6ad9ba0797c647dfdfd15f3072ee0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mongwe le mongwe o na le tshwanelo ya go nna le thoto a le nosi kgotsa a e\ntlhakanetse le ba bangwe.\nGa go ope yo o tla tseelwang thoto ntle le lebaka.\nAretikele 18\nMongwe le mongwe o na le tshwanelo ya kgololosego ya kakanyo, maikutlo le\nbodumedi, tshwanelo e, e akaretsa kgololosego ya go fetola bodumedi kgotsa tumelo\nya gagwe, le kgololosego, ya fa a le nosi kgotsa mo kgobokanong le ba bangwe le mo\nphatlalatseng kgotsa mo sephiring, go tsweletsa bodumedi kgotsa tumelo ya gagwe\nka thuto, tiragatso, kobamelo le tshegetso.\nAretikele 19\nMongwe le mongwe o na le tshwanelo ya kgololosego ya mogopolo le tlhagiso‐\nmaikutlo. Tshwanelo e, e akaretsa kgololosego ya go nna le mogopolo ntle le\ntshunyonko, le go batla, go amogela le go fetisa tshedimosetso le dikakanyo ka\nbophasalatsi bongwe le bongwe, go sa kgathalelwe melelwane.\nAretikele 20\nMongwe le mongwe o na le tshwanelo ya kgololosego ya kokoano ya kagiso le\nkgolagano.\nGa go ope yo o ka patelediwang go nna leloko la mokgatlho.\nAretikele 21\nMongwe le mongwe o na le tswhanelo ya go nna le seabe mo mmusong wa naga ya\ngaabo, ka tlhamalalo kgotsa ka baemedi ba ba itlhophetsweng ka kgololosego.\nMongwe le mongwe o na le tshwanelo ya phitlhelelo e e lekalekanang go ditirelo tsa\npuso mo nageng ya gaabo.\nThato ya batho ke ona motheo wa bothati jwa puso; se, se tla tlhagisiwa ka ditlhopho\ntsa nako le nako tsa boammaaruri, tse di tla bong e le tsa boditshabatshaba mme di\ntla tshwarwa ka boutu ya sephiri kgotsa ka dithulaganyo dingwe tse di lekalekanang\nle tse di gololosegileng tsa go bouta.\nAretikele 22\nMongwe le mongwe jaaka tokololo ya baagi, o na le tshwanelo ya tshireletso ya baagi\nmme o na le tetla ya temogo ka maiteko a bosetšhaba le tirisanommogo ya\nboditšhabatšhaba le go ya ka thulaganyo le metswedi ya Naga nngwe le nngwe, ya\nditshwanelo tse di sa amologanngweng tsa ekonomi, boagi le setso mo seriting sa\ngagwe le kgolo e e gololosegileng ya botho jwa gagwe.\nAretikele 23\nMongwe le mongwe o na le tshwanelo ya go dira, mo go itlhopheleng go go\ngololosegileng ga bothapi, gmaemo a a botoka le a bosiami a tiro le go sirelediwa\nkgatlhanong le botlhokatiro.\nMongwe le mongwe, ntle le tlhotlhololo epe, o na le tshwanelo ya tuelo e e\nlekalekanang le tiro.",
            "Image": "cc5a16e7a8268921bb3f0f146c4c81f4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mongwe le mongwe yo o dirang o na le tshwanelo ya moputso siameng le o o\ntshwanetseng, o o mo netefaletsang mmogo le ba lelapa la gagwe botshelo jo bo\ntshwaneleng seriti sa botho, le go okediwa, fa go tlhokega, ka mekgwa ya tshireletso\nya baagi.\nMongwe le mongwe o na le tshwanelo go bopa le go nna leloko la mokgatlho wa\nbadiri go sireletsa dikgatlhego tsa gagwe.\nAretikele 24\nMongwe le mongwe o na le tshwanelo ya go ikhutsa le go phuthologa, go akarediwa\ndiura tse di lekanyeditsweng tsa go dira le malatsi a a duelelwang a khunologo mo\nmotlheng mongwe.\nAretikele 25\nMongwe le mongwe o na le tshwanelo go maemo a botshelo a a lekaneng pholo le\nboitekanelo jwa gagwe le ba lelapa la gagwe, go akarediwa dijo, diaparo, ntlo le\ntlamelo ya melemo le ditirelo tsa baagi tse di botlhokwa, le tshwanelo ya\ntshireletsego mo lebakeng la go sa thapiwe, bolwetse, kgolafalo, botlhologadi, botsofe\nkgotsa go tlhoka go itsetsepela mo mabakeng a a seng mo taolong ya gagwe.\nBosadi le bongwana bo na le tetla ya tlhokomelo e e kgethegileng le thuso. Bana\nbotlhe, ba tsetswe mo lenyalong kgotsa kwa ntle ga lenyalo, ba tla itumelela\ntshireletso ya loago e e tshwanang.\nAretikele 26\nMongwe le mongwe o na le tshwanelo ya thuto. Thuto e tla nna e e sa duelelweng,\nbonnye mo dikgatong tsa tshimologo le tsa motheo. Thuto ya Tshimologo e tla nna ya\npataletso. Thuto ya Thekenikale le ya phorofešene e tla tlamelwa ka kakaretso, mme\nthuto e e kwa godimo e tla tlamelwa ka go lekalekana go botlhe go ya ka tlhokego.\nThuto e tla lebisiwa mo kgodisong e e tletseng ya botho jwa motho, le mo go tiiseng\ntlotlo ya ditshwanelo tsa botho le metheo ya dikgololosego. E tla tsweletsa go\ntlhaloganya, go itshokelana le botsalano mo ditšhabeng tsotlhe, ditlhopa tsa semorafe\nkgotsa tsa bodumedi, mme e tla tsweletsa ditiro tsa Ditšhaba Kopano tsa go\ntshegetsa kagiso.\nBatsadi ba na le tshwanelo ya pele ya go tlhopa mofuta wa thuto o o tla newang bana\nba bone.\nAretikele 27\nMongwe le mongwe o na le tshwanelo ya go nna le seabe ka kgololosego mmo\nbotshelong jwa setso jwa baagi, go itumelela botaki le go refosanya tswelelo ya\nbonetetsi le maungo a bona.\nMongwe le mongwe o na le tshwanelo ya tshireletso ya dikgatlhego tsa botho le\ndithoto go tswa dikungweng tsa bonetetsi, bokwadi kgotsa botaki tse e leng mokwadi\nwa tsona.\nAretikele 28\nMongwe le mongwe o na le tetla go tolamo ya loago le ya boditšhabatšhaba e mo go\nyona ditshwanelo le dikgololosego tse di tlhagisitweng mo Maipulelong a di ka",
            "Image": "8b5bfa928dbcfc120c11254f460d6de5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "diragadiwang ka batlalo.\nAretikele 29\nMongwe le mogwe o na le ditiro mo baaging tse ena ka nosi a nang le bokgoni jo bo\ntletseng jwa kgolo ya botho jwa gagwe.\nMo go diragatseng ditshwanelo le dikgololosego tsa gagwe, mongwe le mongwe o tla\nlaolwa fela ke ditekanyetso jaaka go tlhomamisiwa ke molao mo mabakeng fela a go\nsireletsa kamogelo le tlotlo ya ditshwanelo le dikgololosego tsa ba bangwe le tsa go\nfitlhelela ditlhokego tse di siameng tsa botho, tolamo go botlhe le boitekanelo ka\nkakaretso mo loagong lwa temokerasi.\nDitshwanelo le dikgololosego tse ga di ne di diragatswa ka mokgwa o sele\nkgatlhanong le maikaelelo le meono ya Ditšhaba Kopano.\nAretikele 30\nGa go sepe mo Maipolelong a, se se tshwanetseng go ranolwa jaaka se se kaeleng\nNaga nngwe le nngwe, setlhopa kgotsa motho tshwanelo nngwe go nna mo\ntiragatsong ya tiro nngwe kgotsa go dira tiro nngwe e maikaelelo a yona e leng go\nsenya nngwe ya ditshwanelo le dikgololosego tse di tlhagisitsweng mo.",
            "Image": "d86df057c2fd2ad9f5f6221309fe6e98"
        }
    }
}

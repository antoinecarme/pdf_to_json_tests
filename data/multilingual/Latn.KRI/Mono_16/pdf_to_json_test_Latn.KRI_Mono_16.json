{
    "MetaData": {
        "Author": null,
        "Creation_Date": 1581468977,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3235cd29bb765848059bba5970599052",
            "Index": 0,
            "Label": "1",
            "Size": [
                595.0,
                842.0
            ],
            "Text": "Tɛnki Tɛnki\nWi de tɛl tɛnk to Yunaytɛd Neshɔn Ay Kɔmishɔna fɔ Yuman Rayt fɔ we dɛm\npe fɔ dis wok ya.\nDi Nashɔnal Kɔmishɔn fɔ Dɛmokrasi ɛn Yuman Rayt na dɛm put dis\nDɛklareshɔn na wi yon Sa Lon languej dɛm.\nWi de tɛl plɛnti tɛnki to di posin we tɔn di inglish languej to krio, di\nwan we hɛp fɔ chɛk di wok ɛn di man we drɔ dɛm pikchɔ, Adams, Bangura,\nɛn Miss Patience Bɔknɔr we tayp\nDi Stetmɛnt Bɔt Di Rayt Dɛn We ɔlman na Di Wɔl Fɔ Gɛt\nWetin Kam Bifo (Introdɔkshɔn)\nSoso we if wi sabi ɛn gri se if ɔlman gɛt insɛf yon rɛspɛkt, i ikwal ɛn\ngɛt di sem rayt lɛk ɛni ɔda pɔsin ɔloba di wɔl, dɛn di wanol wɔ1 sɛf go\ngɛt fridɔm, jɔstis ɛn pis; as tiŋ dɛn we wikɛd pasmak dɔn apin bikɔs\npipul dɛm nɔ wan fɔ gri se ɔlman ikwal.\nDi tiŋ we di kɔmɔn man want pas ɔltin na di wɔl tide na fɔ mek ɛvribɔdi\nebul fɔ se wetin i fil, ɔ tink bay aw tiŋ de bi, fɔ biliv wetin i want\nfɔ biliv ɛn gɛt bɛnifit frɔm ɔl wetin i nid, wit kolat.\nIf man fɔ liv wit kolat ɛn nɔ gɛt fɔ de fɛt fɔ in yon yon rayt, dɛn i\nimpɔtant fɔ mek di lɔ protɛkt da rayt de;\nNa semweso i gud fɔ lɛ kolat ɛn frɛnship de bitwin neshɔn ɛn neshɔn dɛn.\nWe di Yunaytɛd Neshɔn dɛn sɛf si dis nain mek dɛn put am tranga wan na\ndɛn chata se ɔl mɔtalman ɔlsay na di wɔl ikwal, dɛn gɛt dɛnsɛf sɛf yon\nrɛspɛkt we nɔbɔdi nɔ fɔ fɔmful wit.\nWɛda dɛn na man ɔ uman, diffrɛns nɔ fɔ de, ɛn di Yunaytɛd Neshɔn dɔ\nmekop dɛn maynd fɔ mek ɔlman liv with kolat ɛn rɛspɛkt usay i de ɛn gɛt\nitwal chans fɔ du wetin dɛn sabi fɔ du.\nNa semweso di mɛmba kɔntri dɛn na di Yunaytɛd Neshɔn dɔn gri fɔ jɔynan\nɛn mek shɔ se dɛn go gɛt fridɔm, jɔstis ɛn pis sote go.\nFɔ mek dis wanwɔd ol wata ɔloba di wɔl, ɛvribɔdi fɔɔndastand wetin dɛn\nrayt ɛn dɛn fridɔm, jɔstis ɛn pis yaso min.\nso, lɛ wi si,\nDi Jɛnɛral Asɛmbli\ndɔn tɔk naw se,\nDis stetmɛnt bɔt di rayt we ɔlman ɔlsay na di wɔl fɔ gɛt, fɔ bi sem fɔɔl\nkanaba pipul dɛn na ɔl di kɔntri dɛn ɛn dat ɛvribɔdi ɛn patikla di wan\ndɛn we gɛt pawa, fɔ mek shɔ se dnsɛf ɛn dɛn dɛnlan am, dɛn sabi am ɛn de\nfala wetin i se so dat ɔLoba di wɔl pipul dɛn go gɛt fridɔm, jɔstis ɛn\npis."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ac9b6d29c5c9e296a47725cf3ff8d1c6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Atikul Wan\nɛvribɔdi bɔn fri ɛn gɛt in yon rayt, nɔn wan nɔ pas in kɔmpin. Wi ɔl\nebul fɔ tink ɛn fɛnɔt wetin rayt ɛn rɔŋ pantap dat wi fɔ sabi aw fɔ liv\nlɛk wan big famili.\nAtikul Tu\nɛvribɔdi fɔ gɛt di sem rayt ɛn fridom we dis stetmɛnt tɔk bɔt, nɔ mata\nwɛda in na wetman ɔ blakman, man ɔ uman, bukman ɔ yu nɔ sabi rid ɛn\nrayt, poman ɔ mɔniman, kristiɛn ɔ muslim.\nPantap dat, di kɔntri we di pɔsin bɔn sɛf nɔ fɔ bi baria na in we. I fɔ\ngɛt ikwal rayt lɛk ɛni ɔda pɔsin na di bɛst divɛlop kɔntri na di wɔl.\nAtikul Tri\nEvribɔdi fɔ ebul fɔ liv in layf, fɔ fil fri ɛn fɔ fil sɛf se nɔbɔdi ɔ\nnatin nɔ go denja in layf.\nAtikul Fo\nNɔbɔdi nɔ fɔ mek in kɔmpin in slev – dis, ɔɛnitiŋ sɛf we fiba am fɔ tap.\nAtikul Fayv\nNɔbɔdi nɔ fɔ mek in kɔmpin sɔfa bita wikɛd pen na bɔdi ɔ shem sote i lɔs\nda in yon yon rɛspɛkt.\nAtikul Siks\nɛvribɔdi gɛt rayt fɔ mek pipul dɛn rɛspɛkt am as mɔtalman ɛnisay na di\nwɔl ɛn, sɛf, fɔ mek di lɔɛp am gɛt dis rɛspɛkt.\nAtikul Sɛvin\nɛvribɔdi ikwal ɛn di lɔ fɔ ebul protɛkt ɛniwan wantɛm we ɔda pipul dɛn\nna trit wan du am wetin in mɔtalman rayt nɔ gri fɔɔ if bad pipul se ɔda\nwan agens am.\nAtikul Et\nɛvribɔdi we tink se dɛn dɔn go agens in rayt we dis stetmɛnt tɔk bɔt, fɔ\nebul gɛt ɔl di ɛp we i nid frɔm ɛni kotos we gɛt pawa na in kɔntri.\nAtikul Nayn\nNɔbɔdi nɔ fɔ arɛst, jel ɔ drɛb ɛni pɔsin kɔmɔt na in yon kɔntri jɛs\nbikɛs i fil fɔ du so.\nAtikul Tɛn\nɛnibɔdi we dɛn arɛst fɔ tiŋ we i du agens di lɔ, fɔ gɛt ful protɛkshɔn\nfrɔm Lɔya dɛn we go tinap fɔ am na kotos.\nAtikul Ilɛvin"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "da4faf736d3ac87f3d5dfe8b529de500",
            "Index": 2,
            "Label": "3",
            "Size": [
                595.0,
                842.0
            ],
            "Text": "ɛnibɔdi we dɛn kɛr go kot fɔ tiŋ we dɛn se i du agens di lɔ fɔ gɛt di\nrayt fɔ se in nɔ du da tiŋ de ɛn di kot fɔ biliv am. I go lɛf wit di kot\nnaw fɔ pruv se i du am na pɔblik trayal usay insɛf go gɛt in yon Lɔya\ndɛn we go fɛt in kes fɔ am.\nNɔbɔdi nɔ fɔ pas jɔjmɛnt se pɔsin gilti ɔ ipɔnish da pɔsin de fɔ lɛk big\nɔfens we pas wetin i du ɛ sɛf, we nɔtɔɔfɛns insay in yon kɔntri ɔɔda\nkɔntri dɛn na di wɔl.\nAtikul Twelv\nNɔbɔdi nɔ gɛt rayt fɔ intafia as i lɛk wit ɔda pɔsin in kolat, in\nfambul, in om ɛn in lɛta dɛn we ɔda pipul rayt to am, ɔ ivin tray fɔ\npwɛl in gudnɛm ɔ in rɛspɛkt. Di lɔ fɔ protɛkt ɛvribɔdi fɔ dɛn kanaba\nmolɛsteshɔn yaso.\nAtikul Tɔtin\nɛvribɔdi gɛt rayt fɔ go ɛnisay ɛn tap ɛnisay na ɛni pan di kɔntri dɛn we\nde na di Yunaytɛd Neshɔn; pantap dat, i fri fɔ kɔmɔt na in kɔntri\nɔɛniwan pan di kɔntri dɛn na di Yunaytɛd Neshɔn ɛn tɔn bak kam na in yon\nkɔntri we i pliz.\n[Missing?]\nAtikul Fɔtin\nɛnibɔdi we tink se in layf de pan denja gɛt di rayt fɔ aks mek dɛn alaw\nam, ɛn in fɔ gɛt da pamishɔn de fɔ tap na ɛni ɔda kɔntri na di wɔl. Bɔt,\nif di rizin we mek da pɔsin de wan kɔmɔt na in kɔntri go tap ɔdasay nɔ\ngɛt natin fɔ du with pɔlitiks, ɔ na tiŋ we di Yunaytɛd Neshɔn stetmɛnt\nde agens, dɛn i nɔ go gɛt da rayt de.\n[Missing?]\nAtikul Fiftin\nɛvribɔdi gɛt rayt fɔ gɛt wan kɔntri we i go kɔl in yon.\nNɔbɔdi nɔ gɛt rayt, jɛs bikɔs i fil so, fɔ, mek sɔmbɔdi nɔ ebul fɔ kɔl\nin kɔntri in yon igen, ɛn, pantap dat, nɔbɔdi nɔ gɛt da pawa de fɔ tap\nɛnibɔdi we want fɔ chenj di kɔntri we i go kɔl in yon.\nAtikul Sikstin\nɛNi man ɛn uman we dɔn ɔfej, no mata if dɛn tu nɔ to di sem trayb, kɔla\nɔ rilijɔn, gɛt di rayt fɔ mared, bɔn pikin ɛn bigin dɛn yon famili. Dɛn\nfɔ gɛt di sem rayt as maredman ɛn mareduman, ivin if di mared brok sɛf.\nFɔ mek di mared gɛt minin, di man ɛn di uman fɔ no plen wan wetin dɛn de\ndu ɛn dɛn fɔ gri fɔ bi man ɛn wɛf.\n[Missing?]\nAtikul Sɛvintin\nɛvibɔdi gɛt rayt fɔ gɛt prɔpati fɔ insɛf ɔ fɔ jɔyn wit ɔda pipul dɛn ɛn"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f5fce336e7847a2f164cb17a2c10404b",
            "Index": 3,
            "Label": "4",
            "Size": [
                595.0,
                842.0
            ],
            "Text": "gɛt di prɔpati.\nNɔbɔdi nɔ fɔ tek ɛni pɔsin in yon prɔpati kɔmɔt na in an we i jɛs fil\nnɔmɔ fɔ du so.\nAtikul Etin\nɛvibɔdi gɛt rayt fɔ tink aw i want, fil aw i want bɔt ɛnitin we de apin\nɛnisay, ɛn jɔyn ɛni grup ɔ chɔch ɔɛni ɔda Gɔd wok fɔ prez Gɔd di we i\nfil, igen sɛf, i fri fɔ chenj in grup ɔ chɔch ɛn ivin di we aw i fil bɔt\nGɔd; pantap dat, i fri fɔ wɔship in wangren ɔ wit ɔda pipul dɛn na\npɔblik ɔ prayvet.\nAtikul Nayntin\nɛvribɔdi gɛt rayt fɔ tink wetin i fil ɛn fɔ se wetin i fil. Dis min igen\nse nɔbɔdi nɔ fɔ ambɔgin ɛni ɔda pɔsin bikɔs ɔf wetin i fil ɔ biliv. I\ngɛt di raty fɔ sho, tɔk bɔt, fala ɔ ivin tich wetin i biliv to ɔda pɔsin\ndɛn, ilɛk usay ɔ uskayn we i pas di wɔd.\nAtikul Twenti\nɛvribɔdi fri fɔ bi mɛmba ɔf ɛni grup we i chuz wans nɔmɔ den nɔ de du\nɛnitiŋ de fɔ briŋ ambɔg ɔ trɔbul na di kɔntri.\nNɔbɔdi nɔ fɔ fos ɛni pɔsin fɔ jɔny ɛni grup we i nɔ want fɔ jɔyn.\nAtikul Twenti Wan\nɛvribɔdi gɛt rayt fɔ du wetin i ebul du fɔɛp di gɔvamɛnt ɔf in kɔntri. I\nkin du dis if i wok wit di gɔvamɛnt ɔ if i vot fɔ pipul dɛn we go wok\nwit di gɔvamɛnt.\nɛvribɔdi gɛt di sem rayt fɔ yuz ɔl gɔvamɛnt prɔpati we de fɔ di pɔblik.\nWetin di pipul dɛn want nain di gɔvamɛnt fɔ du. Di pipul dɛn go sho\nwetin dɛn want we dɛn wan we dɔn big du fɔ vot go vot na jɛnaral\nilɛkshɔn frɔm tɛm to tɛm. Nɔbɔdi nɔ fɔ fos dɛn, nɔbɔdi nɔ fɔ tap dɛn fɔ\nfri fɔ vot usay nɔbɔdi nɔ go si dɛn, ɛn fɔ udat dɛn want.\nAtikul Twenti Tu\nɛvribɔdi gɛt rayt fɔɛkspɛkt in kɔntri fɔ protɛkt am ɛn gi am chans fɔ\ndivɛlɔp insɛf ɛnisay ɛn bi sɔmbdi wit rɛspɛkt ɛn we go ebul insɛf pan\nwok ɔ biznɛs ɔ stɔdi te in kɔntri kin si am as wan pɔsin we fɔ abop pan.\nAtikul Twenti Tri\nɛvribɔdi gɛt rayt fɔ wok, fɔ du di wok we i lɛk ɛn fɔ gɛt gud pe fɔ di\nwok we i de du.\nɛvribɔdi fɔ gɛt di sem pe fɔ di sem wok.\nɛvribɔdi we de wok gɛt rayt fɔ gɛt di kayn pe we go mek in ɛn in famili\nebul fɔ liv lɛk nɔmal mɔtalman dɛn, ɛn if i posibul sɛf, dɛn kin gɛt ɔda\nkayn ɛp fɔ mek layf bɛtɛ fɔ dɛn."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3d14496b78fc548385c5f07365e0e968",
            "Index": 4,
            "Label": "5",
            "Size": [
                595.0,
                842.0
            ],
            "Text": "ɛvribɔdi gɛt rayt fɔ fɔrm tred Yuniɔn ɔ jɔyn an as wokman ɔ wokuman fɔ\nmek nɔbɔdi nɔ tinap pan dɛn rayt na di wokples.\nAtikul Twenti Fɔ\nɛvribɔdi gɛt rayt fɔ rɛst ɛn rilaks in bɔdi, insay dat, dɛn fɔ rɛst afta\ndɛn dɔn wok dɔn ɛvride. Pantap dat, dɛn fɔ gɛt tɛm we dɛn go go ɔlide\n(ɛvri ia liv) ɛn gɛt dɛn pe fɔ da liv tɛm de.\nAtikul Twenti Fayv\nɛvibɔdi gɛt rayt fɔ liv di kaynaba layf we go mek in ɛn in famili dɛn nɔ\nsik, i fɔ ebul gɛt tin fɔ it, klos, os, mɛrɛsin ɛn i fɔ ebul abop se if\ntiŋ bad fɔ am na layf, lɛkɛ i sik, in patna ɔ pikin sik, i lɛf wok, day\nmit am ɔ i kam ol tumɔs, i go gɛt ɛp frɔm di gɔvamɛnt.\nLili pikin ɛn mami we gɛt pikin gɛt rayt fɔ gɛt spɛshal ɛp ɛn dis ɛp nɔ\nfɔ difrɛn ivin if nɔtɔ di maredwɛf bɛn di pikin. Maredwɛf pikin ɛn\nswitat pikin fɔ gɛt di sem tritmɛnt ɛn bɛnifit ɔlsay.\nAtikul Twenti Siks\nɛvribɔdi gɛt rayt fɔ gɛt ɛdyukeshɔn; ɛlimɛntri ɛn praymari fɔ bi fri, ɛn\nɛlimɛntri ɛn praymari ɛdyukeshɔn fɔ bi bay fos, bay kɔmpɛl. ɛnibɔdi we\nwant, kin gɛt di kayn ɛdukeshɔn we go tren am fɔ spɛshal jab dɛn.\nYunivasiti ɛdyukeshɔn go de fɔɛnibɔdi we want am, ɛn we fit fɔ gɛt am.\nɛdyukeshɔn go tren di lana fɔ gro fɔ rɛspɛkt di rayt ɛn\npipul dɛn gɛt. I go mek pipul dɛn ebul fɔ liv togɛda nɔ\nna di sem kɔntri ɔ sɔm bi frɔm ɔda kɔntri, wɛda dɛn gɛt\ndɛn ivin jɔyn di sem rilijɔn; dis go ɛp mek di Yunaytɛd\nfɔ gɛt pis ɛn kolat ɔlsay na di wɔl izi.\nfridɔm we ɔda\nmata wɛda dɛn de\ndi sem kɔla ɔ\nNeshɔn dɛn wok\nNa di mami ɛn di dadi fɔ disayd uskayn ɛdyukeshɔn dɛn pikin fɔ gɛt; if\ndɛn nɔ ebul ɔ dɛn nɔ de, dɛn, ɔda pɔsin kin du am.\nAtikul Twenti Sevin\nɛvribɔdi gɛt rayt fɔ tek pat pan ɔl dɛn kaynaba aktiviti we blant in\nkɔntri lɛkɛ di siŋɛn dans, di dresin ɛn di pichɔ drɔin dɛn we de sho tiŋ\ndɛn bɔt in kɔntri. I gɛt di rayt igen sɛf fɔ tek pat ɛn bɛnifit frɔm di\ngud tiŋs dɛn we sayɛns dɔn briŋ kam na in kɔntri.\nɛvribɔdi gɛt rayt fɔ kip ɛn ɛnjɔy as in yon ɛnitin we insɛf fɛnɔt, du ɔ\nrayt insay sayɛens, raytin drama ple aktiŋ.\nAtikul Twenti Et\nɛvribɔdi gɛt rayt fɔ bɛnifit frɔm grup we gɛt pawa ɔlɔba di wɔl fɔ mek\nshɔ se ɛvribɔdi go ɛnjɔy dɛn rayt ɛn fridɔm dɛn we dis stetmɛnt tɔk bɔt.\nAtikul Twenti Nayn\nɛvribɔdi gɛt in yon wok we in fɔ du na in sosayti fɔ mek shɔ se i go liv\napi ɛn ful layf insay de.\nWe pɔsin de tray fɔɛnjɔy in rayt dɛn ɛn in fridɔm dɛn na sosayti, i fɔ"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "88bd8b7cba7b0fa854f90203deeffdce",
            "Index": 5,
            "Label": "6",
            "Size": [
                595.0,
                842.0
            ],
            "Text": "mɛmba se di lɔ de fɔ mek shɔ se i mɛmba se ɔda pɔsin dɛnsɛf gɛt dɛn yon\nrayt ɛn fridɔm we i fɔ rɛspɛkt so dat ɔda ɛn kolat go de ɔlɔbɔt (ɔlsay).\nDɛn rayt ɛn fridɔm dɛn ya we de na dis stetmɛnt we kɔmɔt na Yunaytɛd\nNeshɔn na fɔ mek pipul dɛn gɛt pis ɛn kolat na dɛn kɔntri. Nɔbɔdi nɔ fɔ\ntray fɔ mek pipul dɛn fɔ gɛt ɔda tiŋ pas dat.\nAtikul Tati\nNatin nɔ de insay pan dɛn stetmɛnt yaso we min bad fɔɛni pɔsin ɔ grup ɔf\npɔsin insay ɛni kɔntri so, mek nɔbɔdi nɔ fil dat."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466800,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Kalaenu Nu Kakarayan Kngli Nu Tamlaw Swanyam\nShual Nu Aayaw\nShamaanen nishinglin tu koyuay a chunyam a pingtengay putyiay kngli nu maenin a shingin nu luma nu tamlaw, kichu nu chuyu, chengyi a hoping nu kalaenu nu kakarayan,\nShamaanen masharumaay tu ku nihosu a nigome tu kngli nu tamlaw yaman a pawshing, tyamgoay kuni a pawshing tu naay a harateng nu tamlaw. Tayniay iraay a chuyu nu shual a harateng, awaay a kyongchu\na kuypa kalaenu nu kakarayan, sha akawang a harateng nu potong a tamlaw han,\nShamaanen tu chua nishetiay ku tamlaw tu pawchen a yapo, iraay mabawhu pali kngli nu tamlaw a piyaw,\nShamaanen iraay nichuching a tu yuyi nu kwocha piyaw,\nShamaanen shumualay a tamlaw nu kwocha nu UN iShanchang Nu UN pakushuelinay chipen a kngli nu tamlaw, chunyam a chachi nu tamlaw a pingteng a kngli nu fainayan a fafahyan han, maharatengay tu\nitaangayay tu miming chuchin chinpu shehuy a shuyping nu shengho han,\nShamaanen nishiwanay tu huywankwo a UN malachafay, nichuching pupyan a chunchong a chunshing ikngli nu tamlaw a chipen a chiyu han,\nShamaanen iraay lyokay tu kuni a kngli a chiyu ishishan chongfen kuni a shiwan tala taangayay a chongyawshing,\nShalaw anuhatini,\nTaangayay A Huy,\nShalakay tu kuni a Kalaenu Nu Kakarayan Kngli Nu Tamlaw Swanyam, nishishan a kongtong a hapyawchun kilumut tamlaw a kwocha. Pimaharateng Tamlaw a chikow nu shehuy mararil tu kuni a swanyam,\npichuching chunchong tu kngli a chiyu u chawhuy a chawu, u chanching a choshi nu kwocha a kwochi, shapimachenglin a machunshingaw pupyan a yushaw tamlaw nu huywankwo a tamlaw nu shera kuni a\nkngli a chiyu.\nShaka chechay\nChiyu mahufuchay tu tamlaw, maemin pingdeng ichunyan a kngli. Iraay chaira lishing a naay a naay a harateng, pimaulahsha u harateng nu kaka shafa.\nShaka tusha\nIraay tamlaw iraay a chike kngli a chiyu nu kuni a swanyan, awaay chubye nu chongchu, fuse, shingpye, shual, chongchaw, chengchi anucha ruma harateng, kwochi anucha chushen nu shehuy, chaychan,\nmahufuch anucha ruma shenfen.\nAnu iraay chengchi, shingcheng anucha kwochi a tiwey nu kwocha anucha shera nu tamlaw chabye, biawa tamlaw chabye, awaay tuli, tokwan, chua chichi anucha iraay ruma iraay a lalemak chukng shanchi\nmaemin chabye.\nShaka tulu\nIraay tamlaw kngli nu shengming, chiyu a ankng nu tamlaw.\nShaka shopat\nAka bimasharuma chima maemin nuli anucha nuyi. Biawa maan shingshi a nuli a chitu a nuli a niacha niliwal maemin.\nShaka lima\nAka biira tamlaw kushing anucha chanlin a anucha chua kalintaw a anucha wulushing a tayu anucha shingfa.\nShaka enem\nIraay tamlaw iishakachua maemin iraay a kngli linke nu aayaw nu fali.\nShaka pitu\nPingteng tamlaw iaayaw nu fali, iraay ira a kngli pingteng a pawhu nu fali, aki biira chishi. Iraay tamlaw ira a kngli pingteng a pawhui, shamaanen biawa hay nu wefan a chishi kuni a swanyam a shantong a\nshingwe tuni a chishi.\nShaka falu\nAnu machinhayay tu mapafeli a chipen a kngli shanfa anucha fali, iraay tamlaw ikuni a chinhay yushaw mapatilun a kngli.",
            "Image": "8d19b617f1248d501a762b17f40e32d8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Shaka shiwa\nAka bichepet, bilikut anucha bifalah tu tamlaw linyi.\nShaka muetep\nIraay tamlaw malichay a kngli tuli a awa a fating pyanyi, shamaanen bichoting tu kngli a yiwu ira a bipanting tu shingshi a kongsu ira.\nShaka muetep ira ku chechay\nIra a tamlaw shingshi a kongkaw, anu chua machengshi ira chuy u fali u kongkay a shenpan, iraay mapakushuelin a kngli awa chuy. Biira shenpan ilichay pachaku shaeliay a pawchang maemin.\nIshingshi a shingwe anucha chua shingwe nu tamlaw, anu awa chuy shalakay u fali nu kwocha anucha kwochi, aka biira chuy. Aka bitaangayay ku shingfa tu iraay a fali a kuyting chuy.\nShaka muetep ira ku tusha\nAka bikanshe tu lalemak nu niah, luma, paaruan a tongshin nu tamlaw linyi, aka bichinhay tu yongyu a minyu ira. Iraay tamlaw mapawhuay pimyan a kngli tuni a kanshe anucha chinhay.\nShaka muetep ira ku tulu\nIraay tamlaw ikwocha chiyu maru a linah a kngli.\nIraay tamlaw shalak a kngli kwo, iraay ini kwocha nu niah ira, iraay nukay a kngli.\nShaka muetep ira ku shopat\nIraay tamlaw ipaputal a kwocha kilimay a tikelaay tu pihu pimyan a kngli tu pohay.\nAnu iraay malichay a lalemak u chua chengchishing a chuyshing anucha wefan a shingwe chongchi anucha wanche nu UN, aka bishaeli tuni a kngli.\nShaka muetep ira ku lima\nIraay tamlaw iraay a kngli kwochi.\nAka biafash tu kwochi nu tamlaw, aka bifulin tu kaybyan a kngli tu kwochi.\nShaka muetep ira ku enem\nIraay fainayan a fafahyan nikalafu a chifafahi a kngli, awaay shanchi nu chongchu, kwochi anucha chongchaw. Ihunyin, ichehun a ilihun, biira pingteng a kngli.\nAnu chua kilumutay tu fainayan a fafahyan, aka binikalafu, aka bichifafahi.\nU luma tyanlan a chipen a tanwan nu shehuy, bimapawhu shehuy a kwocha.\nShaka muetep ira ku pitu\nIraay tamlaw maemin chaychankng nu niah, malairaay ruma tamlaw chaychankng.\nAka biafash tu chaychan nu tamlaw linyi.\nShaka muetep ira ku falu\nIraay tamlaw kngli nu harateng, naay a harateng a chongchaw a chiyu. Iraay kuni a kngli kaybyan a chiyu tu chongchaw anucha shinyang, niah anucha chiti, pyawshi a chiyu kongkay anucha mimi u chawyi, u\nshichan, u lipay a kayli tu chongchaw anucha shinyang.\nShaka muetep ira ku shiwa\nIraay tamlaw chiyu kngli nu harateng a shumual. Iraay kuni a kngli iraay harateng chua makanshe a chiyu, u meche a cha lichayay kwoche kilim a, ala a pafeli a chiyu tu shaoshi a harateng.\nShaka tusha a pulu\nIraay tamlaw kngli nu hoping shahurul a cheshe a chiyu.\nAka biaka kaecha ira tamlaw twanti.\nShaka tusha a pulu ira ku chechay",
            "Image": "07b5a81ccf11104038f648b49d68b7e0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Iraay tamlaw u niah anucha u chiyu pili a taypyaw chancha a kngli chili tu kwocha.\nIraay tamlaw u pingteng a chihuy chancha a kngli kongwu nu kwocha.\nU harateng nu tamlaw chichu nu ichel nu chengfu. Bibyawshan tuni a harateng u tingchi a shuelin a pili. Bipafeli pili u pupyan a pingteng a towpyawkng,u awa a ngangan anucha u malatulung a chiyu a\ntowpyaw chengshu.\nShaka tusha a pulu ira ku tusha\nU tamlaw chengwan nu shehuy, shalaw iraay ira a kngli shehuy a pawchang, shishan tu mashaeli a chingchi, shehuy a wenhwa a knglichiyu fachan nu chunyan a linke. U ichel nu kwocha a hocho nu kwochi, u\nlalemak nu kaput a chiwan nu kwocha.\nShaka tusha a pulu ira ku tulu\nIraay tamlaw kongcho a, pili a ku niah tu chiye, kongcheng a hoshi a kongcho a tyawchan a ira a kngli shiye a pawshan.\nIraay tamlaw tong kong tong chow a kngli, aka biira chishi.\nIra kongcho a tamlaw maemin ira a kngli kongcheng a hoshi a acha. Biira niah a paru nuluma fuho a shengho a tyawchan chunyan nu tamlaw. Anu iraay piyaw bipafeli tu ruma pawchang nu shehuy.\nIraay tamlaw chuchiay a chanchaay tu konghuy wehu a kngli tu liyi nu niah.\nShaka tusha a pulu ira ku shopat\nIraay tamlaw pashela a shalama a kngli, iraay ira a kongcho a shichan holi a shanchi, pashela a kngli tingchi pafeliay tu paychi.\nShaka tusha a pulu ira ku lima\nIraay tamlaw ira a kngli wehu a shengho a shuychun tu chankang a fuli nu niah a paru nuluma, iraay kumaen, riku, luma, paishing a piyaw a shehuy a fuwu. Anu hilayay tu ihilay tu kongcho, maalalaay tu,\nchanfeay tu, patay tu fainay, malitengay tu anucha ruma chua kongchi a lalemak tu kilim a ichel tu paychi, iraay mapawchang a kngli.\nIraay wina a wawa machaoku a mapalang a kngli tiwa. Biira wawa, hunsheng anucha chua hunsheng, pingteng a shehuy a pawhu.\nShaka tusha a pulu ira ku enem\nIraay tamlaw mapakafana a kngli maemin. Aka bishaeli ku pakafana tu paychi, u shatapang a chipen a kaytwan shahatinisha. U shatapang a pakafana yiwu. Biira chishu a chiye a pakafana pupyan. Bifawah\nakawang a pakafana u chengchi itamlaw pingteng.\nBifachan tu koshing nu tamlaw pakafana chongfen, bichachang chunchong kngli nu tamlaw a chipen a chiyu. Bichuching pakafana lyokay, emem a paliw nu kwocha, chongchu anucha chitwan nu chongchaw,\nbichuching tu wehu a hotong ku UN tu hoping.\nIraay wama a wina ichongle nu pakafana nu wawa pili a kngli ayaw.\nShaka tusha a pulu ira ku pitu\nIraay tamlaw chiyu chancha wenhwa a shengho nu shehuy, tanam tu yishu, malaira a kosho a chinpu a mashalak a fuli kngli.\nImashalak a chingshen a wuchi a liyi kosho, wensho anucha yishu nu niah, irray tamlaw mapawhu a kngli.\nShaka tusha a pulu ira ku falu\nIraay tamlaw tu shehuy a kwochi a chishu shaeli a kngli. Ikuni a chishu, mashishan maparu a kngli a chiyu kuni a swanyam maemin chongfen.\nShaka tusha a pulu ira ku shiwa\nIraay tamlaw shehuy a chelin maemin, shamaanen fachan acha ishehuy koshing ira chiyu a chongfen alatek.\nShingshiay tamlaw tu kngli a chiyu, mashanchi acha fali. Choli a muti tuni a shanchi, u acha pafeli tu piyaw a chunchong a chenglin tu kngli a chiyu nu ruma tamlaw, shiying shaeli nu tawte, kongkong a\nchishu a pupyan a fuli iminchu a shehuy.\nShingshi tuni a kngli a chiyu, aka biwepe chongchi a wanche nu UN imaan lalemak maemin.\nTulu a pulu\nAka bishumual , tyawwen nu kuni a swanyam maemin, iraay maan kwocha, chitwan anucha tamlaw pohway a kngli tu maparu a maan kngli a chiyu kuni a swanyam han.",
            "Image": "53a96be8430fac5974e676c99ce68535"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [],
            "Text": "",
            "Image": "01efc2da68c958e68964e5fd20b9a892"
        }
    }
}

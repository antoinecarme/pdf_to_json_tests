{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469986,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Universal Declaration of Human Rights\nFor December 10, 1948, di meeting of di whole world, wey dem de call\nUnited Nations (naim be say all di kontris wey de for di world come\nunite to be one), come hold talk and dem come bring out one paper and\nwrite wetin suppose to be our right inside. Dem call am Human Rights.\nDis na di rights wey human beings get from di time wey dem born us. Na\ndis rights make human beings take different from animals. All di tings\nwey dem talk about di rights, wey human beings suppose to get, na im de\nfor this small book. Since dis ting de veri important, dem come tell all\ndi kontris of di world say make dem make sure say all di people for\ntheir kontri know about am, make sure say dem write and put am for where\npeople go see am well, well, make sure say their people read am. Make\ndem also make sure say everibodi wey de for secondary skuls, unifasiti,\nplus dem all other places people dey go skul, know about am well, well.\nMake dem no worry wich kind goment de di kontris.\nPreamble\nDem recognise say human beings get dignity wey dey with us and rights\nwey go make all of us friendly with each other, so tay, we all come be\nlike one family. Na dis be di foundation of our freedom and peace wey de\nfor di whole world.\nSince e be like say, dem no see our right as any ting and dem come de do\ndem as dem like, dis come make people de behave like say dem be animals,\ndis come vex everibodi, so tay, dem come talk say everi human being must\ngo get their freedom, wey go make dem talk any tink say naim be di right\nting and wen dem de talk, dem no go fear to talk. Na dis be di beta ting\nwey all common people want.\nSince e de important say if man no go by force fight well, well, say for\nsake dem de oppress am or dem de treat am harshly, then de law of di\nsociety must to protect di human rights wey human beings get, e de\nimportant say make all di kontris for dis world make sure say dem be\nfriends.\nSince dem say all di people for di meeting of di whole world talk say\ndem know and sure say we human beings get our right kampe, as we suppose\nto get, and say man and woman get equal right. Dem say all of dem don\ndecide say dem go make sure say dem helep to see say progress de for all\ndi kontris and beta beta life de too for everibodi.\nSince dem say all di kontris wey be members for di meeting of di whole\nworld talk say dem go make sure say, dem go helep each other to see say\ndem respect and see say di right and freedom wey we get as human beings,\nwe get dem.\nSince dem say e good make everibodi understand wetin dis right and\nfreedom be, so tay, all di tings dem talk about human rights, people go\nde aware of am.\nNow therefore, dis meeting now come talk say dis universal declaration\nof human rights talk say naim be di achievement wey all di people and",
            "Image": "eb3589154dde6d02b6921598272ac357"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "all di nations of di world achieve, sake for say, everi person and everi\nting wey dey for our society must to know all di rights and make dem\nkeep am for their mind everi time. Dem must to make sure say dem teach\neveribodi dis rights and dem must know am, so tay, dem go helep promote\ndi respect for dis rights and freedom of all di people of di kontri dem\nde control.\nArticle 1\nEveri human being, naim dem born free and dem de equal for dignity and\ndi rights wey we get, as human beings, God come give us beta sense wey\nwe de take tink well, well and beta mind, sake for dis, we must to treat\neach other like broda and sister.\nArticle 2\nEveri one naim de entitle to all di rights and freedom wey dey for dis\nsmall book, no mata di kind language wey person dey speak, di kontri wey\none come from, di kind religion wey one de do, di kind ting wey one dey\ntink, di kind person wey one be, di how dem take born one, di kind place\nwey one come from, di kind propati wey one get or weda you be man or\nwoman.\nDem come talk again say, dem no go look at di way, wey dem dey rule dat\nkontri or how dem de control di kontri or di kind position of di kontri\nwey we belong, weda na free kontri, say no be anoda people from anoda\nkontri de rule there or weda na dem dey rule demself or weda dem get one\nogbonke kontri we dey rule dem.\nArticle 3\nEveri one naim get right to live, get right to do as e like and right to\nsee say im life safe for where e dey.\nArticle 4\nDem talk say nobodi must to hold di other one like slave or make am boi\nboi. Say dem no go gree at all, at all, no mata how e be.\nArticle 5\nDem no go gree make anoda person moles anoda one, make e treat am like\nsay na animal or make person punish anoda person as e like.\nArticle 6\nEveri one na im get right say make dem know am anywhere say na person,\nsef, as a person before di law.\nArticle 7\nEveri one na im be, di same for law, no mata wetin di person be or di\nkind person e be. Di law of our kontri must to make sure say notin\nhappen to am. Di law must to make sure say dem treat everibodi di same,\nso tay all dis tings we de talk about human right, nobodi go against am,\nor gada people to go against am.",
            "Image": "18200868b0897c8b5f1052b6e85c1a75"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 8\nEveri one naim get right say make dem give am good judgement if dem\nbring di person before people wey go de judge am, sake for say e do\nsometing wey e be say di right wey e be im own, e violate am.\nArticle 9\nDem must not arrest anybodi as dem like or lock am up for one cell or\nplace, so tay nobodi go see am, or force am make e comot im kontri go\nlive for anoda kontri for fear say dem go arrest or kill am for im own\nkontri.\nArticle 10\nEveri one naim de entitle to say wen e face people wey go judge am, dem\nmust to make sure say mago mago no de wen dem de do im case, if dem say\ne do something wey e bad.\nArticle 11\nIf goment or anybodi say person do bad, and dem come carry am go court,\nnobodi fit talk say dat person do bad until say dem judge well well so\ntay mago mago no de, na dat time dem fit talk say di person na really\nbad person and e do ting we make dem becos of am bring am come court. Di\nperson must to get people wey go defend am before dem fit talk say e do\ndi bad ting wey dem say e do.\nDem come talk again say nobodi fit talk say person do bad ting if di\nting no really bad, weda for di law of im kontri or for di whole world,\nfor dat time wen e do am. Again na di punishment wey e fit di bad ting\nwey di person do for dat time if e do am, naim dem must to give am, no\nbe di one wey e heavy pass di offence wey e do, for di time.\nArticle 12\nDem talk say nobodi fit put mouth any how for anoda person mata or im\nfamily or im house mata or even any ting wey e concern di person. Wen\neveribodi know say person good, nobodi get right to de go about to say\ndi person na bad person. Everibodi as di law, talk naim goment must to\nprotect, if anybodi wan do dat kind ting to person.\nArticle 13\nEverione naim get right to go anywhere wey e wan go, weda na to go see\nim friend o, or to go anoda town o, or to travel comot for where e de\nlive to anoda place. Dat na im own palava.\nEverione naim get right to comot im kontri if e wan go to anoda kontri\nand make e come back if e like, e no concern anybodi.\nArticle 14\nEverione naim get right to go anoda kontri, wey e like to tell dem say\nim wan live for dat kontri, sake for say dem de look for am for im own\nkontri or dem won arrest am for im kontri, wen im no do any bad ting.",
            "Image": "8f69d783446c24ce75e4abf2f8c423d9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "But if dat person really do bad ting o, for im own kontri and e come run\ncomot to wan go live for anoda kontri, sake for say di goment of im\nkontri de look for am, di goment of di kontri wey e run go, no go gree\nat all, at all o. Even sef, di meeting of di whole world wey we de call\nUnited Nations, say dis ting no good at all and dem too gree say if\nperson do bad ting for im kontri, e good make im eye see wetin e de look\nfor, as e do di bad ting for im kontri.\nArticle 15\nEverione naim get right to say na any kontri wey im like, im go call im\nown.\nNobodi fit talk say di person no get right to belong to di kontri wey e\nlike or if e like make a say im no wan belong to im kontri again, na\nanoda kontri im wan belong to. Make dem say e no fit change to di kontri\nwey e like and make e call im own.\nArticle 16\nMan or woman, so far e don reach di age wey e fit marry, so tay nobodi\nfit disturb am, sake for sake of im religion or di kontri wey e come\nfrom, get di right to marry and get im own family. Dem get right to\nmarry and if dem don tire for di marriage, dem fit go court to say if\ndem no wan do again, say make everibodi de go im own way.\nIf two people wan marry, so far di two people gree say dem like\ndemselves, dem free to marry.\nDi family, say mama, papa and di children, dem be one small group for di\nsociety dem de live, sake for dis, goment suppose to look after dem, say\nbad ting no happen to dem.\nArticle 17\nEveribodi naim get right to own propati of im own or if e like, with\nother people.\nNobodi get right to seize di propati of anoda person.\nArticle 18\nEverione naim get right to tink any ting e like, do as e like or do as\nim mind tell am to do, do di kind religion e wan do. Naim be say person\nfit change im religion or wetin e tink say naim be di truth for im\nreligion. E fit do dis by imself or make nobodi know or with other\npeople, make everibodi know. If e like self, e fit teach people dis im\nreligion, e fit show di kind religion wey e belong to, for di way, wey e\nde behave or way, wey e serve im god.\nArticle 19\nEverione naim get right to tink or talk wetin e like about any mata.\nNaim be say wen di person tink about wetin e like, nobodi get right to\nsay make e no tink like dat. Even sef di person get right to look for or\nget any information wey e like from any where.",
            "Image": "6da2e7a726200639f7ea22d9e0ac2d4e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 20\nEverione get right make e join any group wey come together, say dem wan\ndo something or say dem wan de hold meeting, so far nobi wetin go bring\nkata kata, peace must to de.\nAnybodi wey say im no wan join any group, nobodi for dis world fit force\nto join.\nArticle 21\nEverione naim get right to say im wan de for goment of im kontri if di\nperson like e fit be say naim go de there by imself or if e like, e fit\nchoose person wey e wan make e de for di goment.\nEverione get right to say dem wan de for public service, naim be say dem\nwan work for goment.\nNa wetin di people of di kontri want, naim go be wetin di goment go\nstand on. Na dat, goment go take de rule di people. Naim be say na di\npeople go de vote for di people wey dem want make e rule dem. Di ting be\nsay, everibodi get right to vote o, so far you don reach di age to vote\nfor di kontri. And if people wan vote, e fit be say na by secret ballot\nor by any other way, wey di kontri tink say e good.\nArticle 22\nEverione, wey be member of di society wey e belong to, get right say\nmake goment give am weting go make life beta for am, so tay life go beta\nfor am. Dem talk again say, di goment of im society and di whole world\nmust work together, so tay, noting must to disturb person for dis life.\nArticle 23\nEverione naim get right to work, do di work wey e like, wey e be say di\nconditions of di work favour am and e good for am. Even sef, if person\nno get work, e get right say dem must to protect am.\nEverione, no mata who di person be or wetin di person be, get right to\nget di moni wey fit di kind work e de do.\nAnybodi wey de work, weda for goment o, or no be for goment, get right\nto de get di kind moni wey e be say e go reach am to take de look after\nimself and in family, di moni wey dem dey pay am no be yeye moni, e\nworth am and if no be so, make e get anoda way, wey e go take make\nextra.\nEverione naim get right to form or make e join any union wey dem form\nfor im working place, so far na say de union go de see say di people wey\nemploy dem, treat dem well, dem no cheat dem at all, at all o.\nArticle 24\nEverione naim get right say dem wan rest and enjoy demself and also dem\nget right to work for di kind time wey good for dem, wey no go give dem\nwahala at all o, and wen dem work for some time, dem get right say dem",
            "Image": "c78f46ed749e1954fe90e77fe753bbf0"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "wan go rest for some time. Dat time wey dem de rest, dem must to dey get\ntheir salary o.\nArticle 25\nEverione naim get right say dem must to live well, well, wey e be say\ndem no de sick anyhow, say their bodi de kampe and their family own too.\nNaim be say, dem must to get good food, dem de wear beta cloths, dem\nmust to live for beta house, dem get beta treatment if dem sick and\neveri other ting wey dey make life beta for person, for im kontri. And\nif dem no get work or dem sick or dem lose wife or husband or dem don\nold or dem no fit do anything, say for sake say dem blind, dem no de\nhear or fit talk or dem get one kind sickness wey make dem useless or\nmake dem no fit work, dem get everi right, say goment must to look after\ndem and make dem live well, well like everi other person wey all im bodi\ncorrect.\nEveri mama and pickin get right say make dem take care of dem well, well\nand make people helep dem anytime dem need helep. Everi pickin wey dem\nborn, weda di papa marry di mama or di papa and mama no marry demself,\nget right say make dem take care of dem and protect dem well, well.\nArticle 26\nEverione naim get right say e must to go to skul. Dis skul wey e go, go,\nmust be free o, e no go pay o. Everibodi must to go to primary skul and\nTeknikal College, naim be say skul we e be say pickin go learn mechanic\nwork or any other work we e wan be like am and any other work where\nperson go learn de trade wey e like, goment go see say anybodi wey wan\nlearn am, learn am well, well. Again dem say nobodi wey wan learn pass\nsecondary skul, say e wan go unifasiti or anoda skul like unifasiti, fit\ngo, so far di person merit am.\nDis skul wey dem say everibodi must to go so, go helep person well,\nwell, so tay di person go de kampe for im society and people go respect\nam too and all dis right wey we dey talk about since say human beings\nget, education, go make us know dem well, well, so tay we go know our\nright. Dis education go make all di kontris for di whole world\nunderstand each other, fit stand each other and all of dem go de\nfriendly with each other no mata di kind kontri or di kind religion wey\neveribodi de do. E go also make di work of dis meeting of di whole\nworld, we de call United Nations, go well, well and e go make peace de.\n[Article 26.3 not available]\nArticle 27\nEverione naim get right and de free to join for the culture of im\npeople, naim be say, de way dem dey live, di kind tradition wey dem get.\nDi person even get right to enjoy di kind tings wey be say na oyibo\nwitch dem take make am, to make di kontri be like oyibo own.\nAnybodi wey e be say naim do dis oyibo witch to make im kontri advance\nor make e be like pyibo own or de do wetin go make people enjoy demself\nor na person wey e be say na ogbonge person for di ting wey e de do, so",
            "Image": "94479c15299d866c87d065cb7fb90765"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tay people de enjoy am, e get right say dem must to protect all dis\ntings e de do.\nArticle 28\nEverione naim get right say make dem live in peace, for their society\nand di whole world and make dem make sure say dem dey aware of all di\nrights we don dey talk about since for this small book.\nArticle 29\nEverione naim get duty to im society wey e de live, for am to make sure\nsay e develop imself well, well.\nWhen we de use our rights and freedom, wey we don dey talk about since,\nwe fit use am as dem talk, so fa say, we no use am do anyting wey go, go\nagainst di law of di society. Dis na because na dis law be guarantee for\ndi rights and freedom wey other people get.\nAll dis rights and freedom we get, we must to use dem, as dem talk say\nmake we use dem, no be say make we go do as dem, no be say make we go do\nas dem say make we no do.\nArticle 30\nNothing for dis small book wey we talk about human right so, talk say\nany kontri, person or people get any right to do something wey e go\ndestroy all dis rights we dey talk about since.",
            "Image": "9feaf160740cf399fc714edfd1657652"
        }
    }
}

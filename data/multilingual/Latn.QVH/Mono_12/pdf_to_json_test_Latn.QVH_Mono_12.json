{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470210,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA KAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y iusaynaqkunata mana\nkastigaypa y piwanpis mana pelyaypa kushish kay pasachaw kawayqa kanqa ali; runakuna imanawpis\nkashqanta mana qechuymi y lapan runakuna yarpashqankunatapis mana michashqa kananpaq;\nRunakuna rispitash kay\u00e4nanpaq kashqanta mana reqiypami y reqiykarpis iarukuyashqanta kanan\nyarparkushqaqa seqaypa ajanaypaq kaptinmi kanan lapan runakunapis alichaw kananta munayashp\u00e4mi\nkaykunata wilakuy\u00e4. Lapan runakunapis ali kawakuyman chaykur; mansakuypita y pish\u00ebpakuypita\nlibrash karqa, munashqannawmj lapantapis parlakuyanqa y munashqanmanmj krigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq. Saynawpaqa runakuna manami\nyarp\u00e4yanqasu imaykanawpapis awturd\u00e4kunapa kontran sharkuyta y tukuynawpa nakasikuqkunata\nelaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa jukninwan jukninwan\nyanap\u00e4nakur aruyaptin; Askaq nasyunkunapita runakuna shuntakayk\u00e4rir, rasunpaypa alimi niyashpan\ny\u00e4rakuyan, runakuna rispitash kay\u00e4nanpaq niyashqan qelqaraykaqman. Kay qelqaraykaqchawqa kaykan\nrunakuna rasunpa rispitash kananpaq, lapan runakunapis mana jarukushqa kay\u00e4nanpaq, warmipis\nolqupis rispitash kay\u00e4nanpaq. Saynawpami rasunpa kaykuna rurak\u00e4nanpaq wilanakuyashk\u00e4 lapan\nmarkakuna y nasyunkuna ali kayman ch\u00e4y\u00e4nanpaq, lapan runakunapis ali kaway\u00e4nanpaq, saynaw\nkashqanta musyar runakuna librina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq nasyunkunawan\nwilanakur yanap\u00e4nakuypa lapan runakuna rispitashqa kayananpaq. Runakuna lapan rispitash karqa\nrasunpaypami y librimi kakuyanqa ali kaqkunataqa rurayanqa munayashqannaw, y;\nLapansikunapis juk yarpayla, kay runakuna rispitash kay\u00e4nanpaq, pipis mana jarukushqa y Iibri\nkakuy\u00e4nanpaq yarpashqaqa seqay alimi kanqa; saynaw rurashun nishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA RISPITASH KAY\u00c4NANPAQ\nNIYASHQAN\nLapan markakunapis, nasyunkunapis juk yarpayla yaway\u00e4nanpaqmi lakipakuy\u00e4nan imaykanawpapis.\nSaynawpaqa lapan runakunapis y mandaq awturd\u00e4kunapis, kay wilakuyashq\u00e4man yarpakushla\nkayashpanqa, shumaq juknaw alitana rurayanman yachasiyashpan y yachakuyashpan. Saynawpami\nmansapakuypa ruray\u00e4nan, runakunata mana jarukuypa rispitana kashqanta y libri kashqankunata,\nSaynawpaqa yarp\u00e4nansj lapan nasyunninsik y jukl\u00e4 nasyunkuna ali kawayman chananpaqmi.\nKaykunataqa musyay\u00e4nan y lapan runapis nishqannaw rasunpaypa ruray\u00e4nan, lapan qotukaq\nrunakunapa markankuna, nasyunninkun y wakinkaq kay nasyunpa ru\u00f1nkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana jarukushqa kay\u00e4nanpaq.\nSaynawmi runakunaqa yuriyan shumaq yarpayyuq, alitapis mana alitapis reqiykar y seqay\nkuyap\u00e4kuyyuq. Saymi runakuna ali kawakuy\u00e4nan jukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq wilakuyashq\u00e4chaw\nnishqannaw librimi kay\u00e4nanpis. Manami chikish kanansu juk kasta kashqanpita yana o yuraq\nkashqanpita, warmi ni olqu kashqanpita, imanawkaq parlayta parlaq kashqanpita, imamanpis\nkrigishqanpita,\nSaypis manami b\u00e4juman churashqa kanqasu mayqan alikaq o mana alikaq niy\u00e4nansu, runakuna\nmarkakunata mandananpaq askaq shuntakaykuptin, runakuna mana jarukush kananpaq alita\nruraqkunata o lapan nasyun runakunapaq o mayninpapis markankunapa si\u00f1alninkuna rurinchaw juk\nruna mandaq kaptin. Saynaw kanman juk nasyun marka, pipis mana mandash kaptinpis y markakunapa\nsi\u00f1alninkuna surinchaw shumaq imanawpapis rurayta mana kam\u00e4pakuq kayaptin o kikinkuna mana\nmandar juk mandash karpis o juk marka seqaypa mandar imaykapitapis michashqa imanawpis\nnishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi imaykapitapis kakuy\u00e4nan y imapis\np\u00e4sananta awturd\u00e4kuna rispitasinan ali kakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq kanmansu. Ashmaykaq y\nashmayta saray; runakuna imanaw rurananpaq kaqkunachawqa pasaypami michar kundinan",
            "Image": "1664785e926c0b95c452e1eab768ec25"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "lapankunatapis y tukuynawpa ashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa kashqankunata mana\nkuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis saynaw\nrispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi. Saynawmi pitapis ali\nkashqanta ni mana ali kashqanta mana akraypa, runakuna rurananpaq kashqanwan sapakuy\u00e4nan\ntukuypita. Lapan runakunami iwal rispitasikuy\u00e4nan, wakin runakuna jamurpar jarukur\nushay\u00e4nanpita y manakaqkunata parlarkur, kay runa rispitash kananpaq wilakuyashq\u00e4kunapjta\nkontran parlar puriqkunapita y luta jarukur ushash kananpita.\nNISHQAN PUWAQ (8)\nLapan runakunapis kejakuy\u00e4nanmj, jatusaq kay nasyunchaw kaq awturd\u00e4kunaman, runa rispitash\nkananpaq kashqankunata pipis jarukur ushaptin, awturd\u00e4kunapis sap\u00e4nanmi, imanaw runakuna\nrurananpaq kashqanchaw parlashqannaw saypaqmi qelqaraykan, saywan pipis sapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu, ni markanpita jukl\u00e4man\njitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa puntanchaw wiyashqa kanan\njusan o mana jusan kaptinpis y juk awturd\u00e4ta wilap\u00e4nan. Kay awturd\u00e4qa manami mayqanpaqpis\nfaburnin sharkunansu lutalaqa, jukninpaq jukninpaqpis. Saynawpami musyanqa mayqankaq ali\nrispitash kananpaqpis y imanaw rurananpaqpis. Saynawpami musyanqa mayqan jusayuq kashqanta y\nmayqan jusaynaq kashqantapis. Niykurnami isanqa imanawpis ruranqa wechqananpaq o mana\nwechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta\nmusyakashqanyaqqa imaykanawpapis rispitasikunanmi jusaynaqlaraq kashqanta. Saynaw\nrispitasikunan lapan runapa nawpanchaw rasunpa mana jusan kashqanta y runa kashqanta mana\njarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o imatapis ruraykashqanta\njinan \u00f6ra mana taripash kaptinqa; imanawmi nin runakuna rispitash kananpaq wilakuyashqankuna,\nkay nasyunpaq y jukl\u00e4 nasyunkunapaq saychaw nishqannaw. Jusankunapita kastigashqa kananpaq\nkaqkunapita mastaqa manami nakasir kastigak\u00e4nansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni kawakuqtaqa, kastankunatapis,\nwayinkunata o paypa kaqtaqa imantapis; imanaw ali o mana ali kakuptinpis, runa kayninta\nchikip\u00e4nansu. Lapan runakunami sapakunan, runakuna imanawpis rurananpaq kaykashqanchaw\nqelqaraykaqwan, tukuynawpa imaykatapis manakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may nasyunchawpis rurakunan\nwayinkunata saychaw t\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita juk nasyunman y\nniykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan maychawpis ali\nt\u00e4kunanpaq. Saynawpami kushish t\u00e4kunqa mayqan nasyunchaw karpis.\nKay wilakuyashq\u00e4kunaqa manami pasaypapis joqarishqasu kanqa mana alita ruraqkuna, alichaw\nyarqunanpaqqa ni noqakuna askaq wi!anakurkur \"ali kananpaq\" nir wilakuyashq\u00e4pa kontran\nyarpaqkunatapis manami yanapanqasu.",
            "Image": "cb2b698413377da037bd4437aea0c0f3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "NISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa mich\u00e4nansu pipis nasyunninpita ni juk!\u00e4 nasyuriman aywaykur\nt\u00e4kunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuy\u00e4nan. Manami michashqa\nkay\u00e4nansu juk kolur qarankuna kayninpa, jukl\u00e4 nasyun kayninpa, imanawpis krigiq kashqanpita.\nLapanpis kasarar shuynina t\u00e4kuy\u00e4nan wayita ruraykur, shumaq t\u00e4y\u00e4nan lapanpis rispitanakur\nkasarayk\u00e4rirqa. Saynaw kay\u00e4nan imayyaqpis kasarashqa karqa y rakikarpis saynawmi iwalpura\nimatapis rakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq awninakush kaqkunami\nkasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan markakunapi\nrispitasinan ayllukuna mana jarukush kananpaq y nasyun mandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y askaq qorikash\nrunakunapis sar\u00e4y\u00e4nanmi.\nWayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana alipis kakunan y\nmunashqanman imamanpis krigikunman. Saynawmi munarqa trukasinan jukman krigishqanpita\njukkaqmanpis. Imamanpis krigirqa wakinkaq runakunatapis wilap\u00e4nan y parlanan krigishqanpaq.\nParlay\u00e4nanmi juk juklapis o askaqpis, askaq runakuna wiyananchawpis o shuyni\nwayinkunalachawpis, yachasiyashpan, wakinpis rurananpaq, alikaqta rurar y lapantapis shumaq\nruraypa.\nNISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali y mana ali\nkashqantapis. Saynawmi imanirpis parlaptin pipis rimanansu ni qayapar ajan\u00e4sinansu imapaqpis\nrimakushqanpita. Wiyashqankunatapis rasunpa kashqanta shumaq mayapakunan, tukuy\nwilakuykunatapis chaskinanmi y chaskinan wakinkaqkuna imanaw yarp\u00e4yashqankunatawan. Saynaw\nwiyashqanta, chaskishqanta y yarpashqankunata lapan runakunata musyasinan munayashqannaw\nimaykatapis mana michashqa lapannawpa imawanpis runata wiyasina y mayasina kaqkunawanqa.\nNISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi imatapis alikaqkunata\nruray\u00e4nanpaq pipis mana michashqa.\nMana munaykaqtaqa manami pitapis shuntak\u00e4yashqanchaw kananpaq apay\u00e4nansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi, kikinkuna karpis o\nalinninta y yachaqninta shumaq akrayk\u00e4rirpis mandaq kananpaq churakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima kaymanpis ch\u00e4y\u00e4nan,\nnasyunninkunachaw ima awturd\u00e4pis kay\u00e4nan y ima aruymanpis yaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali kashqanta. Lapan\nrunakuna pipis awturd\u00e4 kananpaq awniyashqantaqa musyakanqa b\u00f6tuwanmi, kikinkuna churakuyanqa pi\nkananpaqpis. Saynaw rurayanqa b\u00f6tu kashqan \u00f6rala, lapanmi b\u00f6tay\u00e4nan pakaylapa, pipis manami\nmich\u00e4nansu ni juklaylapaq jitananpaq parlap\u00e4nansu, lapanpis iwalmi ruray\u00e4nan. Librimi pipaq\nkarpis jitakuy\u00e4nan b\u00f6tunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan awturd\u00e4kuna\nmarkachaw rispitasinan pipis mana jarukunanpaq y ali kawakuy\u00e4nanpaq. Saynawpami shumaq\nkawananpaq tarinqa lapan nasyunchaw kaq runakuna lakipakuyninpa y wakinkaq nasyunkunawanpis\nyanap\u00e4nakuypa, wakin shuyni qorikaq runakunawan y nasyunchaw mandaq runakuna churakushqan y\nrurayashqankunawan. Saynawpami lapan runakunata imanpis mikunanpaq o rantinanpaq pishipakuptin\nqonqa, lapan markakunapaqpis y imata yachakuy\u00e4nanpaqpis kanqa gastunkuna, kaykunami mana",
            "Image": "b33230969e5ce42a048a43a69f6fd012"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "pishiypa kanan lapan runakunapaq, shumaq rispitash runa kay\u00e4nanpaq. Y saynawmi runakunapis\nlakipakuy\u00e4nan kikinkunapa jamulankunapita ali runa kay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw aruy\u00e4nanpaqpis\nakrakuy\u00e4nan, aruyninkuna alimi kanan, imaykanpaqpis ayp\u00e4pakunanpaq y arunanpaq tupuylami kanan\ny runakunaqa manami aruyniynaq kay\u00e4nansu.\nLapan runakunapis ali kashqanta ni mana ali kashqanta mana rikapaypami aruyashqankunapita\nchaskiy\u00e4nan qellayta y lapan aruqkaqkunaqa iwal, saynawla chaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata munashqankunatapis\nrantiy\u00e4nanpaq aypaq. Saynaw qellayta chaskir lapan kastankunata wayinchaw kaqkuna shumaq\nkushishqa kawakuyanqa, lapan runakunapis alila kawananpaq kashqannaw. Saychawpis\npishipakuptinmi isanqa imaykanawpapis wakinkaq awturd\u00e4kuna waksakunata yanapaqkuna aypasip\u00e4nan\npishipakushqalanmanna.\nLapan runakunapis ali yarpashqankunawan say shuyni alita yarpaqkuna ruray\u00e4nanmi qotukaykur.\nSaynaw shuyni kaqkunaqa ali yarpayninkunawan rispitasikur pipis kikinpaq kaqkunata o lapan\nrunapaq kaqkunata mana jarukuy\u00e4nanpaq kashqanta rispitasikuy\u00e4nanpaq.\nNISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan \u00f6raqa imatapis\nmunashqantami rurakuy\u00e4nan, aruy\u00e4nan shumaq \u00f6ralawanmi. Manami al\u00e4paqa aruy\u00e4nansu aruy\u00e4nanpaq\nkashqan \u00f6rapita mastaqa y saynawmi aruyninpita watasarkur jamananpaq yarquptinqa saypita\np\u00e4gunta chaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan kastankunapis shumaq kawakuy\u00e4nan,\nkwerpunkunapis mana qeshyaypa, lapan imaykakunachawpis alila. Mas aliran kanan yali\nmikuy\u00e4nanpaq mikuykunachaw, m\u00f6danankunachaw, ali wayichaw t\u00e4yaptin, ima qeshya sariptinpis\njampikuqkuna jampiyaptin y lapan imaykakunawanpis runakunata shumaq yanap\u00e4nanpaq kaqkunawan\nyanap\u00e4yaptin. Elaqpita imachawpis mana aruq runa kaptinqa o aruyniynaq kaptinqa, shuynimi\nsaynawkunata yanap\u00e4nanpaq kaqchaw kay\u00e4nan Iapanpis, tukuy qeshyayuqkuna, ima ruraytapis mana\npwe'diqkuna, kanmanmi (wishtukuna o ushukuna), biy\u00fadayashkuna chakwan o awkin karpis y lapan\nrunakuna imaykanawpa aruytapis o makinta y chakinta o wakinkaqkunata kikinkuna mana\nmunayk\u00e4yaptin imapis p\u00e4saptin arunanpaq kaqkunata oqraqkunami kanan shumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis kuydashqami kay\u00e4nan y\npaykunataqa shuynimi yachaqkuna rikay\u00e4nan mana kachaypa. Lapan wamrakuna juk mama taytalapita\nyuriqpis o jukchaw wachapakush o sure\"pakush kayninpa yurishkunapis iwal rikashqami y\nkuydashqami kay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan debaldilami, punta\nyachaykunata alinninkaqta y runata imachawpis yanap\u00e4nanpaq kaqkunalatapis yachakuy\u00e4nanmi.\nAlinninkaq yachaytaqa lapan runakunami yachakuy\u00e4nan jukpis mana yachakuypaqa manami kanansu.\nJuknawkaq imatapis y imapaqpis yachakuykunami isanqa mas aja yachakuymanna yaykuy\u00e4nan. Mas\nsinchikaq aja yachakuykunamanqa yaykuyanqa lapan runakunapis iwalmi y saynawpami ima\nkay\u00e4nanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan runakunapis ali yachaq kayman\nch\u00e4yanqa. Saynawpami runakuna rispitash kananpaq kaqkunata rurar mas yanap\u00e4nan wakinkuna\nruray\u00e4nanpaqpis y runakuna libri kay\u00e4nanpaq mayqankaqkuna mas alinnin kashqantapis yachasir\nreqisinan y musyasinan. Runakuna yachaq kayaptinqa manami ajanasu kanqa lapanta shumaq\ntantiyay\u00e4nanpaqpis, imatapis ali shonqulanwan shuyar\u00e4nanpaqpis y lapan nasyunkunawanpis ali\nalila juknin jukninpis kay\u00e4nanpaq, tukuyniraq y lapan kasta runakuna o imamanpis krigiqkuna\nmusyay\u00e4nanpaqpis. Lapanpis saynaw ali kayaptinqa aska nasyunpita shuntakaykur runakuna\nrispitash kananpaq kashqanta wilakuqkunatami mas yanapanqa y alikaqkunata imatapis rurayanqa\nlapan markakuna jatuny\u00e4nanpaq y saynawpami lapan kushish kaway\u00e4nanpaq lakipakuyanqa paykunapis.\nMayqan runakunapis munashqankaqtami akrakuy\u00e4nan maychaw y imanawkaq eskwe\"Iaman wamran\nyachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw rur\u00e4sinan, ima\ntushukunata o wakinkaqkunata rik\u00e4kur y ima yachaykunatapis shumaq ali kananpaq yanap\u00e4nakunan,\nalita rurayta munarqa imatapis rurasun kikinpa jamulanpita imatapis yarqapakurqa.",
            "Image": "979f441aa8cbc8c55df8066a183825a2"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Lapan runakunami rispitasikunan pipis jarukuy\u00e4nanpita y imankuna kaptinpis saynawmi kikinpa\nkaqkunataqa shumaq sar\u00e4kunan pipis mana qechushqa, kakusun ali yachayninwan tarishqankuna,\nimatapis qelqashqankunata o imakunatapis yachayninwan rurashqankunapis y kikin ruraqkaq\nkayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali t\u00e4y\u00e4nan, nasyunninchaw o wakinkaq\nnasyunkunachawpis kay runakuna rispitashqa y mana jarukushqa kananpaq wilakuyashq\u00e4\nmaysaychawpis rasunpaypa rurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw t\u00e4yayninpami libri\nimaykanaw kananpaqpis y ali runa kayman ch\u00e4nanyaqpis yachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri rurakuyk\u00e4yarpis, imanaw runakuna\nrurananpaq qelqaraykashqantami isanqa mansakuy\u00e4nan y say nishqanpitami isanqa pipis\np\u00e4sasiy\u00e4nansu. SaVnaw mansapakuypa kayanqa wakinkaq runakunapis rik\u00e4rishqa, rispitashqa, mana\njarukushqa y Iibri Iapanpis iwal kay\u00e4nan kashqami. Saynawpaqa lapanpis alita rurar y\nrunakunapis rispitash kananpaq kashqannaw karqa kushishmi kawayanqa, wakinkaq marka runakunapis\ny lapan markakuna alila shumaq kawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni pipis juknawpaqa ni\nkontranqa sharkuy\u00e4nansu ni ruray\u00e4nansu lapan nasyunkunapita qorikaykur ali yarpaykunawan y ali\nkananpaq rurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan nasyunpa mandaqninta,\nshuntakash askaq runakunata ni juk runalata imanawpapis ruray\u00e4nanpaq o wakinta elaq\u00e4sir\nqalaykuy\u00e4nansu ni mayqan kaqlatapis, runakuna rispitash y libri kakuy\u00e4nanpaq kay\nqelqaraykaqchaw wilakuyashq\u00e4ta.",
            "Image": "39101e1f0e21d241d8a7e110ca893125"
        }
    }
}

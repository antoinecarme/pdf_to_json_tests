{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470294,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "LAPAN RUNAKUNA IMANAWPA RISPITASH KAYÄNANPAQ KASHQANKUNA\nKAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigakänanpaq y iusaynaqkunata\nmana kastigaypa y piwanpis mana pelyaypa kushish kay pasachaw kawayqa kanqa\nali; runakuna imanawpis kashqanta mana qechuymi y lapan runakuna\nyarpashqankunatapis mana michashqa kananpaq;\nRunakuna rispitash kayänanpaq kashqanta mana reqiypami y reqiykarpis\niarukuyashqanta kanan yarparkushqaqa seqaypa ajanaypaq kaptinmi kanan lapan\nrunakunapis alichaw kananta munayashpämi kaykunata wilakuyä. Lapan runakunapis\nali kawakuyman chaykur; mansakuypita y pishëpakuypita librash karqa,\nmunashqannawmj lapantapis parlakuyanqa y munashqanmanmj krigikuyanqa;\nLapan kaykunatamj rurakänan, runakuna shumaq rispitash kayänanpaq. Saynawpaqa\nrunakuna manami yarpäyanqasu imaykanawpapis awturdäkunapa kontran sharkuyta\ny tukuynawpa nakasikuqkunata elaqäsiyta;\nSaynawmi ali kanman lapan nasyunkuna shumaq wilanakur tukuynawpa jukninwan\njukninwan yanapänakur aruyaptin; Askaq nasyunkunapita runakuna shuntakaykärir,\nrasunpaypa alimi niyashpan yärakuyan, runakuna rispitash kayänanpaq niyashqan\nqelqaraykaqman. Kay qelqaraykaqchawqa kaykan runakuna rasunpa rispitash\nkananpaq, lapan runakunapis mana jarukushqa kayänanpaq, warmipis olqupis\nrispitash kayänanpaq. Saynawpami rasunpa kaykuna rurakänanpaq wilanakuyashkä\nlapan markakuna y nasyunkuna ali kayman chäyänanpaq, lapan runakunapis ali\nkawayänanpaq, saynaw kashqanta musyar runakuna librina kar shumaqna\nkawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq\nnasyunkunawan wilanakur yanapänakuypa lapan runakuna rispitashqa kayananpaq.\nRunakuna lapan rispitash karqa rasunpaypami y librimi kakuyanqa ali kaqkunataqa\nrurayanqa munayashqannaw, y;\nLapansikunapis juk yarpayla, kay runakuna rispitash kayänanpaq, pipis mana\njarukushqa y Iibri kakuyänanpaq yarpashqaqa seqay alimi kanqa; saynaw rurashun\nnishqansikuna lapan rurakänanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN\nRUNAKUNA RISPITASH KAYÄNANPAQ NIYASHQAN\nLapan markakunapis, nasyunkunapis juk yarpayla yawayänanpaqmi lakipakuyänan\nimaykanawpapis. Saynawpaqa lapan runakunapis y mandaq awturdäkunapis, kay\nwilakuyashqäman yarpakushla kayashpanqa, shumaq juknaw alitana rurayanman\nyachasiyashpan y yachakuyashpan. Saynawpami mansapakuypa rurayänan,\nrunakunata mana jarukuypa rispitana kashqanta y libri kashqankunata, Saynawpaqa\nyarpänansj lapan nasyunninsik y juklä nasyunkuna ali kawayman chananpaqmi.\nKaykunataqa musyayänan y lapan runapis nishqannaw rasunpaypa rurayänan, lapan\nqotukaq runakunapa markankuna, nasyunninkun y wakinkaq kay nasyunpa\nruñnkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana",
            "Image": "903c9ce44273e8e3333aa38f82f26f2d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "jarukushqa kayänanpaq. Saynawmi runakunaqa yuriyan shumaq yarpayyuq, alitapis\nmana alitapis reqiykar y seqay kuyapäkuyyuq. Saymi runakuna ali kawakuyänan\njukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kayänan y ali kananpaq\nwilakuyashqächaw nishqannaw librimi kayänanpis. Manami chikish kanansu juk\nkasta kashqanpita yana o yuraq kashqanpita, warmi ni olqu kashqanpita, imanawkaq\nparlayta parlaq kashqanpita, imamanpis krigishqanpita,\nSaypis manami bäjuman churashqa kanqasu mayqan alikaq o mana alikaq niyänansu,\nrunakuna markakunata mandananpaq askaq shuntakaykuptin, runakuna mana\njarukush kananpaq alita ruraqkunata o lapan nasyun runakunapaq o mayninpapis\nmarkankunapa siñalninkuna rurinchaw juk runa mandaq kaptin. Saynaw kanman juk\nnasyun marka, pipis mana mandash kaptinpis y markakunapa siñalninkuna surinchaw\nshumaq imanawpapis rurayta mana kamäpakuq kayaptin o kikinkuna mana mandar\njuk mandash karpis o juk marka seqaypa mandar imaykapitapis michashqa\nimanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuyänan, librimi imaykapitapis\nkakuyänan y imapis päsananta awturdäkuna rispitasinan ali kakuyänanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq\nkanmansu. Ashmaykaq y ashmayta saray; runakuna imanaw rurananpaq\nkaqkunachawqa pasaypami michar kundinan lapankunatapis y tukuynawpa ashmay\nsaraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa\nkashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis\nsaynaw rispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi.\nSaynawmi pitapis ali kashqanta ni mana ali kashqanta mana akraypa, runakuna\nrurananpaq kashqanwan sapakuyänan tukuypita. Lapan runakunami iwal\nrispitasikuyänan, wakin runakuna jamurpar jarukur ushayänanpita y manakaqkunata\nparlarkur, kay runa rispitash kananpaq wilakuyashqäkunapjta kontran parlar\npuriqkunapita y luta jarukur ushash kananpita.\nNISHQAN PUWAQ (8)\nLapan runakunapis kejakuyänanmj, jatusaq kay nasyunchaw kaq awturdäkunaman,\nruna rispitash kananpaq kashqankunata pipis jarukur ushaptin, awturdäkunapis\nsapänanmi, imanaw runakuna rurananpaq kashqanchaw parlashqannaw saypaqmi",
            "Image": "84488413c6b3a9a5f8be119ac9120e02"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "qelqaraykan, saywan pipis sapakuyänanpaq.\nNISHQAN ESQUN (9)\nManami mayqan runatapis luta la sarir kalapósuman apar wechqaräsinansu, ni\nmarkanpita jukläman jitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa\npuntanchaw wiyashqa kanan jusan o mana jusan kaptinpis y juk awturdäta\nwilapänan. Kay awturdäqa manami mayqanpaqpis faburnin sharkunansu lutalaqa,\njukninpaq jukninpaqpis. Saynawpami musyanqa mayqankaq ali rispitash kananpaqpis\ny imanaw rurananpaqpis. Saynawpami musyanqa mayqan jusayuq kashqanta y\nmayqan jusaynaq kashqantapis. Niykurnami isanqa imanawpis ruranqa\nwechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta\nmusyakashqanyaqqa imaykanawpapis rispitasikunanmi jusaynaqlaraq kashqanta.\nSaynaw rispitasikunan lapan runapa nawpanchaw rasunpa mana jusan kashqanta y\nruna kashqanta mana jarukuyänanpaq.\nManami pipis kondinashqa kanansu imatapis mana rurash kaykaptinqa o imatapis\nruraykashqanta jinan öra mana taripash kaptinqa; imanawmi nin runakuna rispitash\nkananpaq wilakuyashqankuna, kay nasyunpaq y juklä nasyunkunapaq saychaw\nnishqannaw. Jusankunapita kastigashqa kananpaq kaqkunapita mastaqa manami\nnakasir kastigakänansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimapänansu shuyni kawakuqtaqa,\nkastankunatapis, wayinkunata o paypa kaqtaqa imantapis; imanaw ali o mana ali\nkakuptinpis, runa kayninta chikipänansu. Lapan runakunami sapakunan, runakuna\nimanawpis rurananpaq kaykashqanchaw qelqaraykaqwan, tukuynawpa imaykatapis\nmanakaqpita rimapänanpita.\nNISHQAN CHUNKA KIMSA (13)\nLapan runakunapis librimi purikuyänan maysaypapis. Saynawmi may nasyunchawpis\nrurakunan wayinkunata saychaw täkunanpaq.\nLapan runakunapis yarquyänanmi may nasyunpitapis, kikinpa nasyunninpita juk\nnasyunman y niykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan\nmaychawpis ali täkunanpaq. Saynawpami kushish täkunqa mayqan nasyunchaw\nkarpis.\nKay wilakuyashqäkunaqa manami pasaypapis joqarishqasu kanqa mana alita\nruraqkuna, alichaw yarqunanpaqqa ni noqakuna askaq wi!anakurkur \"ali kananpaq\"\nnir wilakuyashqäpa kontran yarpaqkunatapis manami yanapanqasu.",
            "Image": "5e80036f712ab781fab2ee5841efa854"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa michänansu pipis nasyunninpita ni juk!ä\nnasyuriman aywaykur täkunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuyänan.\nManami michashqa kayänansu juk kolur qarankuna kayninpa, juklä nasyun kayninpa,\nimanawpis krigiq kashqanpita. Lapanpis kasarar shuynina täkuyänan wayita\nruraykur, shumaq täyänan lapanpis rispitanakur kasaraykärirqa. Saynaw kayänan\nimayyaqpis kasarashqa karqa y rakikarpis saynawmi iwalpura imatapis\nrakipänakunan.\nWarmi olqupis rasunpaypa munanakur imayyaqpis kasarar täyänanpaq awninakush\nkaqkunami kasarayänanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan\nmarkakunapi rispitasinan ayllukuna mana jarukush kananpaq y nasyun\nmandaqkunapis rispitasiyänan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y\naskaq qorikash runakunapis saräyänanmi.\nWayinkunapita y chakrankunapita manami pipis qarqushqa kayänansu.\nNISHQAN CHUNKA PUWAQ (18)\nLapan runakunapis librimi yarpachakuyänan, kuyapäkuyninpis ali o mana alipis\nkakunan y munashqanman imamanpis krigikunman. Saynawmi munarqa trukasinan\njukman krigishqanpita jukkaqmanpis. Imamanpis krigirqa wakinkaq runakunatapis\nwilapänan y parlanan krigishqanpaq. Parlayänanmi juk juklapis o askaqpis, askaq\nrunakuna wiyananchawpis o shuyni wayinkunalachawpis, yachasiyashpan, wakinpis\nrurananpaq, alikaqta rurar y lapantapis shumaq ruraypa.\nNISHQAN CHUNKA ESQUN (19)\nLapan runakunapis yarpäyashqannawmi parlayänan y rimakuyänan imanaw ali y\nmana ali kashqantapis. Saynawmi imanirpis parlaptin pipis rimanansu ni qayapar\najanäsinansu imapaqpis rimakushqanpita. Wiyashqankunatapis rasunpa kashqanta\nshumaq mayapakunan, tukuy wilakuykunatapis chaskinanmi y chaskinan\nwakinkaqkuna imanaw yarpäyashqankunatawan. Saynaw wiyashqanta,\nchaskishqanta y yarpashqankunata lapan runakunata musyasinan munayashqannaw\nimaykatapis mana michashqa lapannawpa imawanpis runata wiyasina y mayasina\nkaqkunawanqa.\nNISHQAN ISHKAY CHUNKA (20)\nLapan runakunapis librimi yorikäkuyänan y askaqpis shuntakäkuyänanmi imatapis\nalikaqkunata rurayänanpaq pipis mana michashqa.\nMana munaykaqtaqa manami pitapis shuntakäyashqanchaw kananpaq apayänansu.",
            "Image": "9ff09dedec96da5eb9442cce4a892e67"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanapänakuyänanmi,\nkikinkuna karpis o alinninta y yachaqninta shumaq akraykärirpis mandaq kananpaq\nchurakuyänan librimi.\nLapan runakunapis iwalmi ima kaymanpis chäyanan, nasyunninkunachaw ima\nkaymanpis chäyänan, nasyunninkunachaw ima awturdäpis kayänan y ima aruymanpis\nyaykuyänan wakinkaqkunanaw.\nMarkachaw pipis awturdä mandaq kananpaq, lapan runakunami awniyänan ali\nkashqanta. Lapan runakuna pipis awturdä kananpaq awniyashqantaqa musyakanqa\nbötuwanmi, kikinkuna churakuyanqa pi kananpaqpis. Saynaw rurayanqa bötu\nkashqan örala, lapanmi bötayänan pakaylapa, pipis manami michänansu ni\njuklaylapaq jitananpaq parlapänansu, lapanpis iwalmi rurayänan. Librimi pipaq\nkarpis jitakuyänan bötunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan\nawturdäkuna markachaw rispitasinan pipis mana jarukunanpaq y ali\nkawakuyänanpaq. Saynawpami shumaq kawananpaq tarinqa lapan nasyunchaw kaq\nrunakuna lakipakuyninpa y wakinkaq nasyunkunawanpis yanapänakuypa, wakin\nshuyni qorikaq runakunawan y nasyunchaw mandaq runakuna churakushqan y\nrurayashqankunawan. Saynawpami lapan runakunata imanpis mikunanpaq o\nrantinanpaq pishipakuptin qonqa, lapan markakunapaqpis y imata\nyachakuyänanpaqpis kanqa gastunkuna, kaykunami mana pishiypa kanan lapan\nrunakunapaq, shumaq rispitash runa kayänanpaq. Y saynawmi runakunapis\nlakipakuyänan kikinkunapa jamulankunapita ali runa kayänanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw\naruyänanpaqpis akrakuyänan, aruyninkuna alimi kanan, imaykanpaqpis\naypäpakunanpaq y arunanpaq tupuylami kanan y runakunaqa manami aruyniynaq\nkayänansu.\nLapan runakunapis ali kashqanta ni mana ali kashqanta mana rikapaypami\naruyashqankunapita chaskiyänan qellayta y lapan aruqkaqkunaqa iwal, saynawla\nchaskiyänan.\nLapan runakunapis aruqkaqkunaqa iwal shumaq ali pägashqami kayänan imata\nmunashqankunatapis rantiyänanpaq aypaq. Saynaw qellayta chaskir lapan\nkastankunata wayinchaw kaqkuna shumaq kushishqa kawakuyanqa, lapan\nrunakunapis alila kawananpaq kashqannaw. Saychawpis pishipakuptinmi isanqa\nimaykanawpapis wakinkaq awturdäkuna waksakunata yanapaqkuna aypasipänan\npishipakushqalanmanna.\nLapan runakunapis ali yarpashqankunawan say shuyni alita yarpaqkuna rurayänanmi\nqotukaykur. Saynaw shuyni kaqkunaqa ali yarpayninkunawan rispitasikur pipis\nkikinpaq kaqkunata o lapan runapaq kaqkunata mana jarukuyänanpaq kashqanta\nrispitasikuyänanpaq.\nNISHOAN ISHKAY CHUNKA CHUSKU (24)\nLapan runakunapis j amayänanmi aruyninkunapita, aruynin mana kashqan öraqa",
            "Image": "020386b36e51db6343e26051e7a754c9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "imatapis munashqantami rurakuyänan, aruyänan shumaq öralawanmi. Manami\naläpaqa aruyänansu aruyänanpaq kashqan örapita mastaqa y saynawmi aruyninpita\nwatasarkur jamananpaq yarquptinqa saypita pägunta chaskiyänan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kayänan, saynawmi lapan kastankunapis\nshumaq kawakuyänan, kwerpunkunapis mana qeshyaypa, lapan imaykakunachawpis\nalila. Mas aliran kanan yali mikuyänanpaq mikuykunachaw, mödanankunachaw, ali\nwayichaw täyaptin, ima qeshya sariptinpis jampikuqkuna jampiyaptin y lapan\nimaykakunawanpis runakunata shumaq yanapänanpaq kaqkunawan yanapäyaptin.\nElaqpita imachawpis mana aruq runa kaptinqa o aruyniynaq kaptinqa, shuynimi\nsaynawkunata yanapänanpaq kaqchaw kayänan Iapanpis, tukuy qeshyayuqkuna, ima\nruraytapis mana pwe'diqkuna, kanmanmi (wishtukuna o ushukuna), biyúdayashkuna\nchakwan o awkin karpis y lapan runakuna imaykanawpa aruytapis o makinta y\nchakinta o wakinkaqkunata kikinkuna mana munaykäyaptin imapis päsaptin\narunanpaq kaqkunata oqraqkunami kanan shumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis\nkuydashqami kayänan y paykunataqa shuynimi yachaqkuna rikayänan mana\nkachaypa. Lapan wamrakuna juk mama taytalapita yuriqpis o jukchaw wachapakush\no sure\"pakush kayninpa yurishkunapis iwal rikashqami y kuydashqami kayänan.\nNISHQAN ISHKAY CHUNKA SOQTA (26)\nLapan runakunami eskwëlachaw yachakuyänan. Lapanpis yachakuyänan debaldilami,\npunta yachaykunata alinninkaqta y runata imachawpis yanapänanpaq kaqkunalatapis\nyachakuyänanmi. Alinninkaq yachaytaqa lapan runakunami yachakuyänan jukpis\nmana yachakuypaqa manami kanansu. Juknawkaq imatapis y imapaqpis\nyachakuykunami isanqa mas aja yachakuymanna yaykuyänan. Mas sinchikaq aja\nyachakuykunamanqa yaykuyanqa lapan runakunapis iwalmi y saynawpami ima\nkayänanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan\nrunakunapis ali yachaq kayman chäyanqa. Saynawpami runakuna rispitash kananpaq\nkaqkunata rurar mas yanapänan wakinkuna rurayänanpaqpis y runakuna libri\nkayänanpaq mayqankaqkuna mas alinnin kashqantapis yachasir reqisinan y\nmusyasinan. Runakuna yachaq kayaptinqa manami ajanasu kanqa lapanta shumaq\ntantiyayänanpaqpis, imatapis ali shonqulanwan shuyaränanpaqpis y lapan\nnasyunkunawanpis ali alila juknin jukninpis kayänanpaq, tukuyniraq y lapan kasta\nrunakuna o imamanpis krigiqkuna musyayänanpaqpis. Lapanpis saynaw ali\nkayaptinqa aska nasyunpita shuntakaykur runakuna rispitash kananpaq kashqanta\nwilakuqkunatami mas yanapanqa y alikaqkunata imatapis rurayanqa lapan\nmarkakuna jatunyänanpaq y saynawpami lapan kushish kawayänanpaq\nlakipakuyanqa paykunapis.\nMayqan runakunapis munashqankaqtami akrakuyänan maychaw y imanawkaq\neskwe\"Iaman wamran yachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw\nruräsinan, ima tushukunata o wakinkaqkunata rikäkur y ima yachaykunatapis\nshumaq ali kananpaq yanapänakunan, alita rurayta munarqa imatapis rurasun\nkikinpa jamulanpita imatapis yarqapakurqa.",
            "Image": "183fa76b8972074839eb0e420593fa30"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Lapan runakunami rispitasikunan pipis jarukuyänanpita y imankuna kaptinpis\nsaynawmi kikinpa kaqkunataqa shumaq saräkunan pipis mana qechushqa, kakusun\nali yachayninwan tarishqankuna, imatapis qelqashqankunata o imakunatapis\nyachayninwan rurashqankunapis y kikin ruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali täyänan,\nnasyunninchaw o wakinkaq nasyunkunachawpis kay runakuna rispitashqa y mana\njarukushqa kananpaq wilakuyashqä maysaychawpis rasunpaypa rurakänanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw\ntäyayninpami libri imaykanaw kananpaqpis y ali runa kayman chänanyaqpis\nyachakuyash tukuy ruraykunata.\nShumaq rispitashqa kaykäyashpan y tukuy imakunatapis libri rurakuykäyarpis,\nimanaw runakuna rurananpaq qelqaraykashqantami isanqa mansakuyänan y say\nnishqanpitami isanqa pipis päsasiyänansu. SaVnaw mansapakuypa kayanqa wakinkaq\nrunakunapis rikärishqa, rispitashqa, mana jarukushqa y Iibri Iapanpis iwal kayänan\nkashqami. Saynawpaqa lapanpis alita rurar y runakunapis rispitash kananpaq\nkashqannaw karqa kushishmi kawayanqa, wakinkaq marka runakunapis y lapan\nmarkakuna alila shumaq kawakuyanqa.\nLapan runakuna rispitash y libri kakuyänanpaq wilakuyashqäta manami ni pipis\njuknawpaqa ni kontranqa sharkuyänansu ni rurayänansu lapan nasyunkunapita\nqorikaykur ali yarpaykunawan y ali kananpaq rurayashqäkunataqa.\nNISHQAN KIMSA CHUNKA (30)\nKay wilakuyashqäkunachaw manami juknawpaqa tantiyayänansu; manami mayqan\nnasyunpa mandaqninta, shuntakash askaq runakunata ni juk runalata imanawpapis\nrurayänanpaq o wakinta elaqäsir qalaykuyänansu ni mayqan kaqlatapis, runakuna\nrispitash y libri kakuyänanpaq kay qelqaraykaqchaw wilakuyashqäta.",
            "Image": "bf59949ecd05628ae4edc686a6c23992"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470294,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA\nKAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y iusaynaqkunata\nmana kastigaypa y piwanpis mana pelyaypa kushish kay pasachaw kawayqa kanqa\nali; runakuna imanawpis kashqanta mana qechuymi y lapan runakuna\nyarpashqankunatapis mana michashqa kananpaq;\nRunakuna rispitash kay\u00e4nanpaq kashqanta mana reqiypami y reqiykarpis\niarukuyashqanta kanan yarparkushqaqa seqaypa ajanaypaq kaptinmi kanan lapan\nrunakunapis alichaw kananta munayashp\u00e4mi kaykunata wilakuy\u00e4. Lapan runakunapis\nali kawakuyman chaykur; mansakuypita y pish\u00ebpakuypita librash karqa,\nmunashqannawmj lapantapis parlakuyanqa y munashqanmanmj krigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq. Saynawpaqa\nrunakuna manami yarp\u00e4yanqasu imaykanawpapis awturd\u00e4kunapa kontran sharkuyta\ny tukuynawpa nakasikuqkunata elaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa jukninwan\njukninwan yanap\u00e4nakur aruyaptin; Askaq nasyunkunapita runakuna shuntakayk\u00e4rir,\nrasunpaypa alimi niyashpan y\u00e4rakuyan, runakuna rispitash kay\u00e4nanpaq niyashqan\nqelqaraykaqman. Kay qelqaraykaqchawqa kaykan runakuna rasunpa rispitash\nkananpaq, lapan runakunapis mana jarukushqa kay\u00e4nanpaq, warmipis olqupis\nrispitash kay\u00e4nanpaq. Saynawpami rasunpa kaykuna rurak\u00e4nanpaq wilanakuyashk\u00e4\nlapan markakuna y nasyunkuna ali kayman ch\u00e4y\u00e4nanpaq, lapan runakunapis ali\nkaway\u00e4nanpaq, saynaw kashqanta musyar runakuna librina kar shumaqna\nkawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq\nnasyunkunawan wilanakur yanap\u00e4nakuypa lapan runakuna rispitashqa kayananpaq.\nRunakuna lapan rispitash karqa rasunpaypami y librimi kakuyanqa ali kaqkunataqa\nrurayanqa munayashqannaw, y;\nLapansikunapis juk yarpayla, kay runakuna rispitash kay\u00e4nanpaq, pipis mana\njarukushqa y Iibri kakuy\u00e4nanpaq yarpashqaqa seqay alimi kanqa; saynaw rurashun\nnishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN\nRUNAKUNA RISPITASH KAY\u00c4NANPAQ NIYASHQAN\nLapan markakunapis, nasyunkunapis juk yarpayla yaway\u00e4nanpaqmi lakipakuy\u00e4nan\nimaykanawpapis. Saynawpaqa lapan runakunapis y mandaq awturd\u00e4kunapis, kay\nwilakuyashq\u00e4man yarpakushla kayashpanqa, shumaq juknaw alitana rurayanman\nyachasiyashpan y yachakuyashpan. Saynawpami mansapakuypa ruray\u00e4nan,\nrunakunata mana jarukuypa rispitana kashqanta y libri kashqankunata, Saynawpaqa\nyarp\u00e4nansj lapan nasyunninsik y jukl\u00e4 nasyunkuna ali kawayman chananpaqmi.\nKaykunataqa musyay\u00e4nan y lapan runapis nishqannaw rasunpaypa ruray\u00e4nan, lapan\nqotukaq runakunapa markankuna, nasyunninkun y wakinkaq kay nasyunpa\nru\u00f1nkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana",
            "Image": "903c9ce44273e8e3333aa38f82f26f2d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "jarukushqa kay\u00e4nanpaq. Saynawmi runakunaqa yuriyan shumaq yarpayyuq, alitapis\nmana alitapis reqiykar y seqay kuyap\u00e4kuyyuq. Saymi runakuna ali kawakuy\u00e4nan\njukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq\nwilakuyashq\u00e4chaw nishqannaw librimi kay\u00e4nanpis. Manami chikish kanansu juk\nkasta kashqanpita yana o yuraq kashqanpita, warmi ni olqu kashqanpita, imanawkaq\nparlayta parlaq kashqanpita, imamanpis krigishqanpita,\nSaypis manami b\u00e4juman churashqa kanqasu mayqan alikaq o mana alikaq niy\u00e4nansu,\nrunakuna markakunata mandananpaq askaq shuntakaykuptin, runakuna mana\njarukush kananpaq alita ruraqkunata o lapan nasyun runakunapaq o mayninpapis\nmarkankunapa si\u00f1alninkuna rurinchaw juk runa mandaq kaptin. Saynaw kanman juk\nnasyun marka, pipis mana mandash kaptinpis y markakunapa si\u00f1alninkuna surinchaw\nshumaq imanawpapis rurayta mana kam\u00e4pakuq kayaptin o kikinkuna mana mandar\njuk mandash karpis o juk marka seqaypa mandar imaykapitapis michashqa\nimanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi imaykapitapis\nkakuy\u00e4nan y imapis p\u00e4sananta awturd\u00e4kuna rispitasinan ali kakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq\nkanmansu. Ashmaykaq y ashmayta saray; runakuna imanaw rurananpaq\nkaqkunachawqa pasaypami michar kundinan lapankunatapis y tukuynawpa ashmay\nsaraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa\nkashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis\nsaynaw rispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi.\nSaynawmi pitapis ali kashqanta ni mana ali kashqanta mana akraypa, runakuna\nrurananpaq kashqanwan sapakuy\u00e4nan tukuypita. Lapan runakunami iwal\nrispitasikuy\u00e4nan, wakin runakuna jamurpar jarukur ushay\u00e4nanpita y manakaqkunata\nparlarkur, kay runa rispitash kananpaq wilakuyashq\u00e4kunapjta kontran parlar\npuriqkunapita y luta jarukur ushash kananpita.\nNISHQAN PUWAQ (8)\nLapan runakunapis kejakuy\u00e4nanmj, jatusaq kay nasyunchaw kaq awturd\u00e4kunaman,\nruna rispitash kananpaq kashqankunata pipis jarukur ushaptin, awturd\u00e4kunapis\nsap\u00e4nanmi, imanaw runakuna rurananpaq kashqanchaw parlashqannaw saypaqmi",
            "Image": "84488413c6b3a9a5f8be119ac9120e02"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "qelqaraykan, saywan pipis sapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu, ni\nmarkanpita jukl\u00e4man jitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa\npuntanchaw wiyashqa kanan jusan o mana jusan kaptinpis y juk awturd\u00e4ta\nwilap\u00e4nan. Kay awturd\u00e4qa manami mayqanpaqpis faburnin sharkunansu lutalaqa,\njukninpaq jukninpaqpis. Saynawpami musyanqa mayqankaq ali rispitash kananpaqpis\ny imanaw rurananpaqpis. Saynawpami musyanqa mayqan jusayuq kashqanta y\nmayqan jusaynaq kashqantapis. Niykurnami isanqa imanawpis ruranqa\nwechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta\nmusyakashqanyaqqa imaykanawpapis rispitasikunanmi jusaynaqlaraq kashqanta.\nSaynaw rispitasikunan lapan runapa nawpanchaw rasunpa mana jusan kashqanta y\nruna kashqanta mana jarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o imatapis\nruraykashqanta jinan \u00f6ra mana taripash kaptinqa; imanawmi nin runakuna rispitash\nkananpaq wilakuyashqankuna, kay nasyunpaq y jukl\u00e4 nasyunkunapaq saychaw\nnishqannaw. Jusankunapita kastigashqa kananpaq kaqkunapita mastaqa manami\nnakasir kastigak\u00e4nansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni kawakuqtaqa,\nkastankunatapis, wayinkunata o paypa kaqtaqa imantapis; imanaw ali o mana ali\nkakuptinpis, runa kayninta chikip\u00e4nansu. Lapan runakunami sapakunan, runakuna\nimanawpis rurananpaq kaykashqanchaw qelqaraykaqwan, tukuynawpa imaykatapis\nmanakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may nasyunchawpis\nrurakunan wayinkunata saychaw t\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita juk\nnasyunman y niykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan\nmaychawpis ali t\u00e4kunanpaq. Saynawpami kushish t\u00e4kunqa mayqan nasyunchaw\nkarpis.\nKay wilakuyashq\u00e4kunaqa manami pasaypapis joqarishqasu kanqa mana alita\nruraqkuna, alichaw yarqunanpaqqa ni noqakuna askaq wi!anakurkur \"ali kananpaq\"\nnir wilakuyashq\u00e4pa kontran yarpaqkunatapis manami yanapanqasu.",
            "Image": "5e80036f712ab781fab2ee5841efa854"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa mich\u00e4nansu pipis nasyunninpita ni juk!\u00e4\nnasyuriman aywaykur t\u00e4kunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuy\u00e4nan.\nManami michashqa kay\u00e4nansu juk kolur qarankuna kayninpa, jukl\u00e4 nasyun kayninpa,\nimanawpis krigiq kashqanpita. Lapanpis kasarar shuynina t\u00e4kuy\u00e4nan wayita\nruraykur, shumaq t\u00e4y\u00e4nan lapanpis rispitanakur kasarayk\u00e4rirqa. Saynaw kay\u00e4nan\nimayyaqpis kasarashqa karqa y rakikarpis saynawmi iwalpura imatapis\nrakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq awninakush\nkaqkunami kasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan\nmarkakunapi rispitasinan ayllukuna mana jarukush kananpaq y nasyun\nmandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y\naskaq qorikash runakunapis sar\u00e4y\u00e4nanmi.\nWayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana alipis\nkakunan y munashqanman imamanpis krigikunman. Saynawmi munarqa trukasinan\njukman krigishqanpita jukkaqmanpis. Imamanpis krigirqa wakinkaq runakunatapis\nwilap\u00e4nan y parlanan krigishqanpaq. Parlay\u00e4nanmi juk juklapis o askaqpis, askaq\nrunakuna wiyananchawpis o shuyni wayinkunalachawpis, yachasiyashpan, wakinpis\nrurananpaq, alikaqta rurar y lapantapis shumaq ruraypa.\nNISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali y\nmana ali kashqantapis. Saynawmi imanirpis parlaptin pipis rimanansu ni qayapar\najan\u00e4sinansu imapaqpis rimakushqanpita. Wiyashqankunatapis rasunpa kashqanta\nshumaq mayapakunan, tukuy wilakuykunatapis chaskinanmi y chaskinan\nwakinkaqkuna imanaw yarp\u00e4yashqankunatawan. Saynaw wiyashqanta,\nchaskishqanta y yarpashqankunata lapan runakunata musyasinan munayashqannaw\nimaykatapis mana michashqa lapannawpa imawanpis runata wiyasina y mayasina\nkaqkunawanqa.\nNISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi imatapis\nalikaqkunata ruray\u00e4nanpaq pipis mana michashqa.\nMana munaykaqtaqa manami pitapis shuntak\u00e4yashqanchaw kananpaq apay\u00e4nansu.",
            "Image": "9ff09dedec96da5eb9442cce4a892e67"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "NISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi,\nkikinkuna karpis o alinninta y yachaqninta shumaq akrayk\u00e4rirpis mandaq kananpaq\nchurakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima\nkaymanpis ch\u00e4y\u00e4nan, nasyunninkunachaw ima awturd\u00e4pis kay\u00e4nan y ima aruymanpis\nyaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali\nkashqanta. Lapan runakuna pipis awturd\u00e4 kananpaq awniyashqantaqa musyakanqa\nb\u00f6tuwanmi, kikinkuna churakuyanqa pi kananpaqpis. Saynaw rurayanqa b\u00f6tu\nkashqan \u00f6rala, lapanmi b\u00f6tay\u00e4nan pakaylapa, pipis manami mich\u00e4nansu ni\njuklaylapaq jitananpaq parlap\u00e4nansu, lapanpis iwalmi ruray\u00e4nan. Librimi pipaq\nkarpis jitakuy\u00e4nan b\u00f6tunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan\nawturd\u00e4kuna markachaw rispitasinan pipis mana jarukunanpaq y ali\nkawakuy\u00e4nanpaq. Saynawpami shumaq kawananpaq tarinqa lapan nasyunchaw kaq\nrunakuna lakipakuyninpa y wakinkaq nasyunkunawanpis yanap\u00e4nakuypa, wakin\nshuyni qorikaq runakunawan y nasyunchaw mandaq runakuna churakushqan y\nrurayashqankunawan. Saynawpami lapan runakunata imanpis mikunanpaq o\nrantinanpaq pishipakuptin qonqa, lapan markakunapaqpis y imata\nyachakuy\u00e4nanpaqpis kanqa gastunkuna, kaykunami mana pishiypa kanan lapan\nrunakunapaq, shumaq rispitash runa kay\u00e4nanpaq. Y saynawmi runakunapis\nlakipakuy\u00e4nan kikinkunapa jamulankunapita ali runa kay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw\naruy\u00e4nanpaqpis akrakuy\u00e4nan, aruyninkuna alimi kanan, imaykanpaqpis\nayp\u00e4pakunanpaq y arunanpaq tupuylami kanan y runakunaqa manami aruyniynaq\nkay\u00e4nansu.\nLapan runakunapis ali kashqanta ni mana ali kashqanta mana rikapaypami\naruyashqankunapita chaskiy\u00e4nan qellayta y lapan aruqkaqkunaqa iwal, saynawla\nchaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata\nmunashqankunatapis rantiy\u00e4nanpaq aypaq. Saynaw qellayta chaskir lapan\nkastankunata wayinchaw kaqkuna shumaq kushishqa kawakuyanqa, lapan\nrunakunapis alila kawananpaq kashqannaw. Saychawpis pishipakuptinmi isanqa\nimaykanawpapis wakinkaq awturd\u00e4kuna waksakunata yanapaqkuna aypasip\u00e4nan\npishipakushqalanmanna.\nLapan runakunapis ali yarpashqankunawan say shuyni alita yarpaqkuna ruray\u00e4nanmi\nqotukaykur. Saynaw shuyni kaqkunaqa ali yarpayninkunawan rispitasikur pipis\nkikinpaq kaqkunata o lapan runapaq kaqkunata mana jarukuy\u00e4nanpaq kashqanta\nrispitasikuy\u00e4nanpaq.\nNISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan \u00f6raqa",
            "Image": "020386b36e51db6343e26051e7a754c9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "imatapis munashqantami rurakuy\u00e4nan, aruy\u00e4nan shumaq \u00f6ralawanmi. Manami\nal\u00e4paqa aruy\u00e4nansu aruy\u00e4nanpaq kashqan \u00f6rapita mastaqa y saynawmi aruyninpita\nwatasarkur jamananpaq yarquptinqa saypita p\u00e4gunta chaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan kastankunapis\nshumaq kawakuy\u00e4nan, kwerpunkunapis mana qeshyaypa, lapan imaykakunachawpis\nalila. Mas aliran kanan yali mikuy\u00e4nanpaq mikuykunachaw, m\u00f6danankunachaw, ali\nwayichaw t\u00e4yaptin, ima qeshya sariptinpis jampikuqkuna jampiyaptin y lapan\nimaykakunawanpis runakunata shumaq yanap\u00e4nanpaq kaqkunawan yanap\u00e4yaptin.\nElaqpita imachawpis mana aruq runa kaptinqa o aruyniynaq kaptinqa, shuynimi\nsaynawkunata yanap\u00e4nanpaq kaqchaw kay\u00e4nan Iapanpis, tukuy qeshyayuqkuna, ima\nruraytapis mana pwe'diqkuna, kanmanmi (wishtukuna o ushukuna), biy\u00fadayashkuna\nchakwan o awkin karpis y lapan runakuna imaykanawpa aruytapis o makinta y\nchakinta o wakinkaqkunata kikinkuna mana munayk\u00e4yaptin imapis p\u00e4saptin\narunanpaq kaqkunata oqraqkunami kanan shumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis\nkuydashqami kay\u00e4nan y paykunataqa shuynimi yachaqkuna rikay\u00e4nan mana\nkachaypa. Lapan wamrakuna juk mama taytalapita yuriqpis o jukchaw wachapakush\no sure\"pakush kayninpa yurishkunapis iwal rikashqami y kuydashqami kay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan debaldilami,\npunta yachaykunata alinninkaqta y runata imachawpis yanap\u00e4nanpaq kaqkunalatapis\nyachakuy\u00e4nanmi. Alinninkaq yachaytaqa lapan runakunami yachakuy\u00e4nan jukpis\nmana yachakuypaqa manami kanansu. Juknawkaq imatapis y imapaqpis\nyachakuykunami isanqa mas aja yachakuymanna yaykuy\u00e4nan. Mas sinchikaq aja\nyachakuykunamanqa yaykuyanqa lapan runakunapis iwalmi y saynawpami ima\nkay\u00e4nanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan\nrunakunapis ali yachaq kayman ch\u00e4yanqa. Saynawpami runakuna rispitash kananpaq\nkaqkunata rurar mas yanap\u00e4nan wakinkuna ruray\u00e4nanpaqpis y runakuna libri\nkay\u00e4nanpaq mayqankaqkuna mas alinnin kashqantapis yachasir reqisinan y\nmusyasinan. Runakuna yachaq kayaptinqa manami ajanasu kanqa lapanta shumaq\ntantiyay\u00e4nanpaqpis, imatapis ali shonqulanwan shuyar\u00e4nanpaqpis y lapan\nnasyunkunawanpis ali alila juknin jukninpis kay\u00e4nanpaq, tukuyniraq y lapan kasta\nrunakuna o imamanpis krigiqkuna musyay\u00e4nanpaqpis. Lapanpis saynaw ali\nkayaptinqa aska nasyunpita shuntakaykur runakuna rispitash kananpaq kashqanta\nwilakuqkunatami mas yanapanqa y alikaqkunata imatapis rurayanqa lapan\nmarkakuna jatuny\u00e4nanpaq y saynawpami lapan kushish kaway\u00e4nanpaq\nlakipakuyanqa paykunapis.\nMayqan runakunapis munashqankaqtami akrakuy\u00e4nan maychaw y imanawkaq\neskwe\"Iaman wamran yachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw\nrur\u00e4sinan, ima tushukunata o wakinkaqkunata rik\u00e4kur y ima yachaykunatapis\nshumaq ali kananpaq yanap\u00e4nakunan, alita rurayta munarqa imatapis rurasun\nkikinpa jamulanpita imatapis yarqapakurqa.",
            "Image": "183fa76b8972074839eb0e420593fa30"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Lapan runakunami rispitasikunan pipis jarukuy\u00e4nanpita y imankuna kaptinpis\nsaynawmi kikinpa kaqkunataqa shumaq sar\u00e4kunan pipis mana qechushqa, kakusun\nali yachayninwan tarishqankuna, imatapis qelqashqankunata o imakunatapis\nyachayninwan rurashqankunapis y kikin ruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali t\u00e4y\u00e4nan,\nnasyunninchaw o wakinkaq nasyunkunachawpis kay runakuna rispitashqa y mana\njarukushqa kananpaq wilakuyashq\u00e4 maysaychawpis rasunpaypa rurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw\nt\u00e4yayninpami libri imaykanaw kananpaqpis y ali runa kayman ch\u00e4nanyaqpis\nyachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri rurakuyk\u00e4yarpis,\nimanaw runakuna rurananpaq qelqaraykashqantami isanqa mansakuy\u00e4nan y say\nnishqanpitami isanqa pipis p\u00e4sasiy\u00e4nansu. SaVnaw mansapakuypa kayanqa wakinkaq\nrunakunapis rik\u00e4rishqa, rispitashqa, mana jarukushqa y Iibri Iapanpis iwal kay\u00e4nan\nkashqami. Saynawpaqa lapanpis alita rurar y runakunapis rispitash kananpaq\nkashqannaw karqa kushishmi kawayanqa, wakinkaq marka runakunapis y lapan\nmarkakuna alila shumaq kawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni pipis\njuknawpaqa ni kontranqa sharkuy\u00e4nansu ni ruray\u00e4nansu lapan nasyunkunapita\nqorikaykur ali yarpaykunawan y ali kananpaq rurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan\nnasyunpa mandaqninta, shuntakash askaq runakunata ni juk runalata imanawpapis\nruray\u00e4nanpaq o wakinta elaq\u00e4sir qalaykuy\u00e4nansu ni mayqan kaqlatapis, runakuna\nrispitash y libri kakuy\u00e4nanpaq kay qelqaraykaqchaw wilakuyashq\u00e4ta.",
            "Image": "bf59949ecd05628ae4edc686a6c23992"
        }
    }
}

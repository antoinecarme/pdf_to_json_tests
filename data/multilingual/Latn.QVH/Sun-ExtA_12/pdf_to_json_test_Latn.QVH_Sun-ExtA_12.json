{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470336,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA KAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y iusaynaqkunata mana kastigaypa y piwanpis mana\npelyaypa kushish kay pasachaw kawayqa kanqa ali; runakuna imanawpis kashqanta mana qechuymi y lapan runakuna\nyarpashqankunatapis mana michashqa kananpaq;\nRunakuna rispitash kay\u00e4nanpaq kashqanta mana reqiypami y reqiykarpis iarukuyashqanta kanan yarparkushqaqa seqaypa\najanaypaq kaptinmi kanan lapan runakunapis alichaw kananta munayashp\u00e4mi kaykunata wilakuy\u00e4. Lapan runakunapis ali\nkawakuyman chaykur; mansakuypita y pish\u00ebpakuypita librash karqa, munashqannawmj lapantapis parlakuyanqa y\nmunashqanmanmj krigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq. Saynawpaqa runakuna manami yarp\u00e4yanqasu\nimaykanawpapis awturd\u00e4kunapa kontran sharkuyta y tukuynawpa nakasikuqkunata elaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa jukninwan jukninwan yanap\u00e4nakur aruyaptin; Askaq\nnasyunkunapita runakuna shuntakayk\u00e4rir, rasunpaypa alimi niyashpan y\u00e4rakuyan, runakuna rispitash kay\u00e4nanpaq\nniyashqan qelqaraykaqman. Kay qelqaraykaqchawqa kaykan runakuna rasunpa rispitash kananpaq, lapan runakunapis mana\njarukushqa kay\u00e4nanpaq, warmipis olqupis rispitash kay\u00e4nanpaq. Saynawpami rasunpa kaykuna rurak\u00e4nanpaq\nwilanakuyashk\u00e4 lapan markakuna y nasyunkuna ali kayman ch\u00e4y\u00e4nanpaq, lapan runakunapis ali kaway\u00e4nanpaq, saynaw\nkashqanta musyar runakuna librina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq nasyunkunawan wilanakur yanap\u00e4nakuypa\nlapan runakuna rispitashqa kayananpaq. Runakuna lapan rispitash karqa rasunpaypami y librimi kakuyanqa ali\nkaqkunataqa rurayanqa munayashqannaw, y;\nLapansikunapis juk yarpayla, kay runakuna rispitash kay\u00e4nanpaq, pipis mana jarukushqa y Iibri kakuy\u00e4nanpaq\nyarpashqaqa seqay alimi kanqa; saynaw rurashun nishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA RISPITASH KAY\u00c4NANPAQ NIYASHQAN\nLapan markakunapis, nasyunkunapis juk yarpayla yaway\u00e4nanpaqmi lakipakuy\u00e4nan imaykanawpapis. Saynawpaqa lapan\nrunakunapis y mandaq awturd\u00e4kunapis, kay wilakuyashq\u00e4man yarpakushla kayashpanqa, shumaq juknaw alitana rurayanman\nyachasiyashpan y yachakuyashpan. Saynawpami mansapakuypa ruray\u00e4nan, runakunata mana jarukuypa rispitana kashqanta\ny libri kashqankunata, Saynawpaqa yarp\u00e4nansj lapan nasyunninsik y jukl\u00e4 nasyunkuna ali kawayman chananpaqmi.\nKaykunataqa musyay\u00e4nan y lapan runapis nishqannaw rasunpaypa ruray\u00e4nan, lapan qotukaq runakunapa markankuna,\nnasyunninkun y wakinkaq kay nasyunpa ru\u00f1nkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana jarukushqa kay\u00e4nanpaq. Saynawmi runakunaqa\nyuriyan shumaq yarpayyuq, alitapis mana alitapis reqiykar y seqay kuyap\u00e4kuyyuq. Saymi runakuna ali kawakuy\u00e4nan\njukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq wilakuyashq\u00e4chaw nishqannaw librimi\nkay\u00e4nanpis. Manami chikish kanansu juk kasta kashqanpita yana o yuraq kashqanpita, warmi ni olqu kashqanpita,\nimanawkaq parlayta parlaq kashqanpita, imamanpis krigishqanpita,\nSaypis manami b\u00e4juman churashqa kanqasu mayqan alikaq o mana alikaq niy\u00e4nansu, runakuna markakunata mandananpaq\naskaq shuntakaykuptin, runakuna mana jarukush kananpaq alita ruraqkunata o lapan nasyun runakunapaq o mayninpapis\nmarkankunapa si\u00f1alninkuna rurinchaw juk runa mandaq kaptin. Saynaw kanman juk nasyun marka, pipis mana mandash\nkaptinpis y markakunapa si\u00f1alninkuna surinchaw shumaq imanawpapis rurayta mana kam\u00e4pakuq kayaptin o kikinkuna mana\nmandar juk mandash karpis o juk marka seqaypa mandar imaykapitapis michashqa imanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi imaykapitapis kakuy\u00e4nan y imapis p\u00e4sananta awturd\u00e4kuna\nrispitasinan ali kakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq kanmansu. Ashmaykaq y ashmayta saray;\nrunakuna imanaw rurananpaq kaqkunachawqa pasaypami michar kundinan lapankunatapis y tukuynawpa ashmay\nsaraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa kashqankunata mana kuyapaypa tukuyta\nnishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis saynaw rispitasikunan, pipis mana\njarukunanpaq.\nNISHQAN QANCHIS (7)",
            "Image": "548f511f4b9d1b63f924540ecb5a34f7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Runakuna imatapis rurananpaq kashqankunachawqa lapansipis iwalmi kansi. Saynawmi pitapis ali kashqanta ni mana ali\nkashqanta mana akraypa, runakuna rurananpaq kashqanwan sapakuy\u00e4nan tukuypita. Lapan runakunami iwal\nrispitasikuy\u00e4nan, wakin runakuna jamurpar jarukur ushay\u00e4nanpita y manakaqkunata parlarkur, kay runa rispitash\nkananpaq wilakuyashq\u00e4kunapjta kontran parlar puriqkunapita y luta jarukur ushash kananpita.\nNISHQAN PUWAQ (8)\nLapan runakunapis kejakuy\u00e4nanmj, jatusaq kay nasyunchaw kaq awturd\u00e4kunaman, runa rispitash kananpaq kashqankunata\npipis jarukur ushaptin, awturd\u00e4kunapis sap\u00e4nanmi, imanaw runakuna rurananpaq kashqanchaw parlashqannaw saypaqmi\nqelqaraykan, saywan pipis sapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu, ni markanpita jukl\u00e4man jitar ushashqaqa\nkanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa puntanchaw wiyashqa kanan jusan o mana jusan\nkaptinpis y juk awturd\u00e4ta wilap\u00e4nan. Kay awturd\u00e4qa manami mayqanpaqpis faburnin sharkunansu lutalaqa, jukninpaq\njukninpaqpis. Saynawpami musyanqa mayqankaq ali rispitash kananpaqpis y imanaw rurananpaqpis. Saynawpami musyanqa\nmayqan jusayuq kashqanta y mayqan jusaynaq kashqantapis. Niykurnami isanqa imanawpis ruranqa wechqananpaq o mana\nwechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta musyakashqanyaqqa imaykanawpapis\nrispitasikunanmi jusaynaqlaraq kashqanta. Saynaw rispitasikunan lapan runapa nawpanchaw rasunpa mana jusan\nkashqanta y runa kashqanta mana jarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o imatapis ruraykashqanta jinan \u00f6ra mana\ntaripash kaptinqa; imanawmi nin runakuna rispitash kananpaq wilakuyashqankuna, kay nasyunpaq y jukl\u00e4 nasyunkunapaq\nsaychaw nishqannaw. Jusankunapita kastigashqa kananpaq kaqkunapita mastaqa manami nakasir kastigak\u00e4nansu jusan\nkaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni kawakuqtaqa, kastankunatapis, wayinkunata o paypa\nkaqtaqa imantapis; imanaw ali o mana ali kakuptinpis, runa kayninta chikip\u00e4nansu. Lapan runakunami sapakunan,\nrunakuna imanawpis rurananpaq kaykashqanchaw qelqaraykaqwan, tukuynawpa imaykatapis manakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may nasyunchawpis rurakunan wayinkunata saychaw\nt\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita juk nasyunman y niykurpis saynawmi\nkutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan maychawpis ali t\u00e4kunanpaq. Saynawpami\nkushish t\u00e4kunqa mayqan nasyunchaw karpis.\nKay wilakuyashq\u00e4kunaqa manami pasaypapis joqarishqasu kanqa mana alita ruraqkuna, alichaw yarqunanpaqqa ni\nnoqakuna askaq wi!anakurkur \"ali kananpaq\" nir wilakuyashq\u00e4pa kontran yarpaqkunatapis manami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa mich\u00e4nansu pipis nasyunninpita ni juk!\u00e4 nasyuriman aywaykur t\u00e4kunantapis manami\nmichashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuy\u00e4nan. Manami michashqa kay\u00e4nansu juk kolur\nqarankuna kayninpa, jukl\u00e4 nasyun kayninpa, imanawpis krigiq kashqanpita. Lapanpis kasarar shuynina t\u00e4kuy\u00e4nan\nwayita ruraykur, shumaq t\u00e4y\u00e4nan lapanpis rispitanakur kasarayk\u00e4rirqa. Saynaw kay\u00e4nan imayyaqpis kasarashqa karqa y\nrakikarpis saynawmi iwalpura imatapis rakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq awninakush kaqkunami kasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan markakunapi rispitasinan\nayllukuna mana jarukush kananpaq y nasyun mandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y askaq qorikash runakunapis\nsar\u00e4y\u00e4nanmi.",
            "Image": "b76c37ab6b728a8b0a331666f32ea9c4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Wayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana alipis kakunan y munashqanman imamanpis\nkrigikunman. Saynawmi munarqa trukasinan jukman krigishqanpita jukkaqmanpis. Imamanpis krigirqa wakinkaq\nrunakunatapis wilap\u00e4nan y parlanan krigishqanpaq. Parlay\u00e4nanmi juk juklapis o askaqpis, askaq runakuna\nwiyananchawpis o shuyni wayinkunalachawpis, yachasiyashpan, wakinpis rurananpaq, alikaqta rurar y lapantapis\nshumaq ruraypa.\nNISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali y mana ali kashqantapis. Saynawmi\nimanirpis parlaptin pipis rimanansu ni qayapar ajan\u00e4sinansu imapaqpis rimakushqanpita. Wiyashqankunatapis rasunpa\nkashqanta shumaq mayapakunan, tukuy wilakuykunatapis chaskinanmi y chaskinan wakinkaqkuna imanaw\nyarp\u00e4yashqankunatawan. Saynaw wiyashqanta, chaskishqanta y yarpashqankunata lapan runakunata musyasinan\nmunayashqannaw imaykatapis mana michashqa lapannawpa imawanpis runata wiyasina y mayasina kaqkunawanqa.\nNISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi imatapis alikaqkunata ruray\u00e4nanpaq pipis mana\nmichashqa.\nMana munaykaqtaqa manami pitapis shuntak\u00e4yashqanchaw kananpaq apay\u00e4nansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi, kikinkuna karpis o alinninta y yachaqninta\nshumaq akrayk\u00e4rirpis mandaq kananpaq churakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima kaymanpis ch\u00e4y\u00e4nan, nasyunninkunachaw ima\nawturd\u00e4pis kay\u00e4nan y ima aruymanpis yaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali kashqanta. Lapan runakuna pipis awturd\u00e4\nkananpaq awniyashqantaqa musyakanqa b\u00f6tuwanmi, kikinkuna churakuyanqa pi kananpaqpis. Saynaw rurayanqa b\u00f6tu\nkashqan \u00f6rala, lapanmi b\u00f6tay\u00e4nan pakaylapa, pipis manami mich\u00e4nansu ni juklaylapaq jitananpaq parlap\u00e4nansu,\nlapanpis iwalmi ruray\u00e4nan. Librimi pipaq karpis jitakuy\u00e4nan b\u00f6tunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan awturd\u00e4kuna markachaw rispitasinan\npipis mana jarukunanpaq y ali kawakuy\u00e4nanpaq. Saynawpami shumaq kawananpaq tarinqa lapan nasyunchaw kaq runakuna\nlakipakuyninpa y wakinkaq nasyunkunawanpis yanap\u00e4nakuypa, wakin shuyni qorikaq runakunawan y nasyunchaw mandaq\nrunakuna churakushqan y rurayashqankunawan. Saynawpami lapan runakunata imanpis mikunanpaq o rantinanpaq\npishipakuptin qonqa, lapan markakunapaqpis y imata yachakuy\u00e4nanpaqpis kanqa gastunkuna, kaykunami mana pishiypa\nkanan lapan runakunapaq, shumaq rispitash runa kay\u00e4nanpaq. Y saynawmi runakunapis lakipakuy\u00e4nan kikinkunapa\njamulankunapita ali runa kay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw aruy\u00e4nanpaqpis akrakuy\u00e4nan, aruyninkuna\nalimi kanan, imaykanpaqpis ayp\u00e4pakunanpaq y arunanpaq tupuylami kanan y runakunaqa manami aruyniynaq kay\u00e4nansu.\nLapan runakunapis ali kashqanta ni mana ali kashqanta mana rikapaypami aruyashqankunapita chaskiy\u00e4nan qellayta y\nlapan aruqkaqkunaqa iwal, saynawla chaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata munashqankunatapis rantiy\u00e4nanpaq aypaq.\nSaynaw qellayta chaskir lapan kastankunata wayinchaw kaqkuna shumaq kushishqa kawakuyanqa, lapan runakunapis alila\nkawananpaq kashqannaw. Saychawpis pishipakuptinmi isanqa imaykanawpapis wakinkaq awturd\u00e4kuna waksakunata\nyanapaqkuna aypasip\u00e4nan pishipakushqalanmanna.\nLapan runakunapis ali yarpashqankunawan say shuyni alita yarpaqkuna ruray\u00e4nanmi qotukaykur. Saynaw shuyni\nkaqkunaqa ali yarpayninkunawan rispitasikur pipis kikinpaq kaqkunata o lapan runapaq kaqkunata mana jarukuy\u00e4nanpaq\nkashqanta rispitasikuy\u00e4nanpaq.\nNISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan \u00f6raqa imatapis munashqantami rurakuy\u00e4nan,\naruy\u00e4nan shumaq \u00f6ralawanmi. Manami al\u00e4paqa aruy\u00e4nansu aruy\u00e4nanpaq kashqan \u00f6rapita mastaqa y saynawmi aruyninpita\nwatasarkur jamananpaq yarquptinqa saypita p\u00e4gunta chaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan kastankunapis shumaq kawakuy\u00e4nan, kwerpunkunapis\nmana qeshyaypa, lapan imaykakunachawpis alila. Mas aliran kanan yali mikuy\u00e4nanpaq mikuykunachaw, m\u00f6danankunachaw,\nali wayichaw t\u00e4yaptin, ima qeshya sariptinpis jampikuqkuna jampiyaptin y lapan imaykakunawanpis runakunata shumaq\nyanap\u00e4nanpaq kaqkunawan yanap\u00e4yaptin. Elaqpita imachawpis mana aruq runa kaptinqa o aruyniynaq kaptinqa, shuynimi\nsaynawkunata yanap\u00e4nanpaq kaqchaw kay\u00e4nan Iapanpis, tukuy qeshyayuqkuna, ima ruraytapis mana pwe'diqkuna, kanmanmi\n(wishtukuna o ushukuna), biy\u00fadayashkuna chakwan o awkin karpis y lapan runakuna imaykanawpa aruytapis o makinta y\nchakinta o wakinkaqkunata kikinkuna mana munayk\u00e4yaptin imapis p\u00e4saptin arunanpaq kaqkunata oqraqkunami kanan\nshumaq shuyni yanapashqa.",
            "Image": "2badcd233e26c02a8d396391083d0514"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Lapan wamrayuq warmikunapis y akapa wamrakunapis shumaq imaykapitapis kuydashqami kay\u00e4nan y paykunataqa shuynimi\nyachaqkuna rikay\u00e4nan mana kachaypa. Lapan wamrakuna juk mama taytalapita yuriqpis o jukchaw wachapakush o\nsure\"pakush kayninpa yurishkunapis iwal rikashqami y kuydashqami kay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan debaldilami, punta yachaykunata alinninkaqta y\nrunata imachawpis yanap\u00e4nanpaq kaqkunalatapis yachakuy\u00e4nanmi. Alinninkaq yachaytaqa lapan runakunami yachakuy\u00e4nan\njukpis mana yachakuypaqa manami kanansu. Juknawkaq imatapis y imapaqpis yachakuykunami isanqa mas aja\nyachakuymanna yaykuy\u00e4nan. Mas sinchikaq aja yachakuykunamanqa yaykuyanqa lapan runakunapis iwalmi y saynawpami ima\nkay\u00e4nanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan runakunapis ali yachaq kayman ch\u00e4yanqa. Saynawpami\nrunakuna rispitash kananpaq kaqkunata rurar mas yanap\u00e4nan wakinkuna ruray\u00e4nanpaqpis y runakuna libri kay\u00e4nanpaq\nmayqankaqkuna mas alinnin kashqantapis yachasir reqisinan y musyasinan. Runakuna yachaq kayaptinqa manami ajanasu\nkanqa lapanta shumaq tantiyay\u00e4nanpaqpis, imatapis ali shonqulanwan shuyar\u00e4nanpaqpis y lapan nasyunkunawanpis ali\nalila juknin jukninpis kay\u00e4nanpaq, tukuyniraq y lapan kasta runakuna o imamanpis krigiqkuna musyay\u00e4nanpaqpis.\nLapanpis saynaw ali kayaptinqa aska nasyunpita shuntakaykur runakuna rispitash kananpaq kashqanta wilakuqkunatami\nmas yanapanqa y alikaqkunata imatapis rurayanqa lapan markakuna jatuny\u00e4nanpaq y saynawpami lapan kushish\nkaway\u00e4nanpaq lakipakuyanqa paykunapis.\nMayqan runakunapis munashqankaqtami akrakuy\u00e4nan maychaw y imanawkaq eskwe\"Iaman wamran yachakunanpaq\nchurananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw rur\u00e4sinan, ima tushukunata o\nwakinkaqkunata rik\u00e4kur y ima yachaykunatapis shumaq ali kananpaq yanap\u00e4nakunan, alita rurayta munarqa imatapis\nrurasun kikinpa jamulanpita imatapis yarqapakurqa.\nLapan runakunami rispitasikunan pipis jarukuy\u00e4nanpita y imankuna kaptinpis saynawmi kikinpa kaqkunataqa shumaq\nsar\u00e4kunan pipis mana qechushqa, kakusun ali yachayninwan tarishqankuna, imatapis qelqashqankunata o imakunatapis\nyachayninwan rurashqankunapis y kikin ruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali t\u00e4y\u00e4nan, nasyunninchaw o wakinkaq nasyunkunachawpis kay\nrunakuna rispitashqa y mana jarukushqa kananpaq wilakuyashq\u00e4 maysaychawpis rasunpaypa rurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw t\u00e4yayninpami libri imaykanaw kananpaqpis\ny ali runa kayman ch\u00e4nanyaqpis yachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri rurakuyk\u00e4yarpis, imanaw runakuna rurananpaq\nqelqaraykashqantami isanqa mansakuy\u00e4nan y say nishqanpitami isanqa pipis p\u00e4sasiy\u00e4nansu. SaVnaw mansapakuypa\nkayanqa wakinkaq runakunapis rik\u00e4rishqa, rispitashqa, mana jarukushqa y Iibri Iapanpis iwal kay\u00e4nan kashqami.\nSaynawpaqa lapanpis alita rurar y runakunapis rispitash kananpaq kashqannaw karqa kushishmi kawayanqa, wakinkaq\nmarka runakunapis y lapan markakuna alila shumaq kawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni pipis juknawpaqa ni kontranqa sharkuy\u00e4nansu\nni ruray\u00e4nansu lapan nasyunkunapita qorikaykur ali yarpaykunawan y ali kananpaq rurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan nasyunpa mandaqninta, shuntakash askaq\nrunakunata ni juk runalata imanawpapis ruray\u00e4nanpaq o wakinta elaq\u00e4sir qalaykuy\u00e4nansu ni mayqan kaqlatapis,\nrunakuna rispitash y libri kakuy\u00e4nanpaq kay qelqaraykaqchaw wilakuyashq\u00e4ta.",
            "Image": "6779907b87f2bf7a0d530e4a3d97c835"
        }
    }
}

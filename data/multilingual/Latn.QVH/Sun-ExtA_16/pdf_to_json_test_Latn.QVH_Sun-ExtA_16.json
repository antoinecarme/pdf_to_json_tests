{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470353,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "LAPAN RUNAKUNA IMANAWPA RISPITASH KAYÄNANPAQ KASHQANKUNA KAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigakänanpaq y iusaynaqkunata mana\nkastigaypa y piwanpis mana pelyaypa kushish kay pasachaw kawayqa kanqa ali; runakuna\nimanawpis kashqanta mana qechuymi y lapan runakuna yarpashqankunatapis mana michashqa\nkananpaq;\nRunakuna rispitash kayänanpaq kashqanta mana reqiypami y reqiykarpis iarukuyashqanta\nkanan yarparkushqaqa seqaypa ajanaypaq kaptinmi kanan lapan runakunapis alichaw kananta\nmunayashpämi kaykunata wilakuyä. Lapan runakunapis ali kawakuyman chaykur; mansakuypita\ny pishëpakuypita librash karqa, munashqannawmj lapantapis parlakuyanqa y munashqanmanmj\nkrigikuyanqa;\nLapan kaykunatamj rurakänan, runakuna shumaq rispitash kayänanpaq. Saynawpaqa runakuna\nmanami yarpäyanqasu imaykanawpapis awturdäkunapa kontran sharkuyta y tukuynawpa\nnakasikuqkunata elaqäsiyta;\nSaynawmi ali kanman lapan nasyunkuna shumaq wilanakur tukuynawpa jukninwan jukninwan\nyanapänakur aruyaptin; Askaq nasyunkunapita runakuna shuntakaykärir, rasunpaypa alimi\nniyashpan yärakuyan, runakuna rispitash kayänanpaq niyashqan qelqaraykaqman. Kay\nqelqaraykaqchawqa kaykan runakuna rasunpa rispitash kananpaq, lapan runakunapis mana\njarukushqa kayänanpaq, warmipis olqupis rispitash kayänanpaq. Saynawpami rasunpa\nkaykuna rurakänanpaq wilanakuyashkä lapan markakuna y nasyunkuna ali kayman\nchäyänanpaq, lapan runakunapis ali kawayänanpaq, saynaw kashqanta musyar runakuna\nlibrina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq\nnasyunkunawan wilanakur yanapänakuypa lapan runakuna rispitashqa kayananpaq. Runakuna\nlapan rispitash karqa rasunpaypami y librimi kakuyanqa ali kaqkunataqa rurayanqa\nmunayashqannaw, y;\nLapansikunapis juk yarpayla, kay runakuna rispitash kayänanpaq, pipis mana jarukushqa y\nIibri kakuyänanpaq yarpashqaqa seqay alimi kanqa; saynaw rurashun nishqansikuna lapan\nrurakänanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA RISPITASH\nKAYÄNANPAQ NIYASHQAN\nLapan markakunapis, nasyunkunapis juk yarpayla yawayänanpaqmi lakipakuyänan\nimaykanawpapis. Saynawpaqa lapan runakunapis y mandaq awturdäkunapis, kay\nwilakuyashqäman yarpakushla kayashpanqa, shumaq juknaw alitana rurayanman\nyachasiyashpan y yachakuyashpan. Saynawpami mansapakuypa rurayänan, runakunata mana\njarukuypa rispitana kashqanta y libri kashqankunata, Saynawpaqa yarpänansj lapan\nnasyunninsik y juklä nasyunkuna ali kawayman chananpaqmi. Kaykunataqa musyayänan y\nlapan runapis nishqannaw rasunpaypa rurayänan, lapan qotukaq runakunapa markankuna,\nnasyunninkun y wakinkaq kay nasyunpa ruñnkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana jarukushqa\nkayänanpaq. Saynawmi runakunaqa yuriyan shumaq yarpayyuq, alitapis mana alitapis\nreqiykar y seqay kuyapäkuyyuq. Saymi runakuna ali kawakuyänan jukninwan jukninwanpis.",
            "Image": "11588e3ef5737602235f16b602aea627"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "NISHQAN ISHKAY (2)\nLapan runakuna rispitashqa y mana jarukushqami kayänan y ali kananpaq wilakuyashqächaw\nnishqannaw librimi kayänanpis. Manami chikish kanansu juk kasta kashqanpita yana o\nyuraq kashqanpita, warmi ni olqu kashqanpita, imanawkaq parlayta parlaq kashqanpita,\nimamanpis krigishqanpita,\nSaypis manami bäjuman churashqa kanqasu mayqan alikaq o mana alikaq niyänansu, runakuna\nmarkakunata mandananpaq askaq shuntakaykuptin, runakuna mana jarukush kananpaq alita\nruraqkunata o lapan nasyun runakunapaq o mayninpapis markankunapa siñalninkuna\nrurinchaw juk runa mandaq kaptin. Saynaw kanman juk nasyun marka, pipis mana mandash\nkaptinpis y markakunapa siñalninkuna surinchaw shumaq imanawpapis rurayta mana\nkamäpakuq kayaptin o kikinkuna mana mandar juk mandash karpis o juk marka seqaypa\nmandar imaykapitapis michashqa imanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuyänan, librimi imaykapitapis kakuyänan y\nimapis päsananta awturdäkuna rispitasinan ali kakuyänanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq kanmansu.\nAshmaykaq y ashmayta saray; runakuna imanaw rurananpaq kaqkunachawqa pasaypami michar\nkundinan lapankunatapis y tukuynawpa ashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa\nkashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis saynaw\nrispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi. Saynawmi\npitapis ali kashqanta ni mana ali kashqanta mana akraypa, runakuna rurananpaq\nkashqanwan sapakuyänan tukuypita. Lapan runakunami iwal rispitasikuyänan, wakin\nrunakuna jamurpar jarukur ushayänanpita y manakaqkunata parlarkur, kay runa rispitash\nkananpaq wilakuyashqäkunapjta kontran parlar puriqkunapita y luta jarukur ushash\nkananpita.\nNISHQAN PUWAQ (8)\nLapan runakunapis kejakuyänanmj, jatusaq kay nasyunchaw kaq awturdäkunaman, runa\nrispitash kananpaq kashqankunata pipis jarukur ushaptin, awturdäkunapis sapänanmi,\nimanaw runakuna rurananpaq kashqanchaw parlashqannaw saypaqmi qelqaraykan, saywan pipis\nsapakuyänanpaq.\nNISHQAN ESQUN (9)\nManami mayqan runatapis luta la sarir kalapósuman apar wechqaräsinansu, ni markanpita\njukläman jitar ushashqaqa kanansu.",
            "Image": "d12ca41df7e303d11106c80e6b75865a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "NISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa puntanchaw\nwiyashqa kanan jusan o mana jusan kaptinpis y juk awturdäta wilapänan. Kay awturdäqa\nmanami mayqanpaqpis faburnin sharkunansu lutalaqa, jukninpaq jukninpaqpis. Saynawpami\nmusyanqa mayqankaq ali rispitash kananpaqpis y imanaw rurananpaqpis. Saynawpami\nmusyanqa mayqan jusayuq kashqanta y mayqan jusaynaq kashqantapis. Niykurnami isanqa\nimanawpis ruranqa wechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta\nmusyakashqanyaqqa imaykanawpapis rispitasikunanmi jusaynaqlaraq kashqanta. Saynaw\nrispitasikunan lapan runapa nawpanchaw rasunpa mana jusan kashqanta y runa kashqanta\nmana jarukuyänanpaq.\nManami pipis kondinashqa kanansu imatapis mana rurash kaykaptinqa o imatapis\nruraykashqanta jinan öra mana taripash kaptinqa; imanawmi nin runakuna rispitash\nkananpaq wilakuyashqankuna, kay nasyunpaq y juklä nasyunkunapaq saychaw nishqannaw.\nJusankunapita kastigashqa kananpaq kaqkunapita mastaqa manami nakasir kastigakänansu\njusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimapänansu shuyni kawakuqtaqa,\nkastankunatapis, wayinkunata o paypa kaqtaqa imantapis; imanaw ali o mana ali\nkakuptinpis, runa kayninta chikipänansu. Lapan runakunami sapakunan, runakuna imanawpis\nrurananpaq kaykashqanchaw qelqaraykaqwan, tukuynawpa imaykatapis manakaqpita\nrimapänanpita.\nNISHQAN CHUNKA KIMSA (13)\nLapan runakunapis librimi purikuyänan maysaypapis. Saynawmi may nasyunchawpis rurakunan\nwayinkunata saychaw täkunanpaq.\nLapan runakunapis yarquyänanmi may nasyunpitapis, kikinpa nasyunninpita juk nasyunman y\nniykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan maychawpis ali\ntäkunanpaq. Saynawpami kushish täkunqa mayqan nasyunchaw karpis.\nKay wilakuyashqäkunaqa manami pasaypapis joqarishqasu kanqa mana alita ruraqkuna,\nalichaw yarqunanpaqqa ni noqakuna askaq wi!anakurkur \"ali kananpaq\" nir wilakuyashqäpa\nkontran yarpaqkunatapis manami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa michänansu pipis nasyunninpita ni juk!ä nasyuriman\naywaykur täkunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuyänan. Manami",
            "Image": "898badeab93c2d3a0bd95b3692dce46d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "michashqa kayänansu juk kolur qarankuna kayninpa, juklä nasyun kayninpa, imanawpis\nkrigiq kashqanpita. Lapanpis kasarar shuynina täkuyänan wayita ruraykur, shumaq täyänan\nlapanpis rispitanakur kasaraykärirqa. Saynaw kayänan imayyaqpis kasarashqa karqa y\nrakikarpis saynawmi iwalpura imatapis rakipänakunan.\nWarmi olqupis rasunpaypa munanakur imayyaqpis kasarar täyänanpaq awninakush kaqkunami\nkasarayänanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan\nmarkakunapi rispitasinan ayllukuna mana jarukush kananpaq y nasyun mandaqkunapis\nrispitasiyänan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y askaq\nqorikash runakunapis saräyänanmi.\nWayinkunapita y chakrankunapita manami pipis qarqushqa kayänansu.\nNISHQAN CHUNKA PUWAQ (18)\nLapan runakunapis librimi yarpachakuyänan, kuyapäkuyninpis ali o mana alipis kakunan y\nmunashqanman imamanpis krigikunman. Saynawmi munarqa trukasinan jukman krigishqanpita\njukkaqmanpis. Imamanpis krigirqa wakinkaq runakunatapis wilapänan y parlanan\nkrigishqanpaq. Parlayänanmi juk juklapis o askaqpis, askaq runakuna wiyananchawpis o\nshuyni wayinkunalachawpis, yachasiyashpan, wakinpis rurananpaq, alikaqta rurar y\nlapantapis shumaq ruraypa.\nNISHQAN CHUNKA ESQUN (19)\nLapan runakunapis yarpäyashqannawmi parlayänan y rimakuyänan imanaw ali y mana ali\nkashqantapis. Saynawmi imanirpis parlaptin pipis rimanansu ni qayapar ajanäsinansu\nimapaqpis rimakushqanpita. Wiyashqankunatapis rasunpa kashqanta shumaq mayapakunan,\ntukuy wilakuykunatapis chaskinanmi y chaskinan wakinkaqkuna imanaw\nyarpäyashqankunatawan. Saynaw wiyashqanta, chaskishqanta y yarpashqankunata lapan\nrunakunata musyasinan munayashqannaw imaykatapis mana michashqa lapannawpa imawanpis\nrunata wiyasina y mayasina kaqkunawanqa.\nNISHQAN ISHKAY CHUNKA (20)\nLapan runakunapis librimi yorikäkuyänan y askaqpis shuntakäkuyänanmi imatapis\nalikaqkunata rurayänanpaq pipis mana michashqa.\nMana munaykaqtaqa manami pitapis shuntakäyashqanchaw kananpaq apayänansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanapänakuyänanmi, kikinkuna karpis\no alinninta y yachaqninta shumaq akraykärirpis mandaq kananpaq churakuyänan librimi.\nLapan runakunapis iwalmi ima kaymanpis chäyanan, nasyunninkunachaw ima kaymanpis\nchäyänan, nasyunninkunachaw ima awturdäpis kayänan y ima aruymanpis yaykuyänan\nwakinkaqkunanaw.\nMarkachaw pipis awturdä mandaq kananpaq, lapan runakunami awniyänan ali kashqanta.\nLapan runakuna pipis awturdä kananpaq awniyashqantaqa musyakanqa bötuwanmi, kikinkuna",
            "Image": "40c289ba38a3c395700ca74ecf7c88af"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "churakuyanqa pi kananpaqpis. Saynaw rurayanqa bötu kashqan örala, lapanmi bötayänan\npakaylapa, pipis manami michänansu ni juklaylapaq jitananpaq parlapänansu, lapanpis\niwalmi rurayänan. Librimi pipaq karpis jitakuyänan bötunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan awturdäkuna\nmarkachaw rispitasinan pipis mana jarukunanpaq y ali kawakuyänanpaq. Saynawpami shumaq\nkawananpaq tarinqa lapan nasyunchaw kaq runakuna lakipakuyninpa y wakinkaq\nnasyunkunawanpis yanapänakuypa, wakin shuyni qorikaq runakunawan y nasyunchaw mandaq\nrunakuna churakushqan y rurayashqankunawan. Saynawpami lapan runakunata imanpis\nmikunanpaq o rantinanpaq pishipakuptin qonqa, lapan markakunapaqpis y imata\nyachakuyänanpaqpis kanqa gastunkuna, kaykunami mana pishiypa kanan lapan runakunapaq,\nshumaq rispitash runa kayänanpaq. Y saynawmi runakunapis lakipakuyänan kikinkunapa\njamulankunapita ali runa kayänanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw aruyänanpaqpis\nakrakuyänan, aruyninkuna alimi kanan, imaykanpaqpis aypäpakunanpaq y arunanpaq\ntupuylami kanan y runakunaqa manami aruyniynaq kayänansu.\nLapan runakunapis ali kashqanta ni mana ali kashqanta mana rikapaypami\naruyashqankunapita chaskiyänan qellayta y lapan aruqkaqkunaqa iwal, saynawla\nchaskiyänan.\nLapan runakunapis aruqkaqkunaqa iwal shumaq ali pägashqami kayänan imata\nmunashqankunatapis rantiyänanpaq aypaq. Saynaw qellayta chaskir lapan kastankunata\nwayinchaw kaqkuna shumaq kushishqa kawakuyanqa, lapan runakunapis alila kawananpaq\nkashqannaw. Saychawpis pishipakuptinmi isanqa imaykanawpapis wakinkaq awturdäkuna\nwaksakunata yanapaqkuna aypasipänan pishipakushqalanmanna.\nLapan runakunapis ali yarpashqankunawan say shuyni alita yarpaqkuna rurayänanmi\nqotukaykur. Saynaw shuyni kaqkunaqa ali yarpayninkunawan rispitasikur pipis kikinpaq\nkaqkunata o lapan runapaq kaqkunata mana jarukuyänanpaq kashqanta rispitasikuyänanpaq.\nNISHOAN ISHKAY CHUNKA CHUSKU (24)\nLapan runakunapis j amayänanmi aruyninkunapita, aruynin mana kashqan öraqa imatapis\nmunashqantami rurakuyänan, aruyänan shumaq öralawanmi. Manami aläpaqa aruyänansu\naruyänanpaq kashqan örapita mastaqa y saynawmi aruyninpita watasarkur jamananpaq\nyarquptinqa saypita pägunta chaskiyänan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kayänan, saynawmi lapan kastankunapis shumaq\nkawakuyänan, kwerpunkunapis mana qeshyaypa, lapan imaykakunachawpis alila. Mas aliran\nkanan yali mikuyänanpaq mikuykunachaw, mödanankunachaw, ali wayichaw täyaptin, ima\nqeshya sariptinpis jampikuqkuna jampiyaptin y lapan imaykakunawanpis runakunata shumaq\nyanapänanpaq kaqkunawan yanapäyaptin. Elaqpita imachawpis mana aruq runa kaptinqa o\naruyniynaq kaptinqa, shuynimi saynawkunata yanapänanpaq kaqchaw kayänan Iapanpis, tukuy\nqeshyayuqkuna, ima ruraytapis mana pwe'diqkuna, kanmanmi (wishtukuna o ushukuna),\nbiyúdayashkuna chakwan o awkin karpis y lapan runakuna imaykanawpa aruytapis o makinta\ny chakinta o wakinkaqkunata kikinkuna mana munaykäyaptin imapis päsaptin arunanpaq\nkaqkunata oqraqkunami kanan shumaq shuyni yanapashqa.",
            "Image": "75dd05d9367012c90220b80b623cb0b2"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lapan wamrayuq warmikunapis y akapa wamrakunapis shumaq imaykapitapis kuydashqami\nkayänan y paykunataqa shuynimi yachaqkuna rikayänan mana kachaypa. Lapan wamrakuna juk\nmama taytalapita yuriqpis o jukchaw wachapakush o sure\"pakush kayninpa yurishkunapis\niwal rikashqami y kuydashqami kayänan.\nNISHQAN ISHKAY CHUNKA SOQTA (26)\nLapan runakunami eskwëlachaw yachakuyänan. Lapanpis yachakuyänan debaldilami, punta\nyachaykunata alinninkaqta y runata imachawpis yanapänanpaq kaqkunalatapis\nyachakuyänanmi. Alinninkaq yachaytaqa lapan runakunami yachakuyänan jukpis mana\nyachakuypaqa manami kanansu. Juknawkaq imatapis y imapaqpis yachakuykunami isanqa mas\naja yachakuymanna yaykuyänan. Mas sinchikaq aja yachakuykunamanqa yaykuyanqa lapan\nrunakunapis iwalmi y saynawpami ima kayänanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan runakunapis ali yachaq\nkayman chäyanqa. Saynawpami runakuna rispitash kananpaq kaqkunata rurar mas yanapänan\nwakinkuna rurayänanpaqpis y runakuna libri kayänanpaq mayqankaqkuna mas alinnin\nkashqantapis yachasir reqisinan y musyasinan. Runakuna yachaq kayaptinqa manami ajanasu\nkanqa lapanta shumaq tantiyayänanpaqpis, imatapis ali shonqulanwan shuyaränanpaqpis y\nlapan nasyunkunawanpis ali alila juknin jukninpis kayänanpaq, tukuyniraq y lapan kasta\nrunakuna o imamanpis krigiqkuna musyayänanpaqpis. Lapanpis saynaw ali kayaptinqa aska\nnasyunpita shuntakaykur runakuna rispitash kananpaq kashqanta wilakuqkunatami mas\nyanapanqa y alikaqkunata imatapis rurayanqa lapan markakuna jatunyänanpaq y saynawpami\nlapan kushish kawayänanpaq lakipakuyanqa paykunapis.\nMayqan runakunapis munashqankaqtami akrakuyänan maychaw y imanawkaq eskwe\"Iaman wamran\nyachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw ruräsinan,\nima tushukunata o wakinkaqkunata rikäkur y ima yachaykunatapis shumaq ali kananpaq\nyanapänakunan, alita rurayta munarqa imatapis rurasun kikinpa jamulanpita imatapis\nyarqapakurqa.\nLapan runakunami rispitasikunan pipis jarukuyänanpita y imankuna kaptinpis saynawmi\nkikinpa kaqkunataqa shumaq saräkunan pipis mana qechushqa, kakusun ali yachayninwan\ntarishqankuna, imatapis qelqashqankunata o imakunatapis yachayninwan rurashqankunapis y\nkikin ruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali täyänan, nasyunninchaw o\nwakinkaq nasyunkunachawpis kay runakuna rispitashqa y mana jarukushqa kananpaq\nwilakuyashqä maysaychawpis rasunpaypa rurakänanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw täyayninpami\nlibri imaykanaw kananpaqpis y ali runa kayman chänanyaqpis yachakuyash tukuy\nruraykunata.\nShumaq rispitashqa kaykäyashpan y tukuy imakunatapis libri rurakuykäyarpis, imanaw\nrunakuna rurananpaq qelqaraykashqantami isanqa mansakuyänan y say nishqanpitami isanqa\npipis päsasiyänansu. SaVnaw mansapakuypa kayanqa wakinkaq runakunapis rikärishqa,\nrispitashqa, mana jarukushqa y Iibri Iapanpis iwal kayänan kashqami. Saynawpaqa",
            "Image": "7c59a844f6e7bad13b79aa97ed60a58e"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "lapanpis alita rurar y runakunapis rispitash kananpaq kashqannaw karqa kushishmi\nkawayanqa, wakinkaq marka runakunapis y lapan markakuna alila shumaq kawakuyanqa.\nLapan runakuna rispitash y libri kakuyänanpaq wilakuyashqäta manami ni pipis juknawpaqa\nni kontranqa sharkuyänansu ni rurayänansu lapan nasyunkunapita qorikaykur ali\nyarpaykunawan y ali kananpaq rurayashqäkunataqa.\nNISHQAN KIMSA CHUNKA (30)\nKay wilakuyashqäkunachaw manami juknawpaqa tantiyayänansu; manami mayqan nasyunpa\nmandaqninta, shuntakash askaq runakunata ni juk runalata imanawpapis rurayänanpaq o\nwakinta elaqäsir qalaykuyänansu ni mayqan kaqlatapis, runakuna rispitash y libri\nkakuyänanpaq kay qelqaraykaqchaw wilakuyashqäta.",
            "Image": "84b828cc7ade623322755b8e7630394b"
        }
    }
}

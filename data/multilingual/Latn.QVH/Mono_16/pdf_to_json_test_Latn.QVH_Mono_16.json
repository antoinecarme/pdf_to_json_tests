{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470232,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA KAYNAW NIRMI\nQALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y\niusaynaqkunata mana kastigaypa y piwanpis mana pelyaypa kushish kay\npasachaw kawayqa kanqa ali; runakuna imanawpis kashqanta mana qechuymi y\nlapan runakuna yarpashqankunatapis mana michashqa kananpaq;\nRunakuna rispitash kay\u00e4nanpaq kashqanta mana reqiypami y reqiykarpis\niarukuyashqanta kanan yarparkushqaqa seqaypa ajanaypaq kaptinmi kanan\nlapan runakunapis alichaw kananta munayashp\u00e4mi kaykunata wilakuy\u00e4. Lapan\nrunakunapis ali kawakuyman chaykur; mansakuypita y pish\u00ebpakuypita\nlibrash karqa, munashqannawmj lapantapis parlakuyanqa y munashqanmanmj\nkrigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq.\nSaynawpaqa runakuna manami yarp\u00e4yanqasu imaykanawpapis awturd\u00e4kunapa\nkontran sharkuyta y tukuynawpa nakasikuqkunata elaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa\njukninwan jukninwan yanap\u00e4nakur aruyaptin; Askaq nasyunkunapita runakuna\nshuntakayk\u00e4rir, rasunpaypa alimi niyashpan y\u00e4rakuyan, runakuna rispitash\nkay\u00e4nanpaq niyashqan qelqaraykaqman. Kay qelqaraykaqchawqa kaykan\nrunakuna rasunpa rispitash kananpaq, lapan runakunapis mana jarukushqa\nkay\u00e4nanpaq, warmipis olqupis rispitash kay\u00e4nanpaq. Saynawpami rasunpa\nkaykuna rurak\u00e4nanpaq wilanakuyashk\u00e4 lapan markakuna y nasyunkuna ali\nkayman ch\u00e4y\u00e4nanpaq, lapan runakunapis ali kaway\u00e4nanpaq, saynaw kashqanta\nmusyar runakuna librina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq,\naskaq nasyunkunawan wilanakur yanap\u00e4nakuypa lapan runakuna rispitashqa\nkayananpaq. Runakuna lapan rispitash karqa rasunpaypami y librimi\nkakuyanqa ali kaqkunataqa rurayanqa munayashqannaw, y;\nLapansikunapis juk yarpayla, kay runakuna rispitash kay\u00e4nanpaq, pipis\nmana jarukushqa y Iibri kakuy\u00e4nanpaq yarpashqaqa seqay alimi kanqa;\nsaynaw rurashun nishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA\nRISPITASH KAY\u00c4NANPAQ NIYASHQAN\nLapan markakunapis, nasyunkunapis juk yarpayla yaway\u00e4nanpaqmi\nlakipakuy\u00e4nan imaykanawpapis. Saynawpaqa lapan runakunapis y mandaq\nawturd\u00e4kunapis, kay wilakuyashq\u00e4man yarpakushla kayashpanqa, shumaq\njuknaw alitana rurayanman yachasiyashpan y yachakuyashpan. Saynawpami\nmansapakuypa ruray\u00e4nan, runakunata mana jarukuypa rispitana kashqanta y\nlibri kashqankunata, Saynawpaqa yarp\u00e4nansj lapan nasyunninsik y jukl\u00e4\nnasyunkuna ali kawayman chananpaqmi. Kaykunataqa musyay\u00e4nan y lapan\nrunapis nishqannaw rasunpaypa ruray\u00e4nan, lapan qotukaq runakunapa\nmarkankuna, nasyunninkun y wakinkaq kay nasyunpa ru\u00f1nkunachaw kaykaq\nmarkakunapis.\nNISFIQAN JUK (1)",
            "Image": "c54545aaf8a6933ab2d903ac9c097b48"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runakunapis yurikuyan librimi y wakinkaqkunanaw rispitashqa, mana\njarukushqa kay\u00e4nanpaq. Saynawmi runakunaqa yuriyan shumaq yarpayyuq,\nalitapis mana alitapis reqiykar y seqay kuyap\u00e4kuyyuq. Saymi runakuna ali\nkawakuy\u00e4nan jukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq\nwilakuyashq\u00e4chaw nishqannaw librimi kay\u00e4nanpis. Manami chikish kanansu\njuk kasta kashqanpita yana o yuraq kashqanpita, warmi ni olqu\nkashqanpita, imanawkaq parlayta parlaq kashqanpita, imamanpis\nkrigishqanpita,\nSaypis manami b\u00e4juman churashqa kanqasu mayqan alikaq o mana alikaq\nniy\u00e4nansu, runakuna markakunata mandananpaq askaq shuntakaykuptin,\nrunakuna mana jarukush kananpaq alita ruraqkunata o lapan nasyun\nrunakunapaq o mayninpapis markankunapa si\u00f1alninkuna rurinchaw juk runa\nmandaq kaptin. Saynaw kanman juk nasyun marka, pipis mana mandash\nkaptinpis y markakunapa si\u00f1alninkuna surinchaw shumaq imanawpapis\nrurayta mana kam\u00e4pakuq kayaptin o kikinkuna mana mandar juk mandash\nkarpis o juk marka seqaypa mandar imaykapitapis michashqa imanawpis\nnishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi\nimaykapitapis kakuy\u00e4nan y imapis p\u00e4sananta awturd\u00e4kuna rispitasinan ali\nkakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq\nkanmansu. Ashmaykaq y ashmayta saray; runakuna imanaw rurananpaq\nkaqkunachawqa pasaypami michar kundinan lapankunatapis y tukuynawpa\nashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa,\nruna kashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa\nkaynintapis saynaw rispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi.\nSaynawmi pitapis ali kashqanta ni mana ali kashqanta mana akraypa,\nrunakuna rurananpaq kashqanwan sapakuy\u00e4nan tukuypita. Lapan runakunami\niwal rispitasikuy\u00e4nan, wakin runakuna jamurpar jarukur ushay\u00e4nanpita y\nmanakaqkunata parlarkur, kay runa rispitash kananpaq\nwilakuyashq\u00e4kunapjta kontran parlar puriqkunapita y luta jarukur ushash\nkananpita.",
            "Image": "5f0179b50ff2a81ba03ce0a3735399c7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NISHQAN PUWAQ (8)\nLapan runakunapis kejakuy\u00e4nanmj, jatusaq kay nasyunchaw kaq\nawturd\u00e4kunaman, runa rispitash kananpaq kashqankunata pipis jarukur\nushaptin, awturd\u00e4kunapis sap\u00e4nanmi, imanaw runakuna rurananpaq\nkashqanchaw parlashqannaw saypaqmi qelqaraykan, saywan pipis\nsapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu,\nni markanpita jukl\u00e4man jitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa\npuntanchaw wiyashqa kanan jusan o mana jusan kaptinpis y juk awturd\u00e4ta\nwilap\u00e4nan. Kay awturd\u00e4qa manami mayqanpaqpis faburnin sharkunansu\nlutalaqa, jukninpaq jukninpaqpis. Saynawpami musyanqa mayqankaq ali\nrispitash kananpaqpis y imanaw rurananpaqpis. Saynawpami musyanqa mayqan\njusayuq kashqanta y mayqan jusaynaq kashqantapis. Niykurnami isanqa\nimanawpis ruranqa wechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan\nkashqanta musyakashqanyaqqa imaykanawpapis rispitasikunanmi\njusaynaqlaraq kashqanta. Saynaw rispitasikunan lapan runapa nawpanchaw\nrasunpa mana jusan kashqanta y runa kashqanta mana jarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o\nimatapis ruraykashqanta jinan \u00f6ra mana taripash kaptinqa; imanawmi nin\nrunakuna rispitash kananpaq wilakuyashqankuna, kay nasyunpaq y jukl\u00e4\nnasyunkunapaq saychaw nishqannaw. Jusankunapita kastigashqa kananpaq\nkaqkunapita mastaqa manami nakasir kastigak\u00e4nansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni\nkawakuqtaqa, kastankunatapis, wayinkunata o paypa kaqtaqa imantapis;\nimanaw ali o mana ali kakuptinpis, runa kayninta chikip\u00e4nansu. Lapan\nrunakunami sapakunan, runakuna imanawpis rurananpaq kaykashqanchaw\nqelqaraykaqwan, tukuynawpa imaykatapis manakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may\nnasyunchawpis rurakunan wayinkunata saychaw t\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita\njuk nasyunman y niykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan\nmaychawpis ali t\u00e4kunanpaq. Saynawpami kushish t\u00e4kunqa mayqan nasyunchaw",
            "Image": "ee33da759cadfb83218f94fe762bb0b1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "karpis.\nKay wilakuyashq\u00e4kunaqa manami pasaypapis joqarishqasu kanqa mana alita\nruraqkuna, alichaw yarqunanpaqqa ni noqakuna askaq wi!anakurkur \"ali\nkananpaq\" nir wilakuyashq\u00e4pa kontran yarpaqkunatapis manami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa mich\u00e4nansu pipis nasyunninpita ni juk!\u00e4\nnasyuriman aywaykur t\u00e4kunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami\nkasarakuy\u00e4nan. Manami michashqa kay\u00e4nansu juk kolur qarankuna kayninpa,\njukl\u00e4 nasyun kayninpa, imanawpis krigiq kashqanpita. Lapanpis kasarar\nshuynina t\u00e4kuy\u00e4nan wayita ruraykur, shumaq t\u00e4y\u00e4nan lapanpis rispitanakur\nkasarayk\u00e4rirqa. Saynaw kay\u00e4nan imayyaqpis kasarashqa karqa y rakikarpis\nsaynawmi iwalpura imatapis rakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq\nawninakush kaqkunami kasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis.\nSaymi lapan markakunapi rispitasinan ayllukuna mana jarukush kananpaq y\nnasyun mandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis\nkanmanmi y askaq qorikash runakunapis sar\u00e4y\u00e4nanmi.\nWayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana\nalipis kakunan y munashqanman imamanpis krigikunman. Saynawmi munarqa\ntrukasinan jukman krigishqanpita jukkaqmanpis. Imamanpis krigirqa\nwakinkaq runakunatapis wilap\u00e4nan y parlanan krigishqanpaq. Parlay\u00e4nanmi\njuk juklapis o askaqpis, askaq runakuna wiyananchawpis o shuyni\nwayinkunalachawpis, yachasiyashpan, wakinpis rurananpaq, alikaqta rurar\ny lapantapis shumaq ruraypa.\nNISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali\ny mana ali kashqantapis. Saynawmi imanirpis parlaptin pipis rimanansu ni\nqayapar ajan\u00e4sinansu imapaqpis rimakushqanpita. Wiyashqankunatapis\nrasunpa kashqanta shumaq mayapakunan, tukuy wilakuykunatapis chaskinanmi\ny chaskinan wakinkaqkuna imanaw yarp\u00e4yashqankunatawan. Saynaw\nwiyashqanta, chaskishqanta y yarpashqankunata lapan runakunata\nmusyasinan munayashqannaw imaykatapis mana michashqa lapannawpa\nimawanpis runata wiyasina y mayasina kaqkunawanqa.",
            "Image": "dedee6f3d89925ed88d412bc8f2da28a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi\nimatapis alikaqkunata ruray\u00e4nanpaq pipis mana michashqa.\nMana munaykaqtaqa manami pitapis shuntak\u00e4yashqanchaw kananpaq\napay\u00e4nansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi,\nkikinkuna karpis o alinninta y yachaqninta shumaq akrayk\u00e4rirpis mandaq\nkananpaq churakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima\nkaymanpis ch\u00e4y\u00e4nan, nasyunninkunachaw ima awturd\u00e4pis kay\u00e4nan y ima\naruymanpis yaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali\nkashqanta. Lapan runakuna pipis awturd\u00e4 kananpaq awniyashqantaqa\nmusyakanqa b\u00f6tuwanmi, kikinkuna churakuyanqa pi kananpaqpis. Saynaw\nrurayanqa b\u00f6tu kashqan \u00f6rala, lapanmi b\u00f6tay\u00e4nan pakaylapa, pipis manami\nmich\u00e4nansu ni juklaylapaq jitananpaq parlap\u00e4nansu, lapanpis iwalmi\nruray\u00e4nan. Librimi pipaq karpis jitakuy\u00e4nan b\u00f6tunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa,\nlapan awturd\u00e4kuna markachaw rispitasinan pipis mana jarukunanpaq y ali\nkawakuy\u00e4nanpaq. Saynawpami shumaq kawananpaq tarinqa lapan nasyunchaw\nkaq runakuna lakipakuyninpa y wakinkaq nasyunkunawanpis yanap\u00e4nakuypa,\nwakin shuyni qorikaq runakunawan y nasyunchaw mandaq runakuna\nchurakushqan y rurayashqankunawan. Saynawpami lapan runakunata imanpis\nmikunanpaq o rantinanpaq pishipakuptin qonqa, lapan markakunapaqpis y\nimata yachakuy\u00e4nanpaqpis kanqa gastunkuna, kaykunami mana pishiypa kanan\nlapan runakunapaq, shumaq rispitash runa kay\u00e4nanpaq. Y saynawmi\nrunakunapis lakipakuy\u00e4nan kikinkunapa jamulankunapita ali runa\nkay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw\naruy\u00e4nanpaqpis akrakuy\u00e4nan, aruyninkuna alimi kanan, imaykanpaqpis\nayp\u00e4pakunanpaq y arunanpaq tupuylami kanan y runakunaqa manami\naruyniynaq kay\u00e4nansu.\nLapan runakunapis ali kashqanta ni mana ali kashqanta mana rikapaypami\naruyashqankunapita chaskiy\u00e4nan qellayta y lapan aruqkaqkunaqa iwal,\nsaynawla chaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata\nmunashqankunatapis rantiy\u00e4nanpaq aypaq. Saynaw qellayta chaskir lapan\nkastankunata wayinchaw kaqkuna shumaq kushishqa kawakuyanqa, lapan\nrunakunapis alila kawananpaq kashqannaw. Saychawpis pishipakuptinmi\nisanqa imaykanawpapis wakinkaq awturd\u00e4kuna waksakunata yanapaqkuna\naypasip\u00e4nan pishipakushqalanmanna.",
            "Image": "825703519be04bb834fba357ea22e731"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runakunapis ali yarpashqankunawan say shuyni alita yarpaqkuna\nruray\u00e4nanmi qotukaykur. Saynaw shuyni kaqkunaqa ali yarpayninkunawan\nrispitasikur pipis kikinpaq kaqkunata o lapan runapaq kaqkunata mana\njarukuy\u00e4nanpaq kashqanta rispitasikuy\u00e4nanpaq.\nNISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan\n\u00f6raqa imatapis munashqantami rurakuy\u00e4nan, aruy\u00e4nan shumaq \u00f6ralawanmi.\nManami al\u00e4paqa aruy\u00e4nansu aruy\u00e4nanpaq kashqan \u00f6rapita mastaqa y saynawmi\naruyninpita watasarkur jamananpaq yarquptinqa saypita p\u00e4gunta\nchaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan\nkastankunapis shumaq kawakuy\u00e4nan, kwerpunkunapis mana qeshyaypa, lapan\nimaykakunachawpis alila. Mas aliran kanan yali mikuy\u00e4nanpaq\nmikuykunachaw, m\u00f6danankunachaw, ali wayichaw t\u00e4yaptin, ima qeshya\nsariptinpis jampikuqkuna jampiyaptin y lapan imaykakunawanpis runakunata\nshumaq yanap\u00e4nanpaq kaqkunawan yanap\u00e4yaptin. Elaqpita imachawpis mana\naruq runa kaptinqa o aruyniynaq kaptinqa, shuynimi saynawkunata\nyanap\u00e4nanpaq kaqchaw kay\u00e4nan Iapanpis, tukuy qeshyayuqkuna, ima\nruraytapis mana pwe'diqkuna, kanmanmi (wishtukuna o ushukuna),\nbiy\u00fadayashkuna chakwan o awkin karpis y lapan runakuna imaykanawpa\naruytapis o makinta y chakinta o wakinkaqkunata kikinkuna mana\nmunayk\u00e4yaptin imapis p\u00e4saptin arunanpaq kaqkunata oqraqkunami kanan\nshumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis\nkuydashqami kay\u00e4nan y paykunataqa shuynimi yachaqkuna rikay\u00e4nan mana\nkachaypa. Lapan wamrakuna juk mama taytalapita yuriqpis o jukchaw\nwachapakush o sure\"pakush kayninpa yurishkunapis iwal rikashqami y\nkuydashqami kay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan\ndebaldilami, punta yachaykunata alinninkaqta y runata imachawpis\nyanap\u00e4nanpaq kaqkunalatapis yachakuy\u00e4nanmi. Alinninkaq yachaytaqa lapan\nrunakunami yachakuy\u00e4nan jukpis mana yachakuypaqa manami kanansu.\nJuknawkaq imatapis y imapaqpis yachakuykunami isanqa mas aja\nyachakuymanna yaykuy\u00e4nan. Mas sinchikaq aja yachakuykunamanqa yaykuyanqa\nlapan runakunapis iwalmi y saynawpami ima kay\u00e4nanpaqpis yarquyanqa\nyachayashqanpita.\nEskwe\"lakunachaw o wakinkaqkunachaw yachakushqankunawanmi lapan\nrunakunapis ali yachaq kayman ch\u00e4yanqa. Saynawpami runakuna rispitash\nkananpaq kaqkunata rurar mas yanap\u00e4nan wakinkuna ruray\u00e4nanpaqpis y\nrunakuna libri kay\u00e4nanpaq mayqankaqkuna mas alinnin kashqantapis\nyachasir reqisinan y musyasinan. Runakuna yachaq kayaptinqa manami\najanasu kanqa lapanta shumaq tantiyay\u00e4nanpaqpis, imatapis ali\nshonqulanwan shuyar\u00e4nanpaqpis y lapan nasyunkunawanpis ali alila juknin\njukninpis kay\u00e4nanpaq, tukuyniraq y lapan kasta runakuna o imamanpis\nkrigiqkuna musyay\u00e4nanpaqpis. Lapanpis saynaw ali kayaptinqa aska",
            "Image": "69389e25a5e1629965a4d4aa455fb5c2"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nasyunpita shuntakaykur runakuna rispitash kananpaq kashqanta\nwilakuqkunatami mas yanapanqa y alikaqkunata imatapis rurayanqa lapan\nmarkakuna jatuny\u00e4nanpaq y saynawpami lapan kushish kaway\u00e4nanpaq\nlakipakuyanqa paykunapis.\nMayqan runakunapis munashqankaqtami akrakuy\u00e4nan maychaw y imanawkaq\neskwe\"Iaman wamran yachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis\nsaychaw rur\u00e4sinan, ima tushukunata o wakinkaqkunata rik\u00e4kur y ima\nyachaykunatapis shumaq ali kananpaq yanap\u00e4nakunan, alita rurayta munarqa\nimatapis rurasun kikinpa jamulanpita imatapis yarqapakurqa.\nLapan runakunami rispitasikunan pipis jarukuy\u00e4nanpita y imankuna\nkaptinpis saynawmi kikinpa kaqkunataqa shumaq sar\u00e4kunan pipis mana\nqechushqa, kakusun ali yachayninwan tarishqankuna, imatapis\nqelqashqankunata o imakunatapis yachayninwan rurashqankunapis y kikin\nruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali t\u00e4y\u00e4nan,\nnasyunninchaw o wakinkaq nasyunkunachawpis kay runakuna rispitashqa y\nmana jarukushqa kananpaq wilakuyashq\u00e4 maysaychawpis rasunpaypa\nrurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw\nt\u00e4yayninpami libri imaykanaw kananpaqpis y ali runa kayman ch\u00e4nanyaqpis\nyachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri\nrurakuyk\u00e4yarpis, imanaw runakuna rurananpaq qelqaraykashqantami isanqa\nmansakuy\u00e4nan y say nishqanpitami isanqa pipis p\u00e4sasiy\u00e4nansu. SaVnaw\nmansapakuypa kayanqa wakinkaq runakunapis rik\u00e4rishqa, rispitashqa, mana\njarukushqa y Iibri Iapanpis iwal kay\u00e4nan kashqami. Saynawpaqa lapanpis\nalita rurar y runakunapis rispitash kananpaq kashqannaw karqa kushishmi\nkawayanqa, wakinkaq marka runakunapis y lapan markakuna alila shumaq\nkawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni\npipis juknawpaqa ni kontranqa sharkuy\u00e4nansu ni ruray\u00e4nansu lapan\nnasyunkunapita qorikaykur ali yarpaykunawan y ali kananpaq\nrurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan\nnasyunpa mandaqninta, shuntakash askaq runakunata ni juk runalata\nimanawpapis ruray\u00e4nanpaq o wakinta elaq\u00e4sir qalaykuy\u00e4nansu ni mayqan\nkaqlatapis, runakuna rispitash y libri kakuy\u00e4nanpaq kay qelqaraykaqchaw\nwilakuyashq\u00e4ta.",
            "Image": "2e5f4e31c5f46f042f2cfbbc87dffaa6"
        }
    }
}

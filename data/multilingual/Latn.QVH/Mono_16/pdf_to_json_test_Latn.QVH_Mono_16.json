{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470232,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "LAPAN RUNAKUNA IMANAWPA RISPITASH KAYÄNANPAQ KASHQANKUNA KAYNAW NIRMI\nQALAYKUN\n[Preamble]\nLapan runakunapis libri kananpaq, jusayuqkunata kastigakänanpaq y\niusaynaqkunata mana kastigaypa y piwanpis mana pelyaypa kushish kay\npasachaw kawayqa kanqa ali; runakuna imanawpis kashqanta mana qechuymi y\nlapan runakuna yarpashqankunatapis mana michashqa kananpaq;\nRunakuna rispitash kayänanpaq kashqanta mana reqiypami y reqiykarpis\niarukuyashqanta kanan yarparkushqaqa seqaypa ajanaypaq kaptinmi kanan\nlapan runakunapis alichaw kananta munayashpämi kaykunata wilakuyä. Lapan\nrunakunapis ali kawakuyman chaykur; mansakuypita y pishëpakuypita\nlibrash karqa, munashqannawmj lapantapis parlakuyanqa y munashqanmanmj\nkrigikuyanqa;\nLapan kaykunatamj rurakänan, runakuna shumaq rispitash kayänanpaq.\nSaynawpaqa runakuna manami yarpäyanqasu imaykanawpapis awturdäkunapa\nkontran sharkuyta y tukuynawpa nakasikuqkunata elaqäsiyta;\nSaynawmi ali kanman lapan nasyunkuna shumaq wilanakur tukuynawpa\njukninwan jukninwan yanapänakur aruyaptin; Askaq nasyunkunapita runakuna\nshuntakaykärir, rasunpaypa alimi niyashpan yärakuyan, runakuna rispitash\nkayänanpaq niyashqan qelqaraykaqman. Kay qelqaraykaqchawqa kaykan\nrunakuna rasunpa rispitash kananpaq, lapan runakunapis mana jarukushqa\nkayänanpaq, warmipis olqupis rispitash kayänanpaq. Saynawpami rasunpa\nkaykuna rurakänanpaq wilanakuyashkä lapan markakuna y nasyunkuna ali\nkayman chäyänanpaq, lapan runakunapis ali kawayänanpaq, saynaw kashqanta\nmusyar runakuna librina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq,\naskaq nasyunkunawan wilanakur yanapänakuypa lapan runakuna rispitashqa\nkayananpaq. Runakuna lapan rispitash karqa rasunpaypami y librimi\nkakuyanqa ali kaqkunataqa rurayanqa munayashqannaw, y;\nLapansikunapis juk yarpayla, kay runakuna rispitash kayänanpaq, pipis\nmana jarukushqa y Iibri kakuyänanpaq yarpashqaqa seqay alimi kanqa;\nsaynaw rurashun nishqansikuna lapan rurakänanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA\nRISPITASH KAYÄNANPAQ NIYASHQAN\nLapan markakunapis, nasyunkunapis juk yarpayla yawayänanpaqmi\nlakipakuyänan imaykanawpapis. Saynawpaqa lapan runakunapis y mandaq\nawturdäkunapis, kay wilakuyashqäman yarpakushla kayashpanqa, shumaq\njuknaw alitana rurayanman yachasiyashpan y yachakuyashpan. Saynawpami\nmansapakuypa rurayänan, runakunata mana jarukuypa rispitana kashqanta y\nlibri kashqankunata, Saynawpaqa yarpänansj lapan nasyunninsik y juklä\nnasyunkuna ali kawayman chananpaqmi. Kaykunataqa musyayänan y lapan\nrunapis nishqannaw rasunpaypa rurayänan, lapan qotukaq runakunapa\nmarkankuna, nasyunninkun y wakinkaq kay nasyunpa ruñnkunachaw kaykaq\nmarkakunapis.\nNISFIQAN JUK (1)",
            "Image": "c54545aaf8a6933ab2d903ac9c097b48"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runakunapis yurikuyan librimi y wakinkaqkunanaw rispitashqa, mana\njarukushqa kayänanpaq. Saynawmi runakunaqa yuriyan shumaq yarpayyuq,\nalitapis mana alitapis reqiykar y seqay kuyapäkuyyuq. Saymi runakuna ali\nkawakuyänan jukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kayänan y ali kananpaq\nwilakuyashqächaw nishqannaw librimi kayänanpis. Manami chikish kanansu\njuk kasta kashqanpita yana o yuraq kashqanpita, warmi ni olqu\nkashqanpita, imanawkaq parlayta parlaq kashqanpita, imamanpis\nkrigishqanpita,\nSaypis manami bäjuman churashqa kanqasu mayqan alikaq o mana alikaq\nniyänansu, runakuna markakunata mandananpaq askaq shuntakaykuptin,\nrunakuna mana jarukush kananpaq alita ruraqkunata o lapan nasyun\nrunakunapaq o mayninpapis markankunapa siñalninkuna rurinchaw juk runa\nmandaq kaptin. Saynaw kanman juk nasyun marka, pipis mana mandash\nkaptinpis y markakunapa siñalninkuna surinchaw shumaq imanawpapis\nrurayta mana kamäpakuq kayaptin o kikinkuna mana mandar juk mandash\nkarpis o juk marka seqaypa mandar imaykapitapis michashqa imanawpis\nnishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuyänan, librimi\nimaykapitapis kakuyänan y imapis päsananta awturdäkuna rispitasinan ali\nkakuyänanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq\nkanmansu. Ashmaykaq y ashmayta saray; runakuna imanaw rurananpaq\nkaqkunachawqa pasaypami michar kundinan lapankunatapis y tukuynawpa\nashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa,\nruna kashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa\nkaynintapis saynaw rispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi.\nSaynawmi pitapis ali kashqanta ni mana ali kashqanta mana akraypa,\nrunakuna rurananpaq kashqanwan sapakuyänan tukuypita. Lapan runakunami\niwal rispitasikuyänan, wakin runakuna jamurpar jarukur ushayänanpita y\nmanakaqkunata parlarkur, kay runa rispitash kananpaq\nwilakuyashqäkunapjta kontran parlar puriqkunapita y luta jarukur ushash\nkananpita.",
            "Image": "5f0179b50ff2a81ba03ce0a3735399c7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NISHQAN PUWAQ (8)\nLapan runakunapis kejakuyänanmj, jatusaq kay nasyunchaw kaq\nawturdäkunaman, runa rispitash kananpaq kashqankunata pipis jarukur\nushaptin, awturdäkunapis sapänanmi, imanaw runakuna rurananpaq\nkashqanchaw parlashqannaw saypaqmi qelqaraykan, saywan pipis\nsapakuyänanpaq.\nNISHQAN ESQUN (9)\nManami mayqan runatapis luta la sarir kalapósuman apar wechqaräsinansu,\nni markanpita jukläman jitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa\npuntanchaw wiyashqa kanan jusan o mana jusan kaptinpis y juk awturdäta\nwilapänan. Kay awturdäqa manami mayqanpaqpis faburnin sharkunansu\nlutalaqa, jukninpaq jukninpaqpis. Saynawpami musyanqa mayqankaq ali\nrispitash kananpaqpis y imanaw rurananpaqpis. Saynawpami musyanqa mayqan\njusayuq kashqanta y mayqan jusaynaq kashqantapis. Niykurnami isanqa\nimanawpis ruranqa wechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan\nkashqanta musyakashqanyaqqa imaykanawpapis rispitasikunanmi\njusaynaqlaraq kashqanta. Saynaw rispitasikunan lapan runapa nawpanchaw\nrasunpa mana jusan kashqanta y runa kashqanta mana jarukuyänanpaq.\nManami pipis kondinashqa kanansu imatapis mana rurash kaykaptinqa o\nimatapis ruraykashqanta jinan öra mana taripash kaptinqa; imanawmi nin\nrunakuna rispitash kananpaq wilakuyashqankuna, kay nasyunpaq y juklä\nnasyunkunapaq saychaw nishqannaw. Jusankunapita kastigashqa kananpaq\nkaqkunapita mastaqa manami nakasir kastigakänansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimapänansu shuyni\nkawakuqtaqa, kastankunatapis, wayinkunata o paypa kaqtaqa imantapis;\nimanaw ali o mana ali kakuptinpis, runa kayninta chikipänansu. Lapan\nrunakunami sapakunan, runakuna imanawpis rurananpaq kaykashqanchaw\nqelqaraykaqwan, tukuynawpa imaykatapis manakaqpita rimapänanpita.\nNISHQAN CHUNKA KIMSA (13)\nLapan runakunapis librimi purikuyänan maysaypapis. Saynawmi may\nnasyunchawpis rurakunan wayinkunata saychaw täkunanpaq.\nLapan runakunapis yarquyänanmi may nasyunpitapis, kikinpa nasyunninpita\njuk nasyunman y niykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan\nmaychawpis ali täkunanpaq. Saynawpami kushish täkunqa mayqan nasyunchaw",
            "Image": "ee33da759cadfb83218f94fe762bb0b1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "karpis.\nKay wilakuyashqäkunaqa manami pasaypapis joqarishqasu kanqa mana alita\nruraqkuna, alichaw yarqunanpaqqa ni noqakuna askaq wi!anakurkur \"ali\nkananpaq\" nir wilakuyashqäpa kontran yarpaqkunatapis manami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa michänansu pipis nasyunninpita ni juk!ä\nnasyuriman aywaykur täkunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami\nkasarakuyänan. Manami michashqa kayänansu juk kolur qarankuna kayninpa,\njuklä nasyun kayninpa, imanawpis krigiq kashqanpita. Lapanpis kasarar\nshuynina täkuyänan wayita ruraykur, shumaq täyänan lapanpis rispitanakur\nkasaraykärirqa. Saynaw kayänan imayyaqpis kasarashqa karqa y rakikarpis\nsaynawmi iwalpura imatapis rakipänakunan.\nWarmi olqupis rasunpaypa munanakur imayyaqpis kasarar täyänanpaq\nawninakush kaqkunami kasarayänanqa.\nJuk ayllumi kikinkaq umanqa y seqay alikaqqa lapan marka kananpaqpis.\nSaymi lapan markakunapi rispitasinan ayllukuna mana jarukush kananpaq y\nnasyun mandaqkunapis rispitasiyänan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis\nkanmanmi y askaq qorikash runakunapis saräyänanmi.\nWayinkunapita y chakrankunapita manami pipis qarqushqa kayänansu.\nNISHQAN CHUNKA PUWAQ (18)\nLapan runakunapis librimi yarpachakuyänan, kuyapäkuyninpis ali o mana\nalipis kakunan y munashqanman imamanpis krigikunman. Saynawmi munarqa\ntrukasinan jukman krigishqanpita jukkaqmanpis. Imamanpis krigirqa\nwakinkaq runakunatapis wilapänan y parlanan krigishqanpaq. Parlayänanmi\njuk juklapis o askaqpis, askaq runakuna wiyananchawpis o shuyni\nwayinkunalachawpis, yachasiyashpan, wakinpis rurananpaq, alikaqta rurar\ny lapantapis shumaq ruraypa.\nNISHQAN CHUNKA ESQUN (19)\nLapan runakunapis yarpäyashqannawmi parlayänan y rimakuyänan imanaw ali\ny mana ali kashqantapis. Saynawmi imanirpis parlaptin pipis rimanansu ni\nqayapar ajanäsinansu imapaqpis rimakushqanpita. Wiyashqankunatapis\nrasunpa kashqanta shumaq mayapakunan, tukuy wilakuykunatapis chaskinanmi\ny chaskinan wakinkaqkuna imanaw yarpäyashqankunatawan. Saynaw\nwiyashqanta, chaskishqanta y yarpashqankunata lapan runakunata\nmusyasinan munayashqannaw imaykatapis mana michashqa lapannawpa\nimawanpis runata wiyasina y mayasina kaqkunawanqa.",
            "Image": "dedee6f3d89925ed88d412bc8f2da28a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NISHQAN ISHKAY CHUNKA (20)\nLapan runakunapis librimi yorikäkuyänan y askaqpis shuntakäkuyänanmi\nimatapis alikaqkunata rurayänanpaq pipis mana michashqa.\nMana munaykaqtaqa manami pitapis shuntakäyashqanchaw kananpaq\napayänansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanapänakuyänanmi,\nkikinkuna karpis o alinninta y yachaqninta shumaq akraykärirpis mandaq\nkananpaq churakuyänan librimi.\nLapan runakunapis iwalmi ima kaymanpis chäyanan, nasyunninkunachaw ima\nkaymanpis chäyänan, nasyunninkunachaw ima awturdäpis kayänan y ima\naruymanpis yaykuyänan wakinkaqkunanaw.\nMarkachaw pipis awturdä mandaq kananpaq, lapan runakunami awniyänan ali\nkashqanta. Lapan runakuna pipis awturdä kananpaq awniyashqantaqa\nmusyakanqa bötuwanmi, kikinkuna churakuyanqa pi kananpaqpis. Saynaw\nrurayanqa bötu kashqan örala, lapanmi bötayänan pakaylapa, pipis manami\nmichänansu ni juklaylapaq jitananpaq parlapänansu, lapanpis iwalmi\nrurayänan. Librimi pipaq karpis jitakuyänan bötunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa,\nlapan awturdäkuna markachaw rispitasinan pipis mana jarukunanpaq y ali\nkawakuyänanpaq. Saynawpami shumaq kawananpaq tarinqa lapan nasyunchaw\nkaq runakuna lakipakuyninpa y wakinkaq nasyunkunawanpis yanapänakuypa,\nwakin shuyni qorikaq runakunawan y nasyunchaw mandaq runakuna\nchurakushqan y rurayashqankunawan. Saynawpami lapan runakunata imanpis\nmikunanpaq o rantinanpaq pishipakuptin qonqa, lapan markakunapaqpis y\nimata yachakuyänanpaqpis kanqa gastunkuna, kaykunami mana pishiypa kanan\nlapan runakunapaq, shumaq rispitash runa kayänanpaq. Y saynawmi\nrunakunapis lakipakuyänan kikinkunapa jamulankunapita ali runa\nkayänanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw\naruyänanpaqpis akrakuyänan, aruyninkuna alimi kanan, imaykanpaqpis\naypäpakunanpaq y arunanpaq tupuylami kanan y runakunaqa manami\naruyniynaq kayänansu.\nLapan runakunapis ali kashqanta ni mana ali kashqanta mana rikapaypami\naruyashqankunapita chaskiyänan qellayta y lapan aruqkaqkunaqa iwal,\nsaynawla chaskiyänan.\nLapan runakunapis aruqkaqkunaqa iwal shumaq ali pägashqami kayänan imata\nmunashqankunatapis rantiyänanpaq aypaq. Saynaw qellayta chaskir lapan\nkastankunata wayinchaw kaqkuna shumaq kushishqa kawakuyanqa, lapan\nrunakunapis alila kawananpaq kashqannaw. Saychawpis pishipakuptinmi\nisanqa imaykanawpapis wakinkaq awturdäkuna waksakunata yanapaqkuna\naypasipänan pishipakushqalanmanna.",
            "Image": "825703519be04bb834fba357ea22e731"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runakunapis ali yarpashqankunawan say shuyni alita yarpaqkuna\nrurayänanmi qotukaykur. Saynaw shuyni kaqkunaqa ali yarpayninkunawan\nrispitasikur pipis kikinpaq kaqkunata o lapan runapaq kaqkunata mana\njarukuyänanpaq kashqanta rispitasikuyänanpaq.\nNISHOAN ISHKAY CHUNKA CHUSKU (24)\nLapan runakunapis j amayänanmi aruyninkunapita, aruynin mana kashqan\nöraqa imatapis munashqantami rurakuyänan, aruyänan shumaq öralawanmi.\nManami aläpaqa aruyänansu aruyänanpaq kashqan örapita mastaqa y saynawmi\naruyninpita watasarkur jamananpaq yarquptinqa saypita pägunta\nchaskiyänan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kayänan, saynawmi lapan\nkastankunapis shumaq kawakuyänan, kwerpunkunapis mana qeshyaypa, lapan\nimaykakunachawpis alila. Mas aliran kanan yali mikuyänanpaq\nmikuykunachaw, mödanankunachaw, ali wayichaw täyaptin, ima qeshya\nsariptinpis jampikuqkuna jampiyaptin y lapan imaykakunawanpis runakunata\nshumaq yanapänanpaq kaqkunawan yanapäyaptin. Elaqpita imachawpis mana\naruq runa kaptinqa o aruyniynaq kaptinqa, shuynimi saynawkunata\nyanapänanpaq kaqchaw kayänan Iapanpis, tukuy qeshyayuqkuna, ima\nruraytapis mana pwe'diqkuna, kanmanmi (wishtukuna o ushukuna),\nbiyúdayashkuna chakwan o awkin karpis y lapan runakuna imaykanawpa\naruytapis o makinta y chakinta o wakinkaqkunata kikinkuna mana\nmunaykäyaptin imapis päsaptin arunanpaq kaqkunata oqraqkunami kanan\nshumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis\nkuydashqami kayänan y paykunataqa shuynimi yachaqkuna rikayänan mana\nkachaypa. Lapan wamrakuna juk mama taytalapita yuriqpis o jukchaw\nwachapakush o sure\"pakush kayninpa yurishkunapis iwal rikashqami y\nkuydashqami kayänan.\nNISHQAN ISHKAY CHUNKA SOQTA (26)\nLapan runakunami eskwëlachaw yachakuyänan. Lapanpis yachakuyänan\ndebaldilami, punta yachaykunata alinninkaqta y runata imachawpis\nyanapänanpaq kaqkunalatapis yachakuyänanmi. Alinninkaq yachaytaqa lapan\nrunakunami yachakuyänan jukpis mana yachakuypaqa manami kanansu.\nJuknawkaq imatapis y imapaqpis yachakuykunami isanqa mas aja\nyachakuymanna yaykuyänan. Mas sinchikaq aja yachakuykunamanqa yaykuyanqa\nlapan runakunapis iwalmi y saynawpami ima kayänanpaqpis yarquyanqa\nyachayashqanpita.\nEskwe\"lakunachaw o wakinkaqkunachaw yachakushqankunawanmi lapan\nrunakunapis ali yachaq kayman chäyanqa. Saynawpami runakuna rispitash\nkananpaq kaqkunata rurar mas yanapänan wakinkuna rurayänanpaqpis y\nrunakuna libri kayänanpaq mayqankaqkuna mas alinnin kashqantapis\nyachasir reqisinan y musyasinan. Runakuna yachaq kayaptinqa manami\najanasu kanqa lapanta shumaq tantiyayänanpaqpis, imatapis ali\nshonqulanwan shuyaränanpaqpis y lapan nasyunkunawanpis ali alila juknin\njukninpis kayänanpaq, tukuyniraq y lapan kasta runakuna o imamanpis\nkrigiqkuna musyayänanpaqpis. Lapanpis saynaw ali kayaptinqa aska",
            "Image": "69389e25a5e1629965a4d4aa455fb5c2"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nasyunpita shuntakaykur runakuna rispitash kananpaq kashqanta\nwilakuqkunatami mas yanapanqa y alikaqkunata imatapis rurayanqa lapan\nmarkakuna jatunyänanpaq y saynawpami lapan kushish kawayänanpaq\nlakipakuyanqa paykunapis.\nMayqan runakunapis munashqankaqtami akrakuyänan maychaw y imanawkaq\neskwe\"Iaman wamran yachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis\nsaychaw ruräsinan, ima tushukunata o wakinkaqkunata rikäkur y ima\nyachaykunatapis shumaq ali kananpaq yanapänakunan, alita rurayta munarqa\nimatapis rurasun kikinpa jamulanpita imatapis yarqapakurqa.\nLapan runakunami rispitasikunan pipis jarukuyänanpita y imankuna\nkaptinpis saynawmi kikinpa kaqkunataqa shumaq saräkunan pipis mana\nqechushqa, kakusun ali yachayninwan tarishqankuna, imatapis\nqelqashqankunata o imakunatapis yachayninwan rurashqankunapis y kikin\nruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali täyänan,\nnasyunninchaw o wakinkaq nasyunkunachawpis kay runakuna rispitashqa y\nmana jarukushqa kananpaq wilakuyashqä maysaychawpis rasunpaypa\nrurakänanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw\ntäyayninpami libri imaykanaw kananpaqpis y ali runa kayman chänanyaqpis\nyachakuyash tukuy ruraykunata.\nShumaq rispitashqa kaykäyashpan y tukuy imakunatapis libri\nrurakuykäyarpis, imanaw runakuna rurananpaq qelqaraykashqantami isanqa\nmansakuyänan y say nishqanpitami isanqa pipis päsasiyänansu. SaVnaw\nmansapakuypa kayanqa wakinkaq runakunapis rikärishqa, rispitashqa, mana\njarukushqa y Iibri Iapanpis iwal kayänan kashqami. Saynawpaqa lapanpis\nalita rurar y runakunapis rispitash kananpaq kashqannaw karqa kushishmi\nkawayanqa, wakinkaq marka runakunapis y lapan markakuna alila shumaq\nkawakuyanqa.\nLapan runakuna rispitash y libri kakuyänanpaq wilakuyashqäta manami ni\npipis juknawpaqa ni kontranqa sharkuyänansu ni rurayänansu lapan\nnasyunkunapita qorikaykur ali yarpaykunawan y ali kananpaq\nrurayashqäkunataqa.\nNISHQAN KIMSA CHUNKA (30)\nKay wilakuyashqäkunachaw manami juknawpaqa tantiyayänansu; manami mayqan\nnasyunpa mandaqninta, shuntakash askaq runakunata ni juk runalata\nimanawpapis rurayänanpaq o wakinta elaqäsir qalaykuyänansu ni mayqan\nkaqlatapis, runakuna rispitash y libri kakuyänanpaq kay qelqaraykaqchaw\nwilakuyashqäta.",
            "Image": "2e5f4e31c5f46f042f2cfbbc87dffaa6"
        }
    }
}

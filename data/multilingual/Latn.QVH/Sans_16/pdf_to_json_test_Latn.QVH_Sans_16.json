{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470164,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA KAYNAW NIRMI\nQALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y iusaynaqkunata mana kastigaypa y\npiwanpis mana pelyaypa kushish kay pasachaw kawayqa kanqa ali; runakuna imanawpis kashqanta mana\nqechuymi y lapan runakuna yarpashqankunatapis mana michashqa kananpaq;\nRunakuna rispitash kay\u00e4nanpaq kashqanta mana reqiypami y reqiykarpis iarukuyashqanta kanan\nyarparkushqaqa seqaypa ajanaypaq kaptinmi kanan lapan runakunapis alichaw kananta munayashp\u00e4mi\nkaykunata wilakuy\u00e4. Lapan runakunapis ali kawakuyman chaykur; mansakuypita y pish\u00ebpakuypita librash\nkarqa, munashqannawmj lapantapis parlakuyanqa y munashqanmanmj krigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq. Saynawpaqa runakuna manami\nyarp\u00e4yanqasu imaykanawpapis awturd\u00e4kunapa kontran sharkuyta y tukuynawpa nakasikuqkunata elaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa jukninwan jukninwan yanap\u00e4nakur\naruyaptin; Askaq nasyunkunapita runakuna shuntakayk\u00e4rir, rasunpaypa alimi niyashpan y\u00e4rakuyan,\nrunakuna rispitash kay\u00e4nanpaq niyashqan qelqaraykaqman. Kay qelqaraykaqchawqa kaykan runakuna\nrasunpa rispitash kananpaq, lapan runakunapis mana jarukushqa kay\u00e4nanpaq, warmipis olqupis rispitash\nkay\u00e4nanpaq. Saynawpami rasunpa kaykuna rurak\u00e4nanpaq wilanakuyashk\u00e4 lapan markakuna y nasyunkuna\nali kayman ch\u00e4y\u00e4nanpaq, lapan runakunapis ali kaway\u00e4nanpaq, saynaw kashqanta musyar runakuna librina\nkar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq nasyunkunawan wilanakur\nyanap\u00e4nakuypa lapan runakuna rispitashqa kayananpaq. Runakuna lapan rispitash karqa rasunpaypami y\nlibrimi kakuyanqa ali kaqkunataqa rurayanqa munayashqannaw, y;",
            "Image": "4646e3c2a09787956a823a3d7103470b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Lapansikunapis juk yarpayla, kay runakuna rispitash kay\u00e4nanpaq, pipis mana jarukushqa y Iibri\nkakuy\u00e4nanpaq yarpashqaqa seqay alimi kanqa; saynaw rurashun nishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA\nRISPITASH KAY\u00c4NANPAQ NIYASHQAN\nLapan markakunapis, nasyunkunapis juk yarpayla yaway\u00e4nanpaqmi lakipakuy\u00e4nan imaykanawpapis.\nSaynawpaqa lapan runakunapis y mandaq awturd\u00e4kunapis, kay wilakuyashq\u00e4man yarpakushla kayashpanqa,\nshumaq juknaw alitana rurayanman yachasiyashpan y yachakuyashpan. Saynawpami mansapakuypa\nruray\u00e4nan, runakunata mana jarukuypa rispitana kashqanta y libri kashqankunata, Saynawpaqa yarp\u00e4nansj\nlapan nasyunninsik y jukl\u00e4 nasyunkuna ali kawayman chananpaqmi. Kaykunataqa musyay\u00e4nan y lapan\nrunapis nishqannaw rasunpaypa ruray\u00e4nan, lapan qotukaq runakunapa markankuna, nasyunninkun y\nwakinkaq kay nasyunpa ru\u00f1nkunachaw kaykaq markakunapis.\nNISFIQAN JUK (1)\nLapan runakunapis yurikuyan librimi y wakinkaqkunanaw rispitashqa, mana jarukushqa kay\u00e4nanpaq.\nSaynawmi runakunaqa yuriyan shumaq yarpayyuq, alitapis mana alitapis reqiykar y seqay kuyap\u00e4kuyyuq.\nSaymi runakuna ali kawakuy\u00e4nan jukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq wilakuyashq\u00e4chaw nishqannaw\nlibrimi kay\u00e4nanpis. Manami chikish kanansu juk kasta kashqanpita yana o yuraq kashqanpita, warmi ni olqu\nkashqanpita, imanawkaq parlayta parlaq kashqanpita, imamanpis krigishqanpita,\nSaypis manami b\u00e4juman churashqa kanqasu mayqan alikaq o mana alikaq niy\u00e4nansu, runakuna markakunata\nmandananpaq askaq shuntakaykuptin, runakuna mana jarukush kananpaq alita ruraqkunata o lapan nasyun\nrunakunapaq o mayninpapis markankunapa si\u00f1alninkuna rurinchaw juk runa mandaq kaptin. Saynaw",
            "Image": "f43c3246c8461f48c3a8a485bcb6ea67"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "kanman juk nasyun marka, pipis mana mandash kaptinpis y markakunapa si\u00f1alninkuna surinchaw shumaq\nimanawpapis rurayta mana kam\u00e4pakuq kayaptin o kikinkuna mana mandar juk mandash karpis o juk marka\nseqaypa mandar imaykapitapis michashqa imanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi imaykapitapis kakuy\u00e4nan y imapis\np\u00e4sananta awturd\u00e4kuna rispitasinan ali kakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq kanmansu. Ashmaykaq y\nashmayta saray; runakuna imanaw rurananpaq kaqkunachawqa pasaypami michar kundinan lapankunatapis y\ntukuynawpa ashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa kashqankunata mana\nkuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis saynaw rispitasikunan,\npipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi. Saynawmi pitapis ali kashqanta\nni mana ali kashqanta mana akraypa, runakuna rurananpaq kashqanwan sapakuy\u00e4nan tukuypita. Lapan\nrunakunami iwal rispitasikuy\u00e4nan, wakin runakuna jamurpar jarukur ushay\u00e4nanpita y manakaqkunata",
            "Image": "bb90c086f1179df31aaaec904819a9f0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "parlarkur, kay runa rispitash kananpaq wilakuyashq\u00e4kunapjta kontran parlar puriqkunapita y luta jarukur\nushash kananpita.\nNISHQAN PUWAQ (8)\nLapan runakunapis kejakuy\u00e4nanmj, jatusaq kay nasyunchaw kaq awturd\u00e4kunaman, runa rispitash kananpaq\nkashqankunata pipis jarukur ushaptin, awturd\u00e4kunapis sap\u00e4nanmi, imanaw runakuna rurananpaq\nkashqanchaw parlashqannaw saypaqmi qelqaraykan, saywan pipis sapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu, ni markanpita jukl\u00e4man jitar\nushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa puntanchaw wiyashqa kanan\njusan o mana jusan kaptinpis y juk awturd\u00e4ta wilap\u00e4nan. Kay awturd\u00e4qa manami mayqanpaqpis faburnin\nsharkunansu lutalaqa, jukninpaq jukninpaqpis. Saynawpami musyanqa mayqankaq ali rispitash kananpaqpis\ny imanaw rurananpaqpis. Saynawpami musyanqa mayqan jusayuq kashqanta y mayqan jusaynaq\nkashqantapis. Niykurnami isanqa imanawpis ruranqa wechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta musyakashqanyaqqa\nimaykanawpapis rispitasikunanmi jusaynaqlaraq kashqanta. Saynaw rispitasikunan lapan runapa\nnawpanchaw rasunpa mana jusan kashqanta y runa kashqanta mana jarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o imatapis ruraykashqanta jinan \u00f6ra\nmana taripash kaptinqa; imanawmi nin runakuna rispitash kananpaq wilakuyashqankuna, kay nasyunpaq y",
            "Image": "82125827bcf5561adb162792ece9e921"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jukl\u00e4 nasyunkunapaq saychaw nishqannaw. Jusankunapita kastigashqa kananpaq kaqkunapita mastaqa\nmanami nakasir kastigak\u00e4nansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni kawakuqtaqa, kastankunatapis,\nwayinkunata o paypa kaqtaqa imantapis; imanaw ali o mana ali kakuptinpis, runa kayninta chikip\u00e4nansu.\nLapan runakunami sapakunan, runakuna imanawpis rurananpaq kaykashqanchaw qelqaraykaqwan,\ntukuynawpa imaykatapis manakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may nasyunchawpis rurakunan\nwayinkunata saychaw t\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita juk nasyunman y niykurpis\nsaynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan maychawpis ali t\u00e4kunanpaq.\nSaynawpami kushish t\u00e4kunqa mayqan nasyunchaw karpis.\nKay wilakuyashq\u00e4kunaqa manami pasaypapis joqarishqasu kanqa mana alita ruraqkuna, alichaw\nyarqunanpaqqa ni noqakuna askaq wi!anakurkur \"ali kananpaq\" nir wilakuyashq\u00e4pa kontran yarpaqkunatapis\nmanami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.",
            "Image": "413570911e3f2bb38227221ede0262a7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Manami mayqan runatapis lutaqa mich\u00e4nansu pipis nasyunninpita ni juk!\u00e4 nasyuriman aywaykur\nt\u00e4kunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuy\u00e4nan. Manami michashqa\nkay\u00e4nansu juk kolur qarankuna kayninpa, jukl\u00e4 nasyun kayninpa, imanawpis krigiq kashqanpita. Lapanpis\nkasarar shuynina t\u00e4kuy\u00e4nan wayita ruraykur, shumaq t\u00e4y\u00e4nan lapanpis rispitanakur kasarayk\u00e4rirqa. Saynaw\nkay\u00e4nan imayyaqpis kasarashqa karqa y rakikarpis saynawmi iwalpura imatapis rakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq awninakush kaqkunami\nkasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan markakunapi\nrispitasinan ayllukuna mana jarukush kananpaq y nasyun mandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y askaq qorikash\nrunakunapis sar\u00e4y\u00e4nanmi.\nWayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana alipis kakunan y munashqanman\nimamanpis krigikunman. Saynawmi munarqa trukasinan jukman krigishqanpita jukkaqmanpis. Imamanpis\nkrigirqa wakinkaq runakunatapis wilap\u00e4nan y parlanan krigishqanpaq. Parlay\u00e4nanmi juk juklapis o askaqpis,\naskaq runakuna wiyananchawpis o shuyni wayinkunalachawpis, yachasiyashpan, wakinpis rurananpaq,\nalikaqta rurar y lapantapis shumaq ruraypa.",
            "Image": "5a52c2a6c6f58121e690e55540002358"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "NISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali y mana ali kashqantapis.\nSaynawmi imanirpis parlaptin pipis rimanansu ni qayapar ajan\u00e4sinansu imapaqpis rimakushqanpita.\nWiyashqankunatapis rasunpa kashqanta shumaq mayapakunan, tukuy wilakuykunatapis chaskinanmi y\nchaskinan wakinkaqkuna imanaw yarp\u00e4yashqankunatawan. Saynaw wiyashqanta, chaskishqanta y\nyarpashqankunata lapan runakunata musyasinan munayashqannaw imaykatapis mana michashqa lapannawpa\nimawanpis runata wiyasina y mayasina kaqkunawanqa.\nNISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi imatapis alikaqkunata\nruray\u00e4nanpaq pipis mana michashqa.\nMana munaykaqtaqa manami pitapis shuntak\u00e4yashqanchaw kananpaq apay\u00e4nansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi, kikinkuna karpis o alinninta y\nyachaqninta shumaq akrayk\u00e4rirpis mandaq kananpaq churakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima kaymanpis ch\u00e4y\u00e4nan,\nnasyunninkunachaw ima awturd\u00e4pis kay\u00e4nan y ima aruymanpis yaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali kashqanta. Lapan runakuna\npipis awturd\u00e4 kananpaq awniyashqantaqa musyakanqa b\u00f6tuwanmi, kikinkuna churakuyanqa pi kananpaqpis.\nSaynaw rurayanqa b\u00f6tu kashqan \u00f6rala, lapanmi b\u00f6tay\u00e4nan pakaylapa, pipis manami mich\u00e4nansu ni\njuklaylapaq jitananpaq parlap\u00e4nansu, lapanpis iwalmi ruray\u00e4nan. Librimi pipaq karpis jitakuy\u00e4nan\nb\u00f6tunkunachaw.",
            "Image": "9bc94a147b39e7fde328471f8568ef87"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "NISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan awturd\u00e4kuna markachaw\nrispitasinan pipis mana jarukunanpaq y ali kawakuy\u00e4nanpaq. Saynawpami shumaq kawananpaq tarinqa lapan\nnasyunchaw kaq runakuna lakipakuyninpa y wakinkaq nasyunkunawanpis yanap\u00e4nakuypa, wakin shuyni\nqorikaq runakunawan y nasyunchaw mandaq runakuna churakushqan y rurayashqankunawan. Saynawpami\nlapan runakunata imanpis mikunanpaq o rantinanpaq pishipakuptin qonqa, lapan markakunapaqpis y imata\nyachakuy\u00e4nanpaqpis kanqa gastunkuna, kaykunami mana pishiypa kanan lapan runakunapaq, shumaq\nrispitash runa kay\u00e4nanpaq. Y saynawmi runakunapis lakipakuy\u00e4nan kikinkunapa jamulankunapita ali runa\nkay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw aruy\u00e4nanpaqpis akrakuy\u00e4nan,\naruyninkuna alimi kanan, imaykanpaqpis ayp\u00e4pakunanpaq y arunanpaq tupuylami kanan y runakunaqa\nmanami aruyniynaq kay\u00e4nansu.\nLapan runakunapis ali kashqanta ni mana ali kashqanta mana rikapaypami aruyashqankunapita chaskiy\u00e4nan\nqellayta y lapan aruqkaqkunaqa iwal, saynawla chaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata munashqankunatapis\nrantiy\u00e4nanpaq aypaq. Saynaw qellayta chaskir lapan kastankunata wayinchaw kaqkuna shumaq kushishqa\nkawakuyanqa, lapan runakunapis alila kawananpaq kashqannaw. Saychawpis pishipakuptinmi isanqa\nimaykanawpapis wakinkaq awturd\u00e4kuna waksakunata yanapaqkuna aypasip\u00e4nan pishipakushqalanmanna.\nLapan runakunapis ali yarpashqankunawan say shuyni alita yarpaqkuna ruray\u00e4nanmi qotukaykur. Saynaw\nshuyni kaqkunaqa ali yarpayninkunawan rispitasikur pipis kikinpaq kaqkunata o lapan runapaq kaqkunata\nmana jarukuy\u00e4nanpaq kashqanta rispitasikuy\u00e4nanpaq.",
            "Image": "3956440e7592b0f25e7246df4dac7a73"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "NISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan \u00f6raqa imatapis munashqantami\nrurakuy\u00e4nan, aruy\u00e4nan shumaq \u00f6ralawanmi. Manami al\u00e4paqa aruy\u00e4nansu aruy\u00e4nanpaq kashqan \u00f6rapita\nmastaqa y saynawmi aruyninpita watasarkur jamananpaq yarquptinqa saypita p\u00e4gunta chaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan kastankunapis shumaq kawakuy\u00e4nan,\nkwerpunkunapis mana qeshyaypa, lapan imaykakunachawpis alila. Mas aliran kanan yali mikuy\u00e4nanpaq\nmikuykunachaw, m\u00f6danankunachaw, ali wayichaw t\u00e4yaptin, ima qeshya sariptinpis jampikuqkuna\njampiyaptin y lapan imaykakunawanpis runakunata shumaq yanap\u00e4nanpaq kaqkunawan yanap\u00e4yaptin.\nElaqpita imachawpis mana aruq runa kaptinqa o aruyniynaq kaptinqa, shuynimi saynawkunata yanap\u00e4nanpaq\nkaqchaw kay\u00e4nan Iapanpis, tukuy qeshyayuqkuna, ima ruraytapis mana pwe'diqkuna, kanmanmi\n(wishtukuna o ushukuna), biy\u00fadayashkuna chakwan o awkin karpis y lapan runakuna imaykanawpa\naruytapis o makinta y chakinta o wakinkaqkunata kikinkuna mana munayk\u00e4yaptin imapis p\u00e4saptin arunanpaq\nkaqkunata oqraqkunami kanan shumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis kuydashqami kay\u00e4nan y\npaykunataqa shuynimi yachaqkuna rikay\u00e4nan mana kachaypa. Lapan wamrakuna juk mama taytalapita\nyuriqpis o jukchaw wachapakush o sure\"pakush kayninpa yurishkunapis iwal rikashqami y kuydashqami\nkay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan debaldilami, punta yachaykunata\nalinninkaqta y runata imachawpis yanap\u00e4nanpaq kaqkunalatapis yachakuy\u00e4nanmi. Alinninkaq yachaytaqa\nlapan runakunami yachakuy\u00e4nan jukpis mana yachakuypaqa manami kanansu. Juknawkaq imatapis y",
            "Image": "e035b5f2dc276ebcb4d8e83233123529"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "imapaqpis yachakuykunami isanqa mas aja yachakuymanna yaykuy\u00e4nan. Mas sinchikaq aja\nyachakuykunamanqa yaykuyanqa lapan runakunapis iwalmi y saynawpami ima kay\u00e4nanpaqpis yarquyanqa\nyachayashqanpita.\nEskwe\"lakunachaw o wakinkaqkunachaw yachakushqankunawanmi lapan runakunapis ali yachaq kayman\nch\u00e4yanqa. Saynawpami runakuna rispitash kananpaq kaqkunata rurar mas yanap\u00e4nan wakinkuna\nruray\u00e4nanpaqpis y runakuna libri kay\u00e4nanpaq mayqankaqkuna mas alinnin kashqantapis yachasir reqisinan y\nmusyasinan. Runakuna yachaq kayaptinqa manami ajanasu kanqa lapanta shumaq tantiyay\u00e4nanpaqpis,\nimatapis ali shonqulanwan shuyar\u00e4nanpaqpis y lapan nasyunkunawanpis ali alila juknin jukninpis\nkay\u00e4nanpaq, tukuyniraq y lapan kasta runakuna o imamanpis krigiqkuna musyay\u00e4nanpaqpis. Lapanpis\nsaynaw ali kayaptinqa aska nasyunpita shuntakaykur runakuna rispitash kananpaq kashqanta\nwilakuqkunatami mas yanapanqa y alikaqkunata imatapis rurayanqa lapan markakuna jatuny\u00e4nanpaq y\nsaynawpami lapan kushish kaway\u00e4nanpaq lakipakuyanqa paykunapis.\nMayqan runakunapis munashqankaqtami akrakuy\u00e4nan maychaw y imanawkaq eskwe\"Iaman wamran\nyachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw rur\u00e4sinan, ima\ntushukunata o wakinkaqkunata rik\u00e4kur y ima yachaykunatapis shumaq ali kananpaq yanap\u00e4nakunan, alita\nrurayta munarqa imatapis rurasun kikinpa jamulanpita imatapis yarqapakurqa.\nLapan runakunami rispitasikunan pipis jarukuy\u00e4nanpita y imankuna kaptinpis saynawmi kikinpa\nkaqkunataqa shumaq sar\u00e4kunan pipis mana qechushqa, kakusun ali yachayninwan tarishqankuna, imatapis\nqelqashqankunata o imakunatapis yachayninwan rurashqankunapis y kikin ruraqkaq kayninpa.\nNISHQAN ISHKAY CHUNKA PUWAQ (28)",
            "Image": "2f7110f1f5775524dd6f0ef5fcdb65d6"
        },
        "10": {
            "Label": "11",
            "Index": 10,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Lapan runakunami markankunachaw shumaq yarpayninwan ali t\u00e4y\u00e4nan, nasyunninchaw o wakinkaq\nnasyunkunachawpis kay runakuna rispitashqa y mana jarukushqa kananpaq wilakuyashq\u00e4 maysaychawpis\nrasunpaypa rurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw t\u00e4yayninpami libri\nimaykanaw kananpaqpis y ali runa kayman ch\u00e4nanyaqpis yachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri rurakuyk\u00e4yarpis, imanaw runakuna rurananpaq\nqelqaraykashqantami isanqa mansakuy\u00e4nan y say nishqanpitami isanqa pipis p\u00e4sasiy\u00e4nansu. SaVnaw\nmansapakuypa kayanqa wakinkaq runakunapis rik\u00e4rishqa, rispitashqa, mana jarukushqa y Iibri Iapanpis iwal\nkay\u00e4nan kashqami. Saynawpaqa lapanpis alita rurar y runakunapis rispitash kananpaq kashqannaw karqa\nkushishmi kawayanqa, wakinkaq marka runakunapis y lapan markakuna alila shumaq kawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni pipis juknawpaqa ni kontranqa\nsharkuy\u00e4nansu ni ruray\u00e4nansu lapan nasyunkunapita qorikaykur ali yarpaykunawan y ali kananpaq\nrurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan nasyunpa mandaqninta,\nshuntakash askaq runakunata ni juk runalata imanawpapis ruray\u00e4nanpaq o wakinta elaq\u00e4sir qalaykuy\u00e4nansu\nni mayqan kaqlatapis, runakuna rispitash y libri kakuy\u00e4nanpaq kay qelqaraykaqchaw wilakuyashq\u00e4ta.",
            "Image": "0323d54914bf66ee1da91fc898c73a7b"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470139,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "LAPAN RUNAKUNA IMANAWPA RISPITASH KAY\u00c4NANPAQ KASHQANKUNA KAYNAW NIRMI QALAYKUN\n[Preamble]\nLapan runakunapis libri kananpaq, jusayuqkunata kastigak\u00e4nanpaq y iusaynaqkunata mana kastigaypa y piwanpis mana pelyaypa kushish kay\npasachaw kawayqa kanqa ali; runakuna imanawpis kashqanta mana qechuymi y lapan runakuna yarpashqankunatapis mana michashqa\nkananpaq;\nRunakuna rispitash kay\u00e4nanpaq kashqanta mana reqiypami y reqiykarpis iarukuyashqanta kanan yarparkushqaqa seqaypa ajanaypaq kaptinmi\nkanan lapan runakunapis alichaw kananta munayashp\u00e4mi kaykunata wilakuy\u00e4. Lapan runakunapis ali kawakuyman chaykur; mansakuypita y\npish\u00ebpakuypita librash karqa, munashqannawmj lapantapis parlakuyanqa y munashqanmanmj krigikuyanqa;\nLapan kaykunatamj rurak\u00e4nan, runakuna shumaq rispitash kay\u00e4nanpaq. Saynawpaqa runakuna manami yarp\u00e4yanqasu imaykanawpapis\nawturd\u00e4kunapa kontran sharkuyta y tukuynawpa nakasikuqkunata elaq\u00e4siyta;\nSaynawmi ali kanman lapan nasyunkuna shumaq wilanakur tukuynawpa jukninwan jukninwan yanap\u00e4nakur aruyaptin; Askaq nasyunkunapita\nrunakuna shuntakayk\u00e4rir, rasunpaypa alimi niyashpan y\u00e4rakuyan, runakuna rispitash kay\u00e4nanpaq niyashqan qelqaraykaqman. Kay\nqelqaraykaqchawqa kaykan runakuna rasunpa rispitash kananpaq, lapan runakunapis mana jarukushqa kay\u00e4nanpaq, warmipis olqupis rispitash\nkay\u00e4nanpaq. Saynawpami rasunpa kaykuna rurak\u00e4nanpaq wilanakuyashk\u00e4 lapan markakuna y nasyunkuna ali kayman ch\u00e4y\u00e4nanpaq, lapan\nrunakunapis ali kaway\u00e4nanpaq, saynaw kashqanta musyar runakuna librina kar shumaqna kawakuyanqa;\nKaychaq lapan runa qotukaqkuna awniyashqa lapan kaykunata rurananpaq, askaq nasyunkunawan wilanakur yanap\u00e4nakuypa lapan runakuna\nrispitashqa kayananpaq. Runakuna lapan rispitash karqa rasunpaypami y librimi kakuyanqa ali kaqkunataqa rurayanqa munayashqannaw, y;\nLapansikunapis juk yarpayla, kay runakuna rispitash kay\u00e4nanpaq, pipis mana jarukushqa y Iibri kakuy\u00e4nanpaq yarpashqaqa seqay alimi kanqa;\nsaynaw rurashun nishqansikuna lapan rurak\u00e4nanpaq.\nALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA RISPITASH KAY\u00c4NANPAQ\nNIYASHQAN\nLapan markakunapis, nasyunkunapis juk yarpayla yaway\u00e4nanpaqmi lakipakuy\u00e4nan imaykanawpapis. Saynawpaqa lapan runakunapis y\nmandaq awturd\u00e4kunapis, kay wilakuyashq\u00e4man yarpakushla kayashpanqa, shumaq juknaw alitana rurayanman yachasiyashpan y\nyachakuyashpan. Saynawpami mansapakuypa ruray\u00e4nan, runakunata mana jarukuypa rispitana kashqanta y libri kashqankunata, Saynawpaqa\nyarp\u00e4nansj lapan nasyunninsik y jukl\u00e4 nasyunkuna ali kawayman chananpaqmi. Kaykunataqa musyay\u00e4nan y lapan runapis nishqannaw\nrasunpaypa ruray\u00e4nan, lapan qotukaq runakunapa markankuna, nasyunninkun y wakinkaq kay nasyunpa ru\u00f1nkunachaw kaykaq markakunapis.\nNISFIQAN JUK (1)",
            "Image": "eb57e7354f8ab52edbe9cf1cf1539bdf"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Lapan runakunapis yurikuyan librimi y wakinkaqkunanaw rispitashqa, mana jarukushqa kay\u00e4nanpaq. Saynawmi runakunaqa yuriyan shumaq\nyarpayyuq, alitapis mana alitapis reqiykar y seqay kuyap\u00e4kuyyuq. Saymi runakuna ali kawakuy\u00e4nan jukninwan jukninwanpis.\nNISHQAN ISHKAY (2)\nLapan runakuna rispitashqa y mana jarukushqami kay\u00e4nan y ali kananpaq wilakuyashq\u00e4chaw nishqannaw librimi kay\u00e4nanpis. Manami chikish\nkanansu juk kasta kashqanpita yana o yuraq kashqanpita, warmi ni olqu kashqanpita, imanawkaq parlayta parlaq kashqanpita, imamanpis\nkrigishqanpita,\nSaypis manami b\u00e4juman churashqa kanqasu mayqan alikaq o mana alikaq niy\u00e4nansu, runakuna markakunata mandananpaq askaq\nshuntakaykuptin, runakuna mana jarukush kananpaq alita ruraqkunata o lapan nasyun runakunapaq o mayninpapis markankunapa si\u00f1alninkuna\nrurinchaw juk runa mandaq kaptin. Saynaw kanman juk nasyun marka, pipis mana mandash kaptinpis y markakunapa si\u00f1alninkuna surinchaw\nshumaq imanawpapis rurayta mana kam\u00e4pakuq kayaptin o kikinkuna mana mandar juk mandash karpis o juk marka seqaypa mandar\nimaykapitapis michashqa imanawpis nishqanchaw kanansu manami.\nNISHQAN KIMSA (3)\nLapan runakunapis shumaq rispitashqami kawakuy\u00e4nan, librimi imaykapitapis kakuy\u00e4nan y imapis p\u00e4sananta awturd\u00e4kuna rispitasinan ali\nkakuy\u00e4nanpaq.\nNISHQAN CHUSKU (4)\nManami pipis ashmayman churashqa kanansu ni pipa tukuy rurayninkunapaq kanmansu. Ashmaykaq y ashmayta saray; runakuna imanaw\nrurananpaq kaqkunachawqa pasaypami michar kundinan lapankunatapis y tukuynawpa ashmay saraqkunatapis.\nNISHQAN PISQA (5)\nManami pipis fiyupa nakasishqa ni lakipaypaq o munashqannaw nakasishqa, runa kashqankunata mana kuyapaypa tukuyta nishqa kanansu.\nNISIlQAN SOQTA (6)\nLapan runakunami maysaychawpis seqaypa rispitashqa kanan y runa kaynintapis saynaw rispitasikunan, pipis mana jarukunanpaq.\nNISHQAN QANCHIS (7)\nRunakuna imatapis rurananpaq kashqankunachawqa lapansipis iwalmi kansi. Saynawmi pitapis ali kashqanta ni mana ali kashqanta mana\nakraypa, runakuna rurananpaq kashqanwan sapakuy\u00e4nan tukuypita. Lapan runakunami iwal rispitasikuy\u00e4nan, wakin runakuna jamurpar jarukur\nushay\u00e4nanpita y manakaqkunata parlarkur, kay runa rispitash kananpaq wilakuyashq\u00e4kunapjta kontran parlar puriqkunapita y luta jarukur\nushash kananpita.\nNISHQAN PUWAQ (8)",
            "Image": "fbdf98c942e191dcb3f81fc8bbe9f49b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Lapan runakunapis kejakuy\u00e4nanmj, jatusaq kay nasyunchaw kaq awturd\u00e4kunaman, runa rispitash kananpaq kashqankunata pipis jarukur\nushaptin, awturd\u00e4kunapis sap\u00e4nanmi, imanaw runakuna rurananpaq kashqanchaw parlashqannaw saypaqmi qelqaraykan, saywan pipis\nsapakuy\u00e4nanpaq.\nNISHQAN ESQUN (9)\nManami mayqan runatapis luta la sarir kalap\u00f3suman apar wechqar\u00e4sinansu, ni markanpita jukl\u00e4man jitar ushashqaqa kanansu.\nNISHQAN CHUNKA (10)\nLapan runakunami rasunpaypa Iapanpis iwal kayayninpa, aska runakunapa puntanchaw wiyashqa kanan jusan o mana jusan kaptinpis y juk\nawturd\u00e4ta wilap\u00e4nan. Kay awturd\u00e4qa manami mayqanpaqpis faburnin sharkunansu lutalaqa, jukninpaq jukninpaqpis. Saynawpami musyanqa\nmayqankaq ali rispitash kananpaqpis y imanaw rurananpaqpis. Saynawpami musyanqa mayqan jusayuq kashqanta y mayqan jusaynaq\nkashqantapis. Niykurnami isanqa imanawpis ruranqa wechqananpaq o mana wechqananpaqpis.\nNISHQAN CHUNKA JUK (11)\nIma jusanpitapis mayqan runa kejashqa karpis, manaraq rasunpaypa jusan kashqanta musyakashqanyaqqa imaykanawpapis rispitasikunanmi\njusaynaqlaraq kashqanta. Saynaw rispitasikunan lapan runapa nawpanchaw rasunpa mana jusan kashqanta y runa kashqanta mana\njarukuy\u00e4nanpaq.\nManami pipis kondinashqa kanansu imatapis mana rurash kaykaptinqa o imatapis ruraykashqanta jinan \u00f6ra mana taripash kaptinqa; imanawmi\nnin runakuna rispitash kananpaq wilakuyashqankuna, kay nasyunpaq y jukl\u00e4 nasyunkunapaq saychaw nishqannaw. Jusankunapita kastigashqa\nkananpaq kaqkunapita mastaqa manami nakasir kastigak\u00e4nansu jusan kaptinpis.\nNISHQAN CHUNKA ISHKAY (12)\nManami mayqan runatapis pipis lutaqa imatapis rimap\u00e4nansu shuyni kawakuqtaqa, kastankunatapis, wayinkunata o paypa kaqtaqa imantapis;\nimanaw ali o mana ali kakuptinpis, runa kayninta chikip\u00e4nansu. Lapan runakunami sapakunan, runakuna imanawpis rurananpaq\nkaykashqanchaw qelqaraykaqwan, tukuynawpa imaykatapis manakaqpita rimap\u00e4nanpita.\nNISHQAN CHUNKA KIMSA (13)\nLapan runakunapis librimi purikuy\u00e4nan maysaypapis. Saynawmi may nasyunchawpis rurakunan wayinkunata saychaw t\u00e4kunanpaq.\nLapan runakunapis yarquy\u00e4nanmi may nasyunpitapis, kikinpa nasyunninpita juk nasyunman y niykurpis saynawmi kutikunan nasyunninman.\nNISHQAN CHUNKA CHUSKU (14)\nMayqan runatapis wakinkaqkuna imapitapis qatikachaptinqa kikin ashinan maychawpis ali t\u00e4kunanpaq. Saynawpami kushish t\u00e4kunqa mayqan\nnasyunchaw karpis.",
            "Image": "adc60f54745da096397e1d06c16e56d2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Kay wilakuyashq\u00e4kunaqa manami pasaypapis joqarishqasu kanqa mana alita ruraqkuna, alichaw yarqunanpaqqa ni noqakuna askaq\nwi!anakurkur \"ali kananpaq\" nir wilakuyashq\u00e4pa kontran yarpaqkunatapis manami yanapanqasu.\nNISHQAN CHUNKA PISQA (15)\nLapan runakunapis kayanan juk nasyunchaw yurishqalami.\nManami mayqan runatapis lutaqa mich\u00e4nansu pipis nasyunninpita ni juk!\u00e4 nasyuriman aywaykur t\u00e4kunantapis manami michashqa kanansu.\nNISHQAN CHUNKA SOQTA (16)\nOlqupis warmipis tyempunman charnaqa, pipis mana michashqami kasarakuy\u00e4nan. Manami michashqa kay\u00e4nansu juk kolur qarankuna\nkayninpa, jukl\u00e4 nasyun kayninpa, imanawpis krigiq kashqanpita. Lapanpis kasarar shuynina t\u00e4kuy\u00e4nan wayita ruraykur, shumaq t\u00e4y\u00e4nan\nlapanpis rispitanakur kasarayk\u00e4rirqa. Saynaw kay\u00e4nan imayyaqpis kasarashqa karqa y rakikarpis saynawmi iwalpura imatapis rakip\u00e4nakunan.\nWarmi olqupis rasunpaypa munanakur imayyaqpis kasarar t\u00e4y\u00e4nanpaq awninakush kaqkunami kasaray\u00e4nanqa.\nJuk ayllumi kikinkaq umanqa y seqay alikaqqa lapan marka kananpaqpis. Saymi lapan markakunapi rispitasinan ayllukuna mana jarukush\nkananpaq y nasyun mandaqkunapis rispitasiy\u00e4nan.\nNISHQAN CHUNKA QANCHIS (17)\nLapan runakunapami wayinkuna y chakrankuna kanan, juk runalapapis kanmanmi y askaq qorikash runakunapis sar\u00e4y\u00e4nanmi.\nWayinkunapita y chakrankunapita manami pipis qarqushqa kay\u00e4nansu.\nNISHQAN CHUNKA PUWAQ (18)\nLapan runakunapis librimi yarpachakuy\u00e4nan, kuyap\u00e4kuyninpis ali o mana alipis kakunan y munashqanman imamanpis krigikunman.\nSaynawmi munarqa trukasinan jukman krigishqanpita jukkaqmanpis. Imamanpis krigirqa wakinkaq runakunatapis wilap\u00e4nan y parlanan\nkrigishqanpaq. Parlay\u00e4nanmi juk juklapis o askaqpis, askaq runakuna wiyananchawpis o shuyni wayinkunalachawpis, yachasiyashpan,\nwakinpis rurananpaq, alikaqta rurar y lapantapis shumaq ruraypa.\nNISHQAN CHUNKA ESQUN (19)\nLapan runakunapis yarp\u00e4yashqannawmi parlay\u00e4nan y rimakuy\u00e4nan imanaw ali y mana ali kashqantapis. Saynawmi imanirpis parlaptin pipis\nrimanansu ni qayapar ajan\u00e4sinansu imapaqpis rimakushqanpita. Wiyashqankunatapis rasunpa kashqanta shumaq mayapakunan, tukuy\nwilakuykunatapis chaskinanmi y chaskinan wakinkaqkuna imanaw yarp\u00e4yashqankunatawan. Saynaw wiyashqanta, chaskishqanta y\nyarpashqankunata lapan runakunata musyasinan munayashqannaw imaykatapis mana michashqa lapannawpa imawanpis runata wiyasina y\nmayasina kaqkunawanqa.",
            "Image": "bed072bfc1214df8be8ba16840d5a650"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "NISHQAN ISHKAY CHUNKA (20)\nLapan runakunapis librimi yorik\u00e4kuy\u00e4nan y askaqpis shuntak\u00e4kuy\u00e4nanmi imatapis alikaqkunata ruray\u00e4nanpaq pipis mana michashqa.\nMana munaykaqtaqa manami pitapis shuntak\u00e4yashqanchaw kananpaq apay\u00e4nansu.\nNISHQAN ISHKAY CHUNKA JUK (21)\nLapan runakunapis nasyunninchaw mandaq kayman char yanap\u00e4nakuy\u00e4nanmi, kikinkuna karpis o alinninta y yachaqninta shumaq\nakrayk\u00e4rirpis mandaq kananpaq churakuy\u00e4nan librimi.\nLapan runakunapis iwalmi ima kaymanpis ch\u00e4yanan, nasyunninkunachaw ima kaymanpis ch\u00e4y\u00e4nan, nasyunninkunachaw ima awturd\u00e4pis\nkay\u00e4nan y ima aruymanpis yaykuy\u00e4nan wakinkaqkunanaw.\nMarkachaw pipis awturd\u00e4 mandaq kananpaq, lapan runakunami awniy\u00e4nan ali kashqanta. Lapan runakuna pipis awturd\u00e4 kananpaq\nawniyashqantaqa musyakanqa b\u00f6tuwanmi, kikinkuna churakuyanqa pi kananpaqpis. Saynaw rurayanqa b\u00f6tu kashqan \u00f6rala, lapanmi b\u00f6tay\u00e4nan\npakaylapa, pipis manami mich\u00e4nansu ni juklaylapaq jitananpaq parlap\u00e4nansu, lapanpis iwalmi ruray\u00e4nan. Librimi pipaq karpis jitakuy\u00e4nan\nb\u00f6tunkunachaw.\nNISHQAN ISHKAY CHUNKA ISHKAY (22)\nLapan runakunapis, marka runa kayninpa y juk markachaw taq kayninpa, lapan awturd\u00e4kuna markachaw rispitasinan pipis mana jarukunanpaq\ny ali kawakuy\u00e4nanpaq. Saynawpami shumaq kawananpaq tarinqa lapan nasyunchaw kaq runakuna lakipakuyninpa y wakinkaq\nnasyunkunawanpis yanap\u00e4nakuypa, wakin shuyni qorikaq runakunawan y nasyunchaw mandaq runakuna churakushqan y\nrurayashqankunawan. Saynawpami lapan runakunata imanpis mikunanpaq o rantinanpaq pishipakuptin qonqa, lapan markakunapaqpis y imata\nyachakuy\u00e4nanpaqpis kanqa gastunkuna, kaykunami mana pishiypa kanan lapan runakunapaq, shumaq rispitash runa kay\u00e4nanpaq. Y saynawmi\nrunakunapis lakipakuy\u00e4nan kikinkunapa jamulankunapita ali runa kay\u00e4nanpaq.\nNISHQAN ISHKAY CHUNKA KIMSA (23)\nLapan runakunapami ima aruylankunapis kanan; kikinkunami ima aruychaw aruy\u00e4nanpaqpis akrakuy\u00e4nan, aruyninkuna alimi kanan,\nimaykanpaqpis ayp\u00e4pakunanpaq y arunanpaq tupuylami kanan y runakunaqa manami aruyniynaq kay\u00e4nansu.\nLapan runakunapis ali kashqanta ni mana ali kashqanta mana rikapaypami aruyashqankunapita chaskiy\u00e4nan qellayta y lapan aruqkaqkunaqa\niwal, saynawla chaskiy\u00e4nan.\nLapan runakunapis aruqkaqkunaqa iwal shumaq ali p\u00e4gashqami kay\u00e4nan imata munashqankunatapis rantiy\u00e4nanpaq aypaq. Saynaw qellayta\nchaskir lapan kastankunata wayinchaw kaqkuna shumaq kushishqa kawakuyanqa, lapan runakunapis alila kawananpaq kashqannaw.\nSaychawpis pishipakuptinmi isanqa imaykanawpapis wakinkaq awturd\u00e4kuna waksakunata yanapaqkuna aypasip\u00e4nan pishipakushqalanmanna.",
            "Image": "56a95d67337230947db9219cb038488a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Lapan runakunapis ali yarpashqankunawan say shuyni alita yarpaqkuna ruray\u00e4nanmi qotukaykur. Saynaw shuyni kaqkunaqa ali\nyarpayninkunawan rispitasikur pipis kikinpaq kaqkunata o lapan runapaq kaqkunata mana jarukuy\u00e4nanpaq kashqanta rispitasikuy\u00e4nanpaq.\nNISHOAN ISHKAY CHUNKA CHUSKU (24)\nLapan runakunapis j amay\u00e4nanmi aruyninkunapita, aruynin mana kashqan \u00f6raqa imatapis munashqantami rurakuy\u00e4nan, aruy\u00e4nan shumaq\n\u00f6ralawanmi. Manami al\u00e4paqa aruy\u00e4nansu aruy\u00e4nanpaq kashqan \u00f6rapita mastaqa y saynawmi aruyninpita watasarkur jamananpaq yarquptinqa\nsaypita p\u00e4gunta chaskiy\u00e4nan.\nNISHQAN ISHKAY CHUNKA PISQA (25)\nLapan runakunami shumaq ali kawaychaw kay\u00e4nan, saynawmi lapan kastankunapis shumaq kawakuy\u00e4nan, kwerpunkunapis mana qeshyaypa,\nlapan imaykakunachawpis alila. Mas aliran kanan yali mikuy\u00e4nanpaq mikuykunachaw, m\u00f6danankunachaw, ali wayichaw t\u00e4yaptin, ima qeshya\nsariptinpis jampikuqkuna jampiyaptin y lapan imaykakunawanpis runakunata shumaq yanap\u00e4nanpaq kaqkunawan yanap\u00e4yaptin. Elaqpita\nimachawpis mana aruq runa kaptinqa o aruyniynaq kaptinqa, shuynimi saynawkunata yanap\u00e4nanpaq kaqchaw kay\u00e4nan Iapanpis, tukuy\nqeshyayuqkuna, ima ruraytapis mana pwe'diqkuna, kanmanmi (wishtukuna o ushukuna), biy\u00fadayashkuna chakwan o awkin karpis y lapan\nrunakuna imaykanawpa aruytapis o makinta y chakinta o wakinkaqkunata kikinkuna mana munayk\u00e4yaptin imapis p\u00e4saptin arunanpaq\nkaqkunata oqraqkunami kanan shumaq shuyni yanapashqa.\nLapan wamrayuq warmikunapis y akapa wamrakunapis shumaq imaykapitapis kuydashqami kay\u00e4nan y paykunataqa shuynimi yachaqkuna\nrikay\u00e4nan mana kachaypa. Lapan wamrakuna juk mama taytalapita yuriqpis o jukchaw wachapakush o sure\"pakush kayninpa yurishkunapis\niwal rikashqami y kuydashqami kay\u00e4nan.\nNISHQAN ISHKAY CHUNKA SOQTA (26)\nLapan runakunami eskw\u00eblachaw yachakuy\u00e4nan. Lapanpis yachakuy\u00e4nan debaldilami, punta yachaykunata alinninkaqta y runata imachawpis\nyanap\u00e4nanpaq kaqkunalatapis yachakuy\u00e4nanmi. Alinninkaq yachaytaqa lapan runakunami yachakuy\u00e4nan jukpis mana yachakuypaqa manami\nkanansu. Juknawkaq imatapis y imapaqpis yachakuykunami isanqa mas aja yachakuymanna yaykuy\u00e4nan. Mas sinchikaq aja\nyachakuykunamanqa yaykuyanqa lapan runakunapis iwalmi y saynawpami ima kay\u00e4nanpaqpis yarquyanqa yachayashqanpita.\nEskwe\"lakunachaw o wakinkaqkunachaw yachakushqankunawanmi lapan runakunapis ali yachaq kayman ch\u00e4yanqa. Saynawpami runakuna\nrispitash kananpaq kaqkunata rurar mas yanap\u00e4nan wakinkuna ruray\u00e4nanpaqpis y runakuna libri kay\u00e4nanpaq mayqankaqkuna mas alinnin\nkashqantapis yachasir reqisinan y musyasinan. Runakuna yachaq kayaptinqa manami ajanasu kanqa lapanta shumaq tantiyay\u00e4nanpaqpis,\nimatapis ali shonqulanwan shuyar\u00e4nanpaqpis y lapan nasyunkunawanpis ali alila juknin jukninpis kay\u00e4nanpaq, tukuyniraq y lapan kasta\nrunakuna o imamanpis krigiqkuna musyay\u00e4nanpaqpis. Lapanpis saynaw ali kayaptinqa aska nasyunpita shuntakaykur runakuna rispitash\nkananpaq kashqanta wilakuqkunatami mas yanapanqa y alikaqkunata imatapis rurayanqa lapan markakuna jatuny\u00e4nanpaq y saynawpami lapan\nkushish kaway\u00e4nanpaq lakipakuyanqa paykunapis.",
            "Image": "75656c4658c53e762ab2ead1ea0e6d88"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Text": "Mayqan runakunapis munashqankaqtami akrakuy\u00e4nan maychaw y imanawkaq eskwe\"Iaman wamran yachakunanpaq churananpaqpis.\nNISHQAN ISHKAY CHUNKA QANCHIS (27)\nLapan runakunapis mana michasqami markakuna ima fVestata ruraptinpis saychaw rur\u00e4sinan, ima tushukunata o wakinkaqkunata rik\u00e4kur y\nima yachaykunatapis shumaq ali kananpaq yanap\u00e4nakunan, alita rurayta munarqa imatapis rurasun kikinpa jamulanpita imatapis yarqapakurqa.\nLapan runakunami rispitasikunan pipis jarukuy\u00e4nanpita y imankuna kaptinpis saynawmi kikinpa kaqkunataqa shumaq sar\u00e4kunan pipis mana\nqechushqa, kakusun ali yachayninwan tarishqankuna, imatapis qelqashqankunata o imakunatapis yachayninwan rurashqankunapis y kikin\nruraqkaq kayninpa.\nNISHQAN ISHKAY CHUNKA PUWAQ (28)\nLapan runakunami markankunachaw shumaq yarpayninwan ali t\u00e4y\u00e4nan, nasyunninchaw o wakinkaq nasyunkunachawpis kay runakuna\nrispitashqa y mana jarukushqa kananpaq wilakuyashq\u00e4 maysaychawpis rasunpaypa rurak\u00e4nanpaq.\nNISHQAN ISHKAY CHUNKA ESQUN (29)\nLapan runakunami tashqan markakunachaw imatapis rurayanan, say markachaw t\u00e4yayninpami libri imaykanaw kananpaqpis y ali runa kayman\nch\u00e4nanyaqpis yachakuyash tukuy ruraykunata.\nShumaq rispitashqa kayk\u00e4yashpan y tukuy imakunatapis libri rurakuyk\u00e4yarpis, imanaw runakuna rurananpaq qelqaraykashqantami isanqa\nmansakuy\u00e4nan y say nishqanpitami isanqa pipis p\u00e4sasiy\u00e4nansu. SaVnaw mansapakuypa kayanqa wakinkaq runakunapis rik\u00e4rishqa, rispitashqa,\nmana jarukushqa y Iibri Iapanpis iwal kay\u00e4nan kashqami. Saynawpaqa lapanpis alita rurar y runakunapis rispitash kananpaq kashqannaw karqa\nkushishmi kawayanqa, wakinkaq marka runakunapis y lapan markakuna alila shumaq kawakuyanqa.\nLapan runakuna rispitash y libri kakuy\u00e4nanpaq wilakuyashq\u00e4ta manami ni pipis juknawpaqa ni kontranqa sharkuy\u00e4nansu ni ruray\u00e4nansu lapan\nnasyunkunapita qorikaykur ali yarpaykunawan y ali kananpaq rurayashq\u00e4kunataqa.\nNISHQAN KIMSA CHUNKA (30)\nKay wilakuyashq\u00e4kunachaw manami juknawpaqa tantiyay\u00e4nansu; manami mayqan nasyunpa mandaqninta, shuntakash askaq runakunata ni\njuk runalata imanawpapis ruray\u00e4nanpaq o wakinta elaq\u00e4sir qalaykuy\u00e4nansu ni mayqan kaqlatapis, runakuna rispitash y libri kakuy\u00e4nanpaq kay\nqelqaraykaqchaw wilakuyashq\u00e4ta.",
            "Image": "7f75174a7685d0e5aff329002799830c"
        }
    }
}

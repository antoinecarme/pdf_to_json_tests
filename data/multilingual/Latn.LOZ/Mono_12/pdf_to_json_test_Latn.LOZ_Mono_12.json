{
    "MetaData": {
        "Author": null,
        "Creation_Date": 1581469153,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "3b483f363bc1657d456e63ecc7706b49",
            "Index": 0,
            "Label": "1",
            "Size": [
                595.0,
                842.0
            ],
            "Text": "TUMELELANO YE TUNA YA SWANELO YA MUTU\nMAKALELO\nKinto ye zibahala kuli mutu kaufela mwa lifasi ki yena makalelo a tukuluho ni koozo mwa lifasi,\nIli nto ye tisize kuli ku sa babalela liswanelo za mutu ku tisize likezo za situhu ni ku sinya\nminahano ya mutu ni ku ba sila sa lifasi le li tokwa ku ikola tukuluho ya ku fa maikuto ni\ntumelo ku sina sabo ni ye kana,\nKinto ya butokwa kuli mutu a susuezwe ku ba ni maipilisezo, ni muhato wa mafelelezo wa ku\nlwanisa bahateleli ili kuli liswanelo za batu li kone ku silelezwa ka mulao,\nMi hape inge ili nto ya butokwa ku zwiseapili silikani mwa hala' linaha,\nMi hape batu ba kwa Katengo ka United Nations ba bonisize tumelo ya bona mwa liswanelo za mutu\nni butokwa bwa mutu mwa ku likanelela kwa banna ni basali mi ba lika katata ku zwisezapili\nbuino bwa batu ni tukuluho,\nMi hape linaha ze li mamembala li lumezi ku latelela ni ku swalisana ni katengo ka ku\nzwisezapili likute ni ku buluka liswanelo za mutu hamoho ni tukuluho,\nMi ki nto ya butokwa kuba ni kutwisiso ya liswanelo ze mi tukuluho ki yona ya butokwa kuli\nmuhato wo u kone ku petahala,\nCwale, kona kuli, katengo ka GENERAL ASSEMBLY ka li:\nTumelelano ya liswanelo za butu ki tuso ye konahalile ili ya batu kaufela mwa linaha kaufela\nkuluta batu ni ku zwisezapili ku kuteka mulao wa liswanelo wo ili kuli manaha a fite fa nako ya\ntokomelo i be mutu yena a nosi kapa linaha ze li mamembala kapa batu ba bali mwa linaha ze.\nTUMELELANO YE TUNA YA LISWANELO ZA MUTU\nTaba ya 1\nBatu kaufela ba pepilwe inge ba lukuluhile ni liswanelo ze swana. Ba ba ni swanelo ya ku nahana\nmi ba swanela ku ba ni likezo za buzwale ku mutu yo mung'wi.\nTaba ya 2\nMutu kaufela u na ni swanelo ya tukuluho ili ye ng'ozwi mwa tumelelano, ku sina ku talima kuli\nyo ki mang'i, sina ka mushobo, mubala, munna kapa musali tumelo, lipolitki kapa minahano, naha\nkwa zwa, sifumu sa na ni sona kapa ka mwa pepezwi ni zeng'wi cwalo.\nHa kuna ketululo ye ka lumelezwa bakeng'i sa lipolitiki kapa bakeng'i sa naha kwa zwa mutu yo\nkapa i be naha ye buswa ki naha yeng'wi.\nTaba ya 3\nMang'i ni mang'i u na ni swanelo ya ku pila, ku lukuluha ni silelezo.\nTaba ya 4\nHa kuna ya ka piliswa mwa butaga kapa ku sebeliswa; butanga ni tekisano ya butanga haina ku\nlumelezwa ne ba hanyinyani.\nTaba ya 5\nHa kuna ya ka utwiswa butuku kapa ku nyandiswa, ku nyefulwe kapa ku fiwa koto ku sina mulatu.\nTaba ya 6\nMang'i ni mang'i u na ni swanelo ya ku izibahaza kai ni kai sina mutu fapila' mulao.\nTaba ya 7\nBatu kaufela ba swana fa pila' mulao mi kona kuli mutu kaufela u na ni swanelo ya silelezo ya\nmulao ku sina ku ketululwa. Mutu kaufela u na ni swanelo ye swana ni ba ban'wi ili ya silelezo\nya mulao ku sina ketululo kakuli kaku eza cwalo ba loba mulao wa tumelelano wo.\nTaba ya 8\nMutu kaufela u na ni swanelo ya ku tuswa ki kuta ya mulao mwa naha fa likezo ze loba mulao wo\nmu file liswanelo za hae."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ab853a8444f3ed2d157ddd80b4f5307e",
            "Index": 1,
            "Label": "2",
            "Size": [
                595.0,
                842.0
            ],
            "Text": "Taba ya 9\nHa kuna mutu ya ka swalwa ni ku tamwa kapa ku zusiwa mwa naha ku sina sa fosize.\nTaba ya 10\nMutu kaufela u na ni swanelo ya ku teeleza taba ya hae mwa kuta ye lukuluhile ili swanelo ya\nhae ni haikaba kuli u zekiswa fa taba ya bukebenga.\nTaba ya 11\nMutu kaufela ya zekiswa ka julatu wa koto ye tuna u na ni swanelo ye ku ngiwa ku ba ya lukile\nku fita a fumaneha ni mulatu mwa kuta ya mulao hasamulaho a ku fiwa e muyemeli mwa taba ya hae.\nHa kuna ya swanela ku fiwa koto fa mulatu wo sa swaneli ku fiwa koto ye cwalo inge isi ka\nng'olwa mwa mulao ka nako ya ku eza mulatu wo. Mi hape ha kuna koto ye tuna ye ka fiwa fa\nmulatu ku fita ye swanela ka nako ya mulatu wo.\nTaba ya 12\nHa kuna ya lumelelizwe ku kataza bupilo bwa mutu bwa kwa mukunda kapa bana ba mutu mwa lapa la\nhae kapa balikani ba hae kapa ku sinya libizo la hae. Mutu kaufela u na ni silelezo kwa mulao\nkwa lika ze cwalo ze lwanisa bupilo kapa buino bwa mutu.\nTaba ya 13\nMutu kaufela u na ni swanelo ya ku itamaela ni ya ku pila mwa naha ifi ni ifi.\nMutu kaufela u na ni swanelo ya ku kona ku zwa mwa naha ya habo ni ku yo pila mwa naha i sili\nni ku kona ku kuta kwa naha ya habo ha bata ku eza cwalo.\nTaba ya 14\nMutu kaufela u na ni swanelo ya ku sabela mwa naha isili haiba wa nyandiswa ni ku yo pila mwa\nnaha ya lata.\nSwanelo ye ha i konahali ku amuhiwa ku mutu ya saba ku nyandiswa ko ku zwelela fa likezo ze sa\nlateleli mulao wa Katengo ka United Nations.\nTaba ya 15\nMutu kaufela u na ni swanelo ya kuketa naha ya bata ku ba mwana yona.\nHa kuna ya ka amuhiwa swanelo ya ku ba mwana'naha ya pila ku yona kapa ku haniswa ku cinca\nlinaha za ku pila ku zona.\nTaba ya 16\nBanna ni basali ba ba fitile fa nako ya ku nyala kapa ku nyaliwa ba kona ku nyalana kusina\nkuhaniswa bakeng'i sa naha kwa zwa yo mung'wi kapa tumelo ya li ku yona.\nLinyalo le li kona ku ba teng'i haiba bona bang'i ba linyalo balatana.\nMunna, musala'hae ni bana ba hae ki bona ba ba panga sicaba mwa sibaka mi ka cwalo ba na ni\nswanelo ya ku silelezwa.\nTaba ya 17\nMutu kaufela u na ni swanelo ya ku luwa tutu a linosi kapa ka ku kopanela ni ba bang'wi.\nHa kuna ya ka amuha mutu libiana za hae.\nTaba ya 18\nMutu kaufela u na ni swanelo ya ku nahana mwa latela ni ku ba ni tumelo mwa milapelo ya lata mi\nswanelo ye italusa kuli mutu wa kona ku cinca tumelo yali ku yona ni ku kena mwa tumelo yenca\nmi i kona kuba a linosi kapa ni ba bang'wi mi i kona ku ba patalaza kapa kwa mukunda ku\nbonahaza tumelo ya li ku yona mi u kona ku eza milapelo ni ku itokomela ka ku imamela.\nTaba ya 19\nMutu kaufela u na ni swanelo ya ku fa maikuto a hae mi swanelo ye italusa kuli mutu wa kona ku\nba ni mihupulo ya maikuto ni ku kona ku hasanya mihupulo ya hae mwa koranta ya lata.\nTaba ya 20"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8735b4bec92c6cb45e637bdeaf0aacf4",
            "Index": 2,
            "Label": "3",
            "Size": [
                595.0,
                842.0
            ],
            "Text": "Mutu kaufela u na ni swanelo ya ku kopana ni batu ba bang'wi.\nHa kuna ya swanela ku hapeleza mutu ku ba membala wa ka katengo ka sa lati.\nTaba ya 21\nMutu kaufela u na ni swanelo ya ku fumana kabelo kwa zamaiso ya muso wa naha ya habo, mi i kona\nkuba ka yena ku eza se sing'wi kapa ka ku keta muyemeli ya kona ku no mu fitiseza maikuto a\nhae.\nMutu kaufela u na ni swanelo ya ku fumana musebezi mwa naha ya habo.\nTato ya batu ki yona ye kaba maata a muso, mi tato ye i ka bonahazanga ka batu bona ku ba ni\nliketisa za ku keta mubuso mi i kona ku ba liketisa za kwa mukunda kapa za fa patalaza.\nTaba ya 22\nMutu kaufela ya pila mwa hala' sicaba u na ni swanelo ya silelezo ni ku kona ku izibahaza mwa\nnaha ya hae mi i kona ku ba ka sizo sa hae kapa ka sifumu mi hape u na ni swanelo ya zwelopili\nyena mung'i.\nTaba ya 23\nMang'i ni mang'i u na ni swanelo ya kufumana tuelo ye swana ni ba bang'wi fa ku sebeza musebezi\nwo swana ku sina ku ketululwa.\nMutu kaufela u na ni swanelo ya ku ing'olisa ku ba insurance hamoho ni lubasi lwa hae ku sina\nbutata ni ku ba membala wa katengo kaka talima za linongosi za babeleki.\n[Missing]\n[Missing]\nTaba ya 24\nMutu kaufela u na ni swanelo ya ku pumula hamoho ni ku fiwa nako ya lihola za ku pumula fa\nmusebezi kapa mane pumulo ya mazazi ku sina ku pumelwa mali a tuelo ya hae.\nTaba ya 25\nMang'i ni mang'i u na ni swanelo ya ku pila hande hamoho ni lubasi\nba ni swanelo ya ku ba ni lico zang'ata, libyana, ndu mwa ku pila,\nmakete ili ku kona ku fumana likalafo ha kula ni ku kona ku fumana\nmutu a kena mwa butata bwa na sika libelela bo bu swana sina ka ku\nmusali kapa munna kapa ku cembala.\nlwa hae mi se si talusa ku\npabalelo ya kwa neku la\nsilelezo ya musebezi haiba\nkula, buhole ku shwelwa ki\nBashemi ba basali ni banana ba ba nyinyani ba na ni swanelo ya ku babalelwa ni ku tusiwa.\nBanana kaufela ibe ba ba pepilwe mwa manyalo kapa kwanda' linyalo ba ka fumana silelezo ye\nswana.\nTaba ya 26\nMutu kaufela u na ni swanelo ya ku kena sikolo ni ku ituta. Tuta ya makalelo i kana i ba ya\nmahala mi i ka ba mutu kwa lata ni kwa sa lati u na ni ku ituta. Haili lituto za mwa likolo ze\npahami zona li ka fiwa ku bale ba ba pasa mwa litopa za kwa tasi ni ku kona kwa muhelwa kwa\nlitopa za kwa likolo ze pahami.\nMuhato wa tuto ki kuli mutu a zwelepili i sali yena ni ku kona ku kuteka liswanelo za mutu. Mi\ntuto hape i ka tisa kutwano, ku swalelana ni silikani mwa hala' linaha, mushobo wa batu ni\ntumelo ye bali ku yona mi i ka zwisezapili misebezi ya Katengo ka ka tuna ka United Nations\nkuli koozo i kone ku zwezapili.\nBashemi ba na ni swanelo ya ku keta mufuta wa tuto ye ba tokwa kuli bana ba bona ba itute.\nTaba ya 27\nMutu kaufela u na ni swanelo ya ku kona ku ba ni sa ku eza kwa neku la misebezi ya sizo mwa\nsibaka sa pila ku sona ni ku kona ku zwisezapili lika za butokwa ze kona ku tusa kamunu.\nMutu kaufela u na ni swanelo ya silelezo ya libyana za kona ku fumana fa misebezi ya ikezeza ye\ncwale ka kuswanisa, bubeti ili yeli misebezi ya eza ka ngana ya hae.\nTaba ya 28\nMang'i ni mang'i u na ni swanelo ya buiketo ni liswanelo ze ng'ozwi mwa Tumelelano ye ili ze"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "30d862f9aa91f3dc24490d9df539d0b7",
            "Index": 3,
            "Label": "4",
            "Size": [
                595.0,
                842.0
            ],
            "Text": "swanelwa ku mamelwa.\nTaba ya 29\nMang'i ni mang'i u na ni musebezi kwa sicaba sa pila ni sona ili wa kuli haiba a sebeza a nosi\nu kona ku zwelapili.\nMutu kaufela ka nako ya ikola liswanelo za hae ze, a sike ku libala kuli a sike a tula mulao\nili wo babalela liswanelo za ba bang'wi ili ku bona kuli a sinyi koozo ye li ku ba bang'wi.\nLiswanelo ze ha lina ku itusiswa ka mafosisa ku likana ka mutomo wa Katengo ka ka tuna ka\nUnited Nations.\nTaba ya 30\nHa ku na ya tumelelano ye ku ingiwa ki naha kuli mwendi ki wa yona feela kapa sikwata sa batu\nkuli ba ikungele wona kapa mane mutu a nosi ni ku kala ku itusisa wona ka mulelo wa ku\nshandaula liswanelo ze ng'ozwi mo."
        }
    }
}

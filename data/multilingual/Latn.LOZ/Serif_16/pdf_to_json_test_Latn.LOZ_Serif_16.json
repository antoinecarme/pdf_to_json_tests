{
    "MetaData": {
        "Author": null,
        "Creation_Date": 1581469217,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "aef17d2cb8d343f3baa34b2d47e36389",
            "Index": 0,
            "Label": "1",
            "Size": [
                595.0,
                842.0
            ],
            "Text": "TUMELELANO YE TUNA YA SWANELO YA MUTU\nMAKALELO\nKinto ye zibahala kuli mutu kaufela mwa lifasi ki yena makalelo a tukuluho ni koozo\nmwa lifasi,\nIli nto ye tisize kuli ku sa babalela liswanelo za mutu ku tisize likezo za situhu ni ku\nsinya minahano ya mutu ni ku ba sila sa lifasi le li tokwa ku ikola tukuluho ya ku fa\nmaikuto ni tumelo ku sina sabo ni ye kana,\nKinto ya butokwa kuli mutu a susuezwe ku ba ni maipilisezo, ni muhato wa\nmafelelezo wa ku lwanisa bahateleli ili kuli liswanelo za batu li kone ku silelezwa ka\nmulao,\nMi hape inge ili nto ya butokwa ku zwiseapili silikani mwa hala' linaha,\nMi hape batu ba kwa Katengo ka United Nations ba bonisize tumelo ya bona mwa\nliswanelo za mutu ni butokwa bwa mutu mwa ku likanelela kwa banna ni basali mi ba\nlika katata ku zwisezapili buino bwa batu ni tukuluho,\nMi hape linaha ze li mamembala li lumezi ku latelela ni ku swalisana ni katengo ka ku\nzwisezapili likute ni ku buluka liswanelo za mutu hamoho ni tukuluho,\nMi ki nto ya butokwa kuba ni kutwisiso ya liswanelo ze mi tukuluho ki yona ya\nbutokwa kuli muhato wo u kone ku petahala,\nCwale, kona kuli, katengo ka GENERAL ASSEMBLY ka li:\nTumelelano ya liswanelo za butu ki tuso ye konahalile ili ya batu kaufela mwa linaha\nkaufela kuluta batu ni ku zwisezapili ku kuteka mulao wa liswanelo wo ili kuli manaha\na fite fa nako ya tokomelo i be mutu yena a nosi kapa linaha ze li mamembala kapa\nbatu ba bali mwa linaha ze.\nTUMELELANO YE TUNA YA LISWANELO ZA MUTU\nTaba ya 1\nBatu kaufela ba pepilwe inge ba lukuluhile ni liswanelo ze swana. Ba ba ni swanelo ya\nku nahana mi ba swanela ku ba ni likezo za buzwale ku mutu yo mung'wi.\nTaba ya 2\nMutu kaufela u na ni swanelo ya tukuluho ili ye ng'ozwi mwa tumelelano, ku sina ku\ntalima kuli yo ki mang'i, sina ka mushobo, mubala, munna kapa musali tumelo,\nlipolitki kapa minahano, naha kwa zwa, sifumu sa na ni sona kapa ka mwa pepezwi ni\nzeng'wi cwalo.\nHa kuna ketululo ye ka lumelezwa bakeng'i sa lipolitiki kapa bakeng'i sa naha kwa\nzwa mutu yo kapa i be naha ye buswa ki naha yeng'wi.\nTaba ya 3\nMang'i ni mang'i u na ni swanelo ya ku pila, ku lukuluha ni silelezo.\nTaba ya 4"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "35a821d79d8bb39b6986a5dc1076192f",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ha kuna ya ka piliswa mwa butaga kapa ku sebeliswa; butanga ni tekisano ya\nbutanga haina ku lumelezwa ne ba hanyinyani.\nTaba ya 5\nHa kuna ya ka utwiswa butuku kapa ku nyandiswa, ku nyefulwe kapa ku fiwa koto ku\nsina mulatu.\nTaba ya 6\nMang'i ni mang'i u na ni swanelo ya ku izibahaza kai ni kai sina mutu fapila' mulao.\nTaba ya 7\nBatu kaufela ba swana fa pila' mulao mi kona kuli mutu kaufela u na ni swanelo ya\nsilelezo ya mulao ku sina ku ketululwa. Mutu kaufela u na ni swanelo ye swana ni ba\nban'wi ili ya silelezo ya mulao ku sina ketululo kakuli kaku eza cwalo ba loba mulao\nwa tumelelano wo.\nTaba ya 8\nMutu kaufela u na ni swanelo ya ku tuswa ki kuta ya mulao mwa naha fa likezo ze\nloba mulao wo mu file liswanelo za hae.\nTaba ya 9\nHa kuna mutu ya ka swalwa ni ku tamwa kapa ku zusiwa mwa naha ku sina sa fosize.\nTaba ya 10\nMutu kaufela u na ni swanelo ya ku teeleza taba ya hae mwa kuta ye lukuluhile ili\nswanelo ya hae ni haikaba kuli u zekiswa fa taba ya bukebenga.\nTaba ya 11\nMutu kaufela ya zekiswa ka julatu wa koto ye tuna u na ni swanelo ye ku ngiwa ku ba\nya lukile ku fita a fumaneha ni mulatu mwa kuta ya mulao hasamulaho a ku fiwa e\nmuyemeli mwa taba ya hae.\nHa kuna ya swanela ku fiwa koto fa mulatu wo sa swaneli ku fiwa koto ye cwalo inge\nisi ka ng'olwa mwa mulao ka nako ya ku eza mulatu wo. Mi hape ha kuna koto ye\ntuna ye ka fiwa fa mulatu ku fita ye swanela ka nako ya mulatu wo.\nTaba ya 12\nHa kuna ya lumelelizwe ku kataza bupilo bwa mutu bwa kwa mukunda kapa bana ba\nmutu mwa lapa la hae kapa balikani ba hae kapa ku sinya libizo la hae. Mutu kaufela\nu na ni silelezo kwa mulao kwa lika ze cwalo ze lwanisa bupilo kapa buino bwa mutu.\nTaba ya 13\nMutu kaufela u na ni swanelo ya ku itamaela ni ya ku pila mwa naha ifi ni ifi.\nMutu kaufela u na ni swanelo ya ku kona ku zwa mwa naha ya habo ni ku yo pila mwa\nnaha i sili ni ku kona ku kuta kwa naha ya habo ha bata ku eza cwalo.\nTaba ya 14"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b8e722adf5758c3659d02478759d2d02",
            "Index": 2,
            "Label": "3",
            "Size": [
                595.0,
                842.0
            ],
            "Text": "Mutu kaufela u na ni swanelo ya ku sabela mwa naha isili haiba wa nyandiswa ni ku\nyo pila mwa naha ya lata.\nSwanelo ye ha i konahali ku amuhiwa ku mutu ya saba ku nyandiswa ko ku zwelela fa\nlikezo ze sa lateleli mulao wa Katengo ka United Nations.\nTaba ya 15\nMutu kaufela u na ni swanelo ya kuketa naha ya bata ku ba mwana yona.\nHa kuna ya ka amuhiwa swanelo ya ku ba mwana'naha ya pila ku yona kapa ku\nhaniswa ku cinca linaha za ku pila ku zona.\nTaba ya 16\nBanna ni basali ba ba fitile fa nako ya ku nyala kapa ku nyaliwa ba kona ku nyalana\nkusina kuhaniswa bakeng'i sa naha kwa zwa yo mung'wi kapa tumelo ya li ku yona.\nLinyalo le li kona ku ba teng'i haiba bona bang'i ba linyalo balatana.\nMunna, musala'hae ni bana ba hae ki bona ba ba panga sicaba mwa sibaka mi ka\ncwalo ba na ni swanelo ya ku silelezwa.\nTaba ya 17\nMutu kaufela u na ni swanelo ya ku luwa tutu a linosi kapa ka ku kopanela ni ba\nbang'wi.\nHa kuna ya ka amuha mutu libiana za hae.\nTaba ya 18\nMutu kaufela u na ni swanelo ya ku nahana mwa latela ni ku ba ni tumelo mwa\nmilapelo ya lata mi swanelo ye italusa kuli mutu wa kona ku cinca tumelo yali ku yona\nni ku kena mwa tumelo yenca mi i kona kuba a linosi kapa ni ba bang'wi mi i kona ku\nba patalaza kapa kwa mukunda ku bonahaza tumelo ya li ku yona mi u kona ku eza\nmilapelo ni ku itokomela ka ku imamela.\nTaba ya 19\nMutu kaufela u na ni swanelo ya ku fa maikuto a hae mi swanelo ye italusa kuli mutu\nwa kona ku ba ni mihupulo ya maikuto ni ku kona ku hasanya mihupulo ya hae mwa\nkoranta ya lata.\nTaba ya 20\nMutu kaufela u na ni swanelo ya ku kopana ni batu ba bang'wi.\nHa kuna ya swanela ku hapeleza mutu ku ba membala wa ka katengo ka sa lati.\nTaba ya 21\nMutu kaufela u na ni swanelo ya ku fumana kabelo kwa zamaiso ya muso wa naha ya\nhabo, mi i kona kuba ka yena ku eza se sing'wi kapa ka ku keta muyemeli ya kona ku\nno mu fitiseza maikuto a hae.\nMutu kaufela u na ni swanelo ya ku fumana musebezi mwa naha ya habo."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "8859e65e5ea5e57e64394e05e268df82",
            "Index": 3,
            "Label": "4",
            "Size": [
                595.0,
                842.0
            ],
            "Text": "Tato ya batu ki yona ye kaba maata a muso, mi tato ye i ka bonahazanga ka batu bona\nku ba ni liketisa za ku keta mubuso mi i kona ku ba liketisa za kwa mukunda kapa za\nfa patalaza.\nTaba ya 22\nMutu kaufela ya pila mwa hala' sicaba u na ni swanelo ya silelezo ni ku kona ku\nizibahaza mwa naha ya hae mi i kona ku ba ka sizo sa hae kapa ka sifumu mi hape u\nna ni swanelo ya zwelopili yena mung'i.\nTaba ya 23\nMang'i ni mang'i u na ni swanelo ya kufumana tuelo ye swana ni ba bang'wi fa ku\nsebeza musebezi wo swana ku sina ku ketululwa.\nMutu kaufela u na ni swanelo ya ku ing'olisa ku ba insurance hamoho ni lubasi lwa\nhae ku sina butata ni ku ba membala wa katengo kaka talima za linongosi za\nbabeleki.\n[Missing]\n[Missing]\nTaba ya 24\nMutu kaufela u na ni swanelo ya ku pumula hamoho ni ku fiwa nako ya lihola za ku\npumula fa musebezi kapa mane pumulo ya mazazi ku sina ku pumelwa mali a tuelo ya\nhae.\nTaba ya 25\nMang'i ni mang'i u na ni swanelo ya ku pila hande hamoho ni lubasi lwa hae mi se si\ntalusa ku ba ni swanelo ya ku ba ni lico zang'ata, libyana, ndu mwa ku pila, pabalelo\nya kwa neku la makete ili ku kona ku fumana likalafo ha kula ni ku kona ku fumana\nsilelezo ya musebezi haiba mutu a kena mwa butata bwa na sika libelela bo bu swana\nsina ka ku kula, buhole ku shwelwa ki musali kapa munna kapa ku cembala.\nBashemi ba basali ni banana ba ba nyinyani ba na ni swanelo ya ku babalelwa ni ku\ntusiwa. Banana kaufela ibe ba ba pepilwe mwa manyalo kapa kwanda' linyalo ba ka\nfumana silelezo ye swana.\nTaba ya 26\nMutu kaufela u na ni swanelo ya ku kena sikolo ni ku ituta. Tuta ya makalelo i kana i\nba ya mahala mi i ka ba mutu kwa lata ni kwa sa lati u na ni ku ituta. Haili lituto za\nmwa likolo ze pahami zona li ka fiwa ku bale ba ba pasa mwa litopa za kwa tasi ni ku\nkona kwa muhelwa kwa litopa za kwa likolo ze pahami.\nMuhato wa tuto ki kuli mutu a zwelepili i sali yena ni ku kona ku kuteka liswanelo za\nmutu. Mi tuto hape i ka tisa kutwano, ku swalelana ni silikani mwa hala' linaha,\nmushobo wa batu ni tumelo ye bali ku yona mi i ka zwisezapili misebezi ya Katengo\nka ka tuna ka United Nations kuli koozo i kone ku zwezapili.\nBashemi ba na ni swanelo ya ku keta mufuta wa tuto ye ba tokwa kuli bana ba bona\nba itute.\nTaba ya 27"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "29f80d24221d6910bf55e62df2933f6a",
            "Index": 4,
            "Label": "5",
            "Size": [
                595.0,
                842.0
            ],
            "Text": "Mutu kaufela u na ni swanelo ya ku kona ku ba ni sa ku eza kwa neku la misebezi ya\nsizo mwa sibaka sa pila ku sona ni ku kona ku zwisezapili lika za butokwa ze kona ku\ntusa kamunu.\nMutu kaufela u na ni swanelo ya silelezo ya libyana za kona ku fumana fa misebezi ya\nikezeza ye cwale ka kuswanisa, bubeti ili yeli misebezi ya eza ka ngana ya hae.\nTaba ya 28\nMang'i ni mang'i u na ni swanelo ya buiketo ni liswanelo ze ng'ozwi mwa Tumelelano\nye ili ze swanelwa ku mamelwa.\nTaba ya 29\nMang'i ni mang'i u na ni musebezi kwa sicaba sa pila ni sona ili wa kuli haiba a\nsebeza a nosi u kona ku zwelapili.\nMutu kaufela ka nako ya ikola liswanelo za hae ze, a sike ku libala kuli a sike a tula\nmulao ili wo babalela liswanelo za ba bang'wi ili ku bona kuli a sinyi koozo ye li ku ba\nbang'wi.\nLiswanelo ze ha lina ku itusiswa ka mafosisa ku likana ka mutomo wa Katengo ka ka\ntuna ka United Nations.\nTaba ya 30\nHa ku na ya tumelelano ye ku ingiwa ki naha kuli mwendi ki wa yona feela kapa\nsikwata sa batu kuli ba ikungele wona kapa mane mutu a nosi ni ku kala ku itusisa\nwona ka mulelo wa ku shandaula liswanelo ze ng'ozwi mo."
        }
    }
}

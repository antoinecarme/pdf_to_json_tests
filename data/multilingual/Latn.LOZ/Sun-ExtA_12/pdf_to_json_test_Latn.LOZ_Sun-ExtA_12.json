{
    "MetaData": {
        "Author": null,
        "Creation_Date": 1581469246,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "cb177985af1ed84befb08f8379374364",
            "Index": 0,
            "Label": "1",
            "Size": [
                595.0,
                842.0
            ],
            "Text": "TUMELELANO YE TUNA YA SWANELO YA MUTU\nMAKALELO\nKinto ye zibahala kuli mutu kaufela mwa lifasi ki yena makalelo a tukuluho ni koozo mwa lifasi,\nIli nto ye tisize kuli ku sa babalela liswanelo za mutu ku tisize likezo za situhu ni ku sinya minahano ya mutu ni\nku ba sila sa lifasi le li tokwa ku ikola tukuluho ya ku fa maikuto ni tumelo ku sina sabo ni ye kana,\nKinto ya butokwa kuli mutu a susuezwe ku ba ni maipilisezo, ni muhato wa mafelelezo wa ku lwanisa bahateleli ili\nkuli liswanelo za batu li kone ku silelezwa ka mulao,\nMi hape inge ili nto ya butokwa ku zwiseapili silikani mwa hala' linaha,\nMi hape batu ba kwa Katengo ka United Nations ba bonisize tumelo ya bona mwa liswanelo za mutu ni butokwa bwa mutu\nmwa ku likanelela kwa banna ni basali mi ba lika katata ku zwisezapili buino bwa batu ni tukuluho,\nMi hape linaha ze li mamembala li lumezi ku latelela ni ku swalisana ni katengo ka ku zwisezapili likute ni ku\nbuluka liswanelo za mutu hamoho ni tukuluho,\nMi ki nto ya butokwa kuba ni kutwisiso ya liswanelo ze mi tukuluho ki yona ya butokwa kuli muhato wo u kone ku\npetahala,\nCwale, kona kuli, katengo ka GENERAL ASSEMBLY ka li:\nTumelelano ya liswanelo za butu ki tuso ye konahalile ili ya batu kaufela mwa linaha kaufela kuluta batu ni ku\nzwisezapili ku kuteka mulao wa liswanelo wo ili kuli manaha a fite fa nako ya tokomelo i be mutu yena a nosi kapa\nlinaha ze li mamembala kapa batu ba bali mwa linaha ze.\nTUMELELANO YE TUNA YA LISWANELO ZA MUTU\nTaba ya 1\nBatu kaufela ba pepilwe inge ba lukuluhile ni liswanelo ze swana. Ba ba ni swanelo ya ku nahana mi ba swanela ku\nba ni likezo za buzwale ku mutu yo mung'wi.\nTaba ya 2\nMutu kaufela u na ni swanelo ya tukuluho ili ye ng'ozwi mwa tumelelano, ku sina ku talima kuli yo ki mang'i, sina\nka mushobo, mubala, munna kapa musali tumelo, lipolitki kapa minahano, naha kwa zwa, sifumu sa na ni sona kapa ka\nmwa pepezwi ni zeng'wi cwalo.\nHa kuna ketululo ye ka lumelezwa bakeng'i sa lipolitiki kapa bakeng'i sa naha kwa zwa mutu yo kapa i be naha ye\nbuswa ki naha yeng'wi.\nTaba ya 3\nMang'i ni mang'i u na ni swanelo ya ku pila, ku lukuluha ni silelezo.\nTaba ya 4\nHa kuna ya ka piliswa mwa butaga kapa ku sebeliswa; butanga ni tekisano ya butanga haina ku lumelezwa ne ba\nhanyinyani.\nTaba ya 5\nHa kuna ya ka utwiswa butuku kapa ku nyandiswa, ku nyefulwe kapa ku fiwa koto ku sina mulatu.\nTaba ya 6\nMang'i ni mang'i u na ni swanelo ya ku izibahaza kai ni kai sina mutu fapila' mulao.\nTaba ya 7\nBatu kaufela ba swana fa pila' mulao mi kona kuli mutu kaufela u na ni swanelo ya silelezo ya mulao ku sina ku\nketululwa. Mutu kaufela u na ni swanelo ye swana ni ba ban'wi ili ya silelezo ya mulao ku sina ketululo kakuli\nkaku eza cwalo ba loba mulao wa tumelelano wo.\nTaba ya 8\nMutu kaufela u na ni swanelo ya ku tuswa ki kuta ya mulao mwa naha fa likezo ze loba mulao wo mu file liswanelo za\nhae.\nTaba ya 9\nHa kuna mutu ya ka swalwa ni ku tamwa kapa ku zusiwa mwa naha ku sina sa fosize.\nTaba ya 10\nMutu kaufela u na ni swanelo ya ku teeleza taba ya hae mwa kuta ye lukuluhile ili swanelo ya hae ni haikaba kuli u\nzekiswa fa taba ya bukebenga."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "f132f724785ce395405d31006f651fda",
            "Index": 1,
            "Label": "2",
            "Size": [
                595.0,
                842.0
            ],
            "Text": "Taba ya 11\nMutu kaufela ya zekiswa ka julatu wa koto ye tuna u na ni swanelo ye ku ngiwa ku ba ya lukile ku fita a fumaneha\nni mulatu mwa kuta ya mulao hasamulaho a ku fiwa e muyemeli mwa taba ya hae.\nHa kuna ya swanela ku fiwa koto fa mulatu wo sa swaneli ku fiwa koto ye cwalo inge isi ka ng'olwa mwa mulao ka\nnako ya ku eza mulatu wo. Mi hape ha kuna koto ye tuna ye ka fiwa fa mulatu ku fita ye swanela ka nako ya mulatu\nwo.\nTaba ya 12\nHa kuna ya lumelelizwe ku kataza bupilo bwa mutu bwa kwa mukunda kapa bana ba mutu mwa lapa la hae kapa balikani\nba hae kapa ku sinya libizo la hae. Mutu kaufela u na ni silelezo kwa mulao kwa lika ze cwalo ze lwanisa bupilo\nkapa buino bwa mutu.\nTaba ya 13\nMutu kaufela u na ni swanelo ya ku itamaela ni ya ku pila mwa naha ifi ni ifi.\nMutu kaufela u na ni swanelo ya ku kona ku zwa mwa naha ya habo ni ku yo pila mwa naha i sili ni ku kona ku kuta\nkwa naha ya habo ha bata ku eza cwalo.\nTaba ya 14\nMutu kaufela u na ni swanelo ya ku sabela mwa naha isili haiba wa nyandiswa ni ku yo pila mwa naha ya lata.\nSwanelo ye ha i konahali ku amuhiwa ku mutu ya saba ku nyandiswa ko ku zwelela fa likezo ze sa lateleli mulao wa\nKatengo ka United Nations.\nTaba ya 15\nMutu kaufela u na ni swanelo ya kuketa naha ya bata ku ba mwana yona.\nHa kuna ya ka amuhiwa swanelo ya ku ba mwana'naha ya pila ku yona kapa ku haniswa ku cinca linaha za ku pila ku\nzona.\nTaba ya 16\nBanna ni basali ba ba fitile fa nako ya ku nyala kapa ku nyaliwa ba kona ku nyalana kusina kuhaniswa bakeng'i sa\nnaha kwa zwa yo mung'wi kapa tumelo ya li ku yona.\nLinyalo le li kona ku ba teng'i haiba bona bang'i ba linyalo balatana.\nMunna, musala'hae ni bana ba hae ki bona ba ba panga sicaba mwa sibaka mi ka cwalo ba na ni swanelo ya ku\nsilelezwa.\nTaba ya 17\nMutu kaufela u na ni swanelo ya ku luwa tutu a linosi kapa ka ku kopanela ni ba bang'wi.\nHa kuna ya ka amuha mutu libiana za hae.\nTaba ya 18\nMutu kaufela\nkuli mutu wa\nbang'wi mi i\nitokomela ka\nu na ni swanelo ya ku nahana mwa latela ni ku ba ni tumelo mwa milapelo ya lata mi swanelo ye italusa\nkona ku cinca tumelo yali ku yona ni ku kena mwa tumelo yenca mi i kona kuba a linosi kapa ni ba\nkona ku ba patalaza kapa kwa mukunda ku bonahaza tumelo ya li ku yona mi u kona ku eza milapelo ni ku\nku imamela.\nTaba ya 19\nMutu kaufela u na ni swanelo ya ku fa maikuto a hae mi swanelo ye italusa kuli mutu wa kona ku ba ni mihupulo ya\nmaikuto ni ku kona ku hasanya mihupulo ya hae mwa koranta ya lata.\nTaba ya 20\nMutu kaufela u na ni swanelo ya ku kopana ni batu ba bang'wi.\nHa kuna ya swanela ku hapeleza mutu ku ba membala wa ka katengo ka sa lati.\nTaba ya 21\nMutu kaufela u na ni swanelo ya ku fumana kabelo kwa zamaiso ya muso wa naha ya habo, mi i kona kuba ka yena ku\neza se sing'wi kapa ka ku keta muyemeli ya kona ku no mu fitiseza maikuto a hae.\nMutu kaufela u na ni swanelo ya ku fumana musebezi mwa naha ya habo.\nTato ya batu ki yona ye kaba maata a muso, mi tato ye i ka bonahazanga ka batu bona ku ba ni liketisa za ku keta\nmubuso mi i kona ku ba liketisa za kwa mukunda kapa za fa patalaza.\nTaba ya 22"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "cadcef6bcf6e86f311869ea421b705cd",
            "Index": 2,
            "Label": "3",
            "Size": [
                595.0,
                842.0
            ],
            "Text": "Mutu kaufela ya pila mwa hala' sicaba u na ni swanelo ya silelezo ni ku kona ku izibahaza mwa naha ya hae mi i\nkona ku ba ka sizo sa hae kapa ka sifumu mi hape u na ni swanelo ya zwelopili yena mung'i.\nTaba ya 23\nMang'i ni mang'i u na ni swanelo ya kufumana tuelo ye swana ni ba bang'wi fa ku sebeza musebezi wo swana ku sina\nku ketululwa.\nMutu kaufela u na ni swanelo ya ku ing'olisa ku ba insurance hamoho ni lubasi lwa hae ku sina butata ni ku ba\nmembala wa katengo kaka talima za linongosi za babeleki.\n[Missing]\n[Missing]\nTaba ya 24\nMutu kaufela u na ni swanelo ya ku pumula hamoho ni ku fiwa nako ya lihola za ku pumula fa musebezi kapa mane\npumulo ya mazazi ku sina ku pumelwa mali a tuelo ya hae.\nTaba ya 25\nMang'i ni mang'i u na ni swanelo ya ku pila hande hamoho ni lubasi lwa hae mi se si talusa ku ba ni swanelo ya ku\nba ni lico zang'ata, libyana, ndu mwa ku pila, pabalelo ya kwa neku la makete ili ku kona ku fumana likalafo ha\nkula ni ku kona ku fumana silelezo ya musebezi haiba mutu a kena mwa butata bwa na sika libelela bo bu swana sina\nka ku kula, buhole ku shwelwa ki musali kapa munna kapa ku cembala.\nBashemi ba basali ni banana ba ba nyinyani ba na ni swanelo ya ku babalelwa ni ku tusiwa. Banana kaufela ibe ba ba\npepilwe mwa manyalo kapa kwanda' linyalo ba ka fumana silelezo ye swana.\nTaba ya 26\nMutu kaufela u na ni swanelo ya ku kena sikolo ni ku ituta. Tuta ya makalelo i kana i ba ya mahala mi i ka ba mutu\nkwa lata ni kwa sa lati u na ni ku ituta. Haili lituto za mwa likolo ze pahami zona li ka fiwa ku bale ba ba pasa\nmwa litopa za kwa tasi ni ku kona kwa muhelwa kwa litopa za kwa likolo ze pahami.\nMuhato wa tuto ki kuli mutu a zwelepili i sali yena ni ku kona ku kuteka liswanelo za mutu. Mi tuto hape i ka tisa\nkutwano, ku swalelana ni silikani mwa hala' linaha, mushobo wa batu ni tumelo ye bali ku yona mi i ka zwisezapili\nmisebezi ya Katengo ka ka tuna ka United Nations kuli koozo i kone ku zwezapili.\nBashemi ba na ni swanelo ya ku keta mufuta wa tuto ye ba tokwa kuli bana ba bona ba itute.\nTaba ya 27\nMutu kaufela u na ni swanelo ya ku kona ku ba ni sa ku eza kwa neku la misebezi ya sizo mwa sibaka sa pila ku sona\nni ku kona ku zwisezapili lika za butokwa ze kona ku tusa kamunu.\nMutu kaufela u na ni swanelo ya silelezo ya libyana za kona ku fumana fa misebezi ya ikezeza ye cwale ka\nkuswanisa, bubeti ili yeli misebezi ya eza ka ngana ya hae.\nTaba ya 28\nMang'i ni mang'i u na ni swanelo ya buiketo ni liswanelo ze ng'ozwi mwa Tumelelano ye ili ze swanelwa ku mamelwa.\nTaba ya 29\nMang'i ni mang'i u na ni musebezi kwa sicaba sa pila ni sona ili wa kuli haiba a sebeza a nosi u kona ku\nzwelapili.\nMutu kaufela ka nako ya ikola liswanelo za hae ze, a sike ku libala kuli a sike a tula mulao ili wo babalela\nliswanelo za ba bang'wi ili ku bona kuli a sinyi koozo ye li ku ba bang'wi.\nLiswanelo ze ha lina ku itusiswa ka mafosisa ku likana ka mutomo wa Katengo ka ka tuna ka United Nations.\nTaba ya 30\nHa ku na ya tumelelano ye ku ingiwa ki naha kuli mwendi ki wa yona feela kapa sikwata sa batu kuli ba ikungele\nwona kapa mane mutu a nosi ni ku kala ku itusisa wona ka mulelo wa ku shandaula liswanelo ze ng'ozwi mo."
        }
    }
}

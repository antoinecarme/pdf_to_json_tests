{
    "MetaData": {
        "Author": null,
        "Creation_Date": 1581469170,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a251de35cb037cabb730c1a7e1b5b5ff",
            "Index": 0,
            "Label": "1",
            "Size": [
                595.0,
                842.0
            ],
            "Text": "TUMELELANO YE TUNA YA SWANELO YA MUTU\nMAKALELO\nKinto ye zibahala kuli mutu kaufela mwa lifasi ki yena makalelo a\ntukuluho ni koozo mwa lifasi,\nIli nto ye tisize kuli ku sa babalela liswanelo za mutu ku tisize likezo\nza situhu ni ku sinya minahano ya mutu ni ku ba sila sa lifasi le li\ntokwa ku ikola tukuluho ya ku fa maikuto ni tumelo ku sina sabo ni ye\nkana,\nKinto ya butokwa kuli mutu a susuezwe ku ba ni maipilisezo, ni muhato wa\nmafelelezo wa ku lwanisa bahateleli ili kuli liswanelo za batu li kone\nku silelezwa ka mulao,\nMi hape inge ili nto ya butokwa ku zwiseapili silikani mwa hala' linaha,\nMi hape batu ba kwa Katengo ka United Nations ba bonisize tumelo ya bona\nmwa liswanelo za mutu ni butokwa bwa mutu mwa ku likanelela kwa banna ni\nbasali mi ba lika katata ku zwisezapili buino bwa batu ni tukuluho,\nMi hape linaha ze li mamembala li lumezi ku latelela ni ku swalisana ni\nkatengo ka ku zwisezapili likute ni ku buluka liswanelo za mutu hamoho\nni tukuluho,\nMi ki nto ya butokwa kuba ni kutwisiso ya liswanelo ze mi tukuluho ki\nyona ya butokwa kuli muhato wo u kone ku petahala,\nCwale, kona kuli, katengo ka GENERAL ASSEMBLY ka li:\nTumelelano ya liswanelo za butu ki tuso ye konahalile ili ya batu\nkaufela mwa linaha kaufela kuluta batu ni ku zwisezapili ku kuteka mulao\nwa liswanelo wo ili kuli manaha a fite fa nako ya tokomelo i be mutu\nyena a nosi kapa linaha ze li mamembala kapa batu ba bali mwa linaha ze.\nTUMELELANO YE TUNA YA LISWANELO ZA MUTU\nTaba ya 1\nBatu kaufela ba pepilwe inge ba lukuluhile ni liswanelo ze swana. Ba ba\nni swanelo ya ku nahana mi ba swanela ku ba ni likezo za buzwale ku mutu\nyo mung'wi.\nTaba ya 2\nMutu kaufela u na ni swanelo ya tukuluho ili ye ng'ozwi mwa tumelelano,\nku sina ku talima kuli yo ki mang'i, sina ka mushobo, mubala, munna kapa\nmusali tumelo, lipolitki kapa minahano, naha kwa zwa, sifumu sa na ni\nsona kapa ka mwa pepezwi ni zeng'wi cwalo.\nHa kuna ketululo ye ka lumelezwa bakeng'i sa lipolitiki kapa bakeng'i sa\nnaha kwa zwa mutu yo kapa i be naha ye buswa ki naha yeng'wi.\nTaba ya 3"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7bd0232739d6b0b7b94c0ff016da0aaa",
            "Index": 1,
            "Label": "2",
            "Size": [
                595.0,
                842.0
            ],
            "Text": "Mang'i ni mang'i u na ni swanelo ya ku pila, ku lukuluha ni silelezo.\nTaba ya 4\nHa kuna ya ka piliswa mwa butaga kapa ku sebeliswa; butanga ni tekisano\nya butanga haina ku lumelezwa ne ba hanyinyani.\nTaba ya 5\nHa kuna ya ka utwiswa butuku kapa ku nyandiswa, ku nyefulwe kapa ku fiwa\nkoto ku sina mulatu.\nTaba ya 6\nMang'i ni mang'i u na ni swanelo ya ku izibahaza kai ni kai sina mutu\nfapila' mulao.\nTaba ya 7\nBatu kaufela ba swana fa pila' mulao mi kona kuli mutu kaufela u na ni\nswanelo ya silelezo ya mulao ku sina ku ketululwa. Mutu kaufela u na ni\nswanelo ye swana ni ba ban'wi ili ya silelezo ya mulao ku sina ketululo\nkakuli kaku eza cwalo ba loba mulao wa tumelelano wo.\nTaba ya 8\nMutu kaufela u na ni swanelo ya ku tuswa ki kuta ya mulao mwa naha fa\nlikezo ze loba mulao wo mu file liswanelo za hae.\nTaba ya 9\nHa kuna mutu ya ka swalwa ni ku tamwa kapa ku zusiwa mwa naha ku sina sa\nfosize.\nTaba ya 10\nMutu kaufela u na ni swanelo ya ku teeleza taba ya hae mwa kuta ye\nlukuluhile ili swanelo ya hae ni haikaba kuli u zekiswa fa taba ya\nbukebenga.\nTaba ya 11\nMutu kaufela ya zekiswa ka julatu wa koto ye tuna u na ni swanelo ye ku\nngiwa ku ba ya lukile ku fita a fumaneha ni mulatu mwa kuta ya mulao\nhasamulaho a ku fiwa e muyemeli mwa taba ya hae.\nHa kuna ya swanela ku fiwa koto fa mulatu wo sa swaneli ku fiwa koto ye\ncwalo inge isi ka ng'olwa mwa mulao ka nako ya ku eza mulatu wo. Mi hape\nha kuna koto ye tuna ye ka fiwa fa mulatu ku fita ye swanela ka nako ya\nmulatu wo.\nTaba ya 12\nHa kuna\nbana ba\nla hae.\nlwanisa\nya lumelelizwe ku kataza bupilo bwa mutu bwa kwa mukunda kapa\nmutu mwa lapa la hae kapa balikani ba hae kapa ku sinya libizo\nMutu kaufela u na ni silelezo kwa mulao kwa lika ze cwalo ze\nbupilo kapa buino bwa mutu."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8e5c37430bd6676313191a906f9e2259",
            "Index": 2,
            "Label": "3",
            "Size": [
                595.0,
                842.0
            ],
            "Text": "Taba ya 13\nMutu kaufela u na ni swanelo ya ku itamaela ni ya ku pila mwa naha ifi\nni ifi.\nMutu kaufela u na ni swanelo ya ku kona ku zwa mwa naha ya habo ni ku yo\npila mwa naha i sili ni ku kona ku kuta kwa naha ya habo ha bata ku eza\ncwalo.\nTaba ya 14\nMutu kaufela u na ni swanelo ya ku sabela mwa naha isili haiba wa\nnyandiswa ni ku yo pila mwa naha ya lata.\nSwanelo ye ha i konahali ku amuhiwa ku mutu ya saba ku nyandiswa ko ku\nzwelela fa likezo ze sa lateleli mulao wa Katengo ka United Nations.\nTaba ya 15\nMutu kaufela u na ni swanelo ya kuketa naha ya bata ku ba mwana yona.\nHa kuna ya ka amuhiwa swanelo ya ku ba mwana'naha ya pila ku yona kapa\nku haniswa ku cinca linaha za ku pila ku zona.\nTaba ya 16\nBanna ni basali ba ba fitile fa nako ya ku nyala kapa ku nyaliwa ba kona\nku nyalana kusina kuhaniswa bakeng'i sa naha kwa zwa yo mung'wi kapa\ntumelo ya li ku yona.\nLinyalo le li kona ku ba teng'i haiba bona bang'i ba linyalo balatana.\nMunna, musala'hae ni bana ba hae ki bona ba ba panga sicaba mwa sibaka\nmi ka cwalo ba na ni swanelo ya ku silelezwa.\nTaba ya 17\nMutu kaufela u na ni swanelo ya ku luwa tutu a linosi kapa ka ku\nkopanela ni ba bang'wi.\nHa kuna ya ka amuha mutu libiana za hae.\nTaba ya 18\nMutu kaufela u na ni swanelo ya ku nahana mwa latela\nmwa milapelo ya lata mi swanelo ye italusa kuli mutu\ntumelo yali ku yona ni ku kena mwa tumelo yenca mi i\nkapa ni ba bang'wi mi i kona ku ba patalaza kapa kwa\ntumelo ya li ku yona mi u kona ku eza milapelo ni ku\nimamela.\nni ku ba ni tumelo\nwa kona ku cinca\nkona kuba a linosi\nmukunda ku bonahaza\nitokomela ka ku\nTaba ya 19\nMutu kaufela u na ni swanelo ya ku fa maikuto a hae mi swanelo ye\nitalusa kuli mutu wa kona ku ba ni mihupulo ya maikuto ni ku kona ku\nhasanya mihupulo ya hae mwa koranta ya lata."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "82dae2381589b943ee50f597cab4c621",
            "Index": 3,
            "Label": "4",
            "Size": [
                595.0,
                842.0
            ],
            "Text": "Taba ya 20\nMutu kaufela u na ni swanelo ya ku kopana ni batu ba bang'wi.\nHa kuna ya swanela ku hapeleza mutu ku ba membala wa ka katengo ka sa\nlati.\nTaba ya 21\nMutu kaufela u na ni swanelo ya ku fumana kabelo kwa zamaiso ya muso wa\nnaha ya habo, mi i kona kuba ka yena ku eza se sing'wi kapa ka ku keta\nmuyemeli ya kona ku no mu fitiseza maikuto a hae.\nMutu kaufela u na ni swanelo ya ku fumana musebezi mwa naha ya habo.\nTato ya batu ki yona ye kaba maata a muso, mi tato ye i ka bonahazanga\nka batu bona ku ba ni liketisa za ku keta mubuso mi i kona ku ba\nliketisa za kwa mukunda kapa za fa patalaza.\nTaba ya 22\nMutu kaufela ya pila mwa hala' sicaba u na ni swanelo ya silelezo ni ku\nkona ku izibahaza mwa naha ya hae mi i kona ku ba ka sizo sa hae kapa ka\nsifumu mi hape u na ni swanelo ya zwelopili yena mung'i.\nTaba ya 23\nMang'i ni mang'i u na ni swanelo ya kufumana tuelo ye swana ni ba\nbang'wi fa ku sebeza musebezi wo swana ku sina ku ketululwa.\nMutu kaufela u na ni swanelo ya ku ing'olisa ku ba insurance hamoho ni\nlubasi lwa hae ku sina butata ni ku ba membala wa katengo kaka talima za\nlinongosi za babeleki.\n[Missing]\n[Missing]\nTaba ya 24\nMutu kaufela u na ni swanelo ya ku pumula hamoho ni ku fiwa nako ya\nlihola za ku pumula fa musebezi kapa mane pumulo ya mazazi ku sina ku\npumelwa mali a tuelo ya hae.\nTaba ya 25\nMang'i ni mang'i u na ni swanelo ya ku pila hande hamoho ni lubasi lwa\nhae mi se si talusa ku ba ni swanelo ya ku ba ni lico zang'ata, libyana,\nndu mwa ku pila, pabalelo ya kwa neku la makete ili ku kona ku fumana\nlikalafo ha kula ni ku kona ku fumana silelezo ya musebezi haiba mutu a\nkena mwa butata bwa na sika libelela bo bu swana sina ka ku kula, buhole\nku shwelwa ki musali kapa munna kapa ku cembala.\nBashemi ba basali ni banana ba ba nyinyani ba na ni swanelo ya ku\nbabalelwa ni ku tusiwa. Banana kaufela ibe ba ba pepilwe mwa manyalo\nkapa kwanda' linyalo ba ka fumana silelezo ye swana."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b10746f7474a2dacfdebf432be2d8c35",
            "Index": 4,
            "Label": "5",
            "Size": [
                595.0,
                842.0
            ],
            "Text": "Taba ya 26\nMutu kaufela u na ni swanelo ya ku kena sikolo ni ku ituta. Tuta ya\nmakalelo i kana i ba ya mahala mi i ka ba mutu kwa lata ni kwa sa lati u\nna ni ku ituta. Haili lituto za mwa likolo ze pahami zona li ka fiwa ku\nbale ba ba pasa mwa litopa za kwa tasi ni ku kona kwa muhelwa kwa litopa\nza kwa likolo ze pahami.\nMuhato wa tuto ki kuli mutu a zwelepili i sali yena ni ku kona ku kuteka\nliswanelo za mutu. Mi tuto hape i ka tisa kutwano, ku swalelana ni\nsilikani mwa hala' linaha, mushobo wa batu ni tumelo ye bali ku yona mi\ni ka zwisezapili misebezi ya Katengo ka ka tuna ka United Nations kuli\nkoozo i kone ku zwezapili.\nBashemi ba na ni swanelo ya ku keta mufuta wa tuto ye ba tokwa kuli bana\nba bona ba itute.\nTaba ya 27\nMutu kaufela u na ni swanelo ya ku kona ku ba ni sa ku eza kwa neku la\nmisebezi ya sizo mwa sibaka sa pila ku sona ni ku kona ku zwisezapili\nlika za butokwa ze kona ku tusa kamunu.\nMutu kaufela u na ni swanelo ya silelezo ya libyana za kona ku fumana fa\nmisebezi ya ikezeza ye cwale ka kuswanisa, bubeti ili yeli misebezi ya\neza ka ngana ya hae.\nTaba ya 28\nMang'i ni mang'i u na ni swanelo ya buiketo ni liswanelo ze ng'ozwi mwa\nTumelelano ye ili ze swanelwa ku mamelwa.\nTaba ya 29\nMang'i ni mang'i u na ni musebezi kwa sicaba sa pila ni sona ili wa kuli\nhaiba a sebeza a nosi u kona ku zwelapili.\nMutu kaufela ka nako ya ikola liswanelo za hae ze, a sike ku libala kuli\na sike a tula mulao ili wo babalela liswanelo za ba bang'wi ili ku bona\nkuli a sinyi koozo ye li ku ba bang'wi.\nLiswanelo ze ha lina ku itusiswa ka mafosisa ku likana ka mutomo wa\nKatengo ka ka tuna ka United Nations.\nTaba ya 30\nHa ku na ya tumelelano ye ku ingiwa ki naha kuli mwendi ki wa yona feela\nkapa sikwata sa batu kuli ba ikungele wona kapa mane mutu a nosi ni ku\nkala ku itusisa wona ka mulelo wa ku shandaula liswanelo ze ng'ozwi mo."
        }
    }
}

{
    "MetaData": {
        "Author": null,
        "Creation_Date": 1581470710,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "003bc8e1bdef5c5c172dba30258ea252",
            "Index": 0,
            "Label": "1",
            "Size": [
                595.0,
                842.0
            ],
            "Text": "ОПШТА ДЕКЛАРАЦИЈА О ПРАВИМА ЧОВЕКА\nУВОД\nПошто је признавање урођеног достојанства и једнаких и неотуђивих права\nсвих чланова људске породице темељ слободе, правде и мира у свету;\nпошто је непоштовање и презирање права човека водило варварским\nпоступцима, који су вређали савест човечанства, и пошто је стварање\nсвета у којем ће људска бића уживати слободу говора и веровања и бити\nслободна од страха и немаштине проглашено као највиша тежња сваког\nчовека;\nпошто је битно да права човека буду заштићена правним системом како\nчовек не би био приморан да као крајњем излазу прибегне побуни против\nтираније и угњетавања;\nпошто је битно да се подстиче развој пријатељских односа међу народима;\nпошто су народи Уједињених нација у Повељи поново прогласили своју веру\nу основна права човека, у достојанство и вредност човекове личности и\nравноправност мушкараца и жена и пошто су одлучили да подстичу друштвени\nнапредак и побољшају животни стандард у већој слободи;\nпошто су се државе чланице обавезале да у сарадњи с Уједињеним нацијама\nобезбеде опште поштовање и примену људских права и основних слобода;\nпошто је опште схватање ових права и слобода од највеће важности за пуно\nостварење ове обавезе,\nГЕНЕРАЛНА СКУПШТИНА ПРОГЛАШАВА\nОВУ ОПШТУ ДЕКЛАРАЦИЈУ О ПРАВИМА ЧОВЕКА као заједнички домет који треба\nда постигну сви народи и све нације да би сваки појединац и сваки орган\nдруштва, имајући ову Декларацију стално на уму, тежио да учењем и\nваспитавањем допринесе поштовању ових права и слобода да би се поступним\nунутрашњим и међународним мерама обезбедило њихово опште и стварно\nпризнање и поштовање како међу народима самих држава чланица, тако и\nмеђу народима оних територија које су под њиховом управом.\nЧлан 1.\nСва људска бића рађају се слободна и једнака у достојанству и правима.\nОна су обдарена разумом и свешћу и треба једни према другима да\nпоступају у духу братства.\nЧлан 2.\nСваком припадају сва права и слободе проглашене у овој Декларацији без\nикаквих разлика у погледу расе, боје, пола, језика, вероисповести,\nполитичког или другог мишљења, националног или друштвеног порекла,\nимовине, рођења или других околности.\nДаље, неће се правити никаква разлика на основу политичког, правног или\nмеђународног статуса земље или територије којој неко лице припада, било"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "24713765cf5e15094f7e04ad6ec6acdf",
            "Index": 1,
            "Label": "2",
            "Size": [
                595.0,
                842.0
            ],
            "Text": "да је она независна, под старатељством, несамоуправна, или да јој је\nсувереност на ма који други начин ограничена.\nЧлан 3.\nСвако има право на живот, слободу и безбедност личности.\nЧлан 4.\nНико се не сме држати у ропству или потчињености: ропство и трговина\nробљем забрањени су у свим облицима.\nЧлан 5.\nНико не сме бити подвргнут мучењу или свирепом, нечовечном или\nпонижавајућем поступку или казни.\nЧлан 6.\nСвако има право да свуда буде признат као правни субјект.\nЧлан 7.\nСви су пред законом једнаки и имају право без икакве разлике на\nподједнаку законску заштиту. Сви имају право на једнаку заштиту против\nбило какве дискриминације којом се крши ова Декларација и против сваког\nподстицања на овакву дискриминацију.\nЧлан 8.\nСвако има право да га надлежни национални судови ефикасно штите од дела\nкршења основних права која су му призната уставом или законом.\nЧлан 9.\nНико не сме бити произвољно ухапшен, притворен, нити протеран.\nЧлан 10.\nСвако има потпуно једнако право на правично јавно суђење пред независним\nи непристрасним судом који ће одлучити о његовим правима и обавезама, и\nо основаности сваке кривичне оптужбе против њега.\nЧлан 11.\nСвако ко је оптужен за кривично дело има право да буде сматран невиним\nдок се на основу закона кривица не докаже на јавном суђењу на којем су\nму обезбеђене све гарантије потребне за његову одбрану.\nНико не сме бити осуђен за дела или пропусте који нису представљали\nкривично дело по националном или међународном праву у време када су\nизвршени. Исто тако не сме се изрицати тежа казна од оне која се могла\nприменити у време када је кривично дело извршено.\nЧлан 12.\nНико не сме бити изложен произвољном мешању у приватни живот, породицу,"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ea9c51d2c631b9f28957cbbf30da4d63",
            "Index": 2,
            "Label": "3",
            "Size": [
                595.0,
                842.0
            ],
            "Text": "стан или преписку, нити нападима на част и углед. Свако има право на\nзаконску заштиту против оваквог мешања или напада.\nЧлан 13.\nСвако има право на слободу кретања и избора становања у границама\nпоједине државе.\nСвако има право да напусти било коју земљу, укључујући властиту, и да се\nврати у своју земљу.\nЧлан 14.\nСвако има право да тражи и ужива у другим земљама уточиште од прогањања.\nНа ово право се нико не може позвати у случају гоњења за кривична дела\nкоја нису политичког карактера или прогона због дела која су у\nсупротности са циљевима и начелима Уједињених нација.\nЧлан 15.\nСвако има право на држављанство.\nНико не сме самовољно бити лишен свог држављанства нити права да промени\nдржављанство.\nЧлан 16.\nПунолетни мушкарци и жене, без икаквих ограничења у погледу расе,\nдржављанства или вере, имају право да склопе брак и да оснују породицу.\nОни су равноправни приликом склапања брака, за време његовог трајања и\nприликом његовог развода.\nБрак се закључује само слободним и потпуним пристанком лица која ступају\nу брак.\nПородица је природна и основна ћелија друштва и има право на заштиту\nдруштва и државе.\nЧлан 17.\nСвако има право да поседује имовину, сам као и у заједници с другима.\nНико не сме бити самовољно лишен имовине.\nЧлан 18.\nСвако има право на слободу мисли, савести и вере; ово право укључује\nслободу промене вере или убеђења и слободу да човек, било сам или у\nзаједници с другима, јавно или приватно, упражњава своју веру или\nубеђење путем наставе, вршења култа и обављања обреда.\nЧлан 19.\nСвако има право на слободу мишљења и изражавања, што обухвата и право да\nне буде узнемираван због свог мишљења, као и право да тражи, прима и\nшири обавештења и идеје било којим средствима и без обзира на границе."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "85be8f94d57f1e453886bb7527348d1c",
            "Index": 3,
            "Label": "4",
            "Size": [
                595.0,
                842.0
            ],
            "Text": "Члан 20.\nСвако има право на слободу мирног окупљања и удруживања.\nНико не може бити приморан да припада неком удружењу.\nЧлан 21.\nСвако има право да учествује у управљању својом земљом, непосредно или\nпреко слободно изабраних представника.\nСвако има право да на равноправној основи ступа у јавну службу у својој\nземљи.\nВоља народа је основа државне власти; ова воља треба да се изражава на\nповременим и слободним изборима, који ће се спроводити општим и једнаким\nправом гласа, тајним гласањем или одговарајућим поступком којим се\nобезбеђује слобода гласања.\nЧлан 22.\nСвако, као члан друштва, има право на социјално осигурање и право да\nостварује привредна, друштвена и културна права неопходна за своје\nдостојанство и за слободан развој своје личности, уз помоћ државе и\nмеђународне сарадње, а у складу с организацијом и средствима сваке\nдржаве.\nЧлан 23.\nСвако има право на рад, на слободан избор запослења, на правичне и\nзадовољавајуће услове рада и на заштиту од незапослености.\nСвако, без икакве разлике, има право на једнаку плату за једнаки рад.\nСвако ко ради има право на праведну и задовољавајућу накнаду која њему и\nњеговој породици обезбеђује егзистенцију која одговара људском\nдостојанству и која ће, ако буде потребно, бити употпуњена другим\nсредствима социјалне заштите.\nСвако има право да образује и да ступи у синдикате ради заштите својих\nинтереса.\nЧлан 24.\nСвако има право на одмор и разоноду, укључујући разумно ограничење\nрадног времена и повремени плаћени одмор.\nЧлан 25.\nСвако има право на животни стандард који обезбеђује здравље и\nблагостање, његово и његове породице, укључујући храну, одећу, стан и\nлекарску негу и потребне социјалне службе, као и право на осигурање у\nслучају незапослености, болести, инвалидности, удовиштва, старости, или\nдругих случајева губљења средстава за издржавање услед околности\nнезависних од његове воље.\nМајке и деца имају право на нарочито старање и помоћ. Сва деца, рођена у"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f8dfb09e69a17d9d96d0d5284bf4be33",
            "Index": 4,
            "Label": "5",
            "Size": [
                595.0,
                842.0
            ],
            "Text": "браку или ван њега, уживају једнаку социјалну заштиту.\nЧлан 26.\nСвако има право на школовање. Школовање треба да буде бесплатно бар у\nосновним и нижим школама. Основна настава је обавезна. Техничка и\nстручна настава треба да буде опште доступна, а виша настава треба да\nбуде свима подједнако приступачна на основу утврђених критеријума.\nШколовање треба да буде усмерено пуном развоју људске личности и јачању\nпоштовања људских права и основних слобода. Оно треба да унапређује\nразумевање, трпељивост и пријатељство међу свим народима, расним и\nверским групацијама, као и делатност Уједињених нација за одржавање\nмира.\nРодитељи имају првенствено право да бирају врсту школовања за своју\nдецу.\nЧлан 27.\nСвако има право да слободно учествује у културном животу заједнице, да\nужива у уметности и да учествује у научном напретку и у добробити која\nотуда проистиче.\nСвако има право на заштиту моралних и материјалних интереса који\nпроистичу из било ког научног, књижевног или уметничког дела чији је он\nтворац.\nЧлан 28.\nСвако има право на друштвени и међународни поредак у којем права и\nслободе објављени у овој Декларацији могу бити потпуно остварени.\nЧлан 29.\nСвако има дужност према заједници која једина омогућава слободно и пуно\nразвијање његове личности.\nУ вршењу својих права и остваривању слобода свако може бити подвргнут\nсамо оним ограничењима која су предвиђена законом у циљу обезбеђења\nнужног признања и поштовања права и слобода других и у циљу задовољења\nправичних захтева морала, јавног поретка и општег благостања у\nдемократском друштву.\nОва права и слободе ни у ком случају не могу се извршавати противно\nциљевима и начелима Уједињених нација.\nЧлан 30.\nНиједна одредба ове Декларације не може се тумачити као право за ма коју\nдржаву, групу или лице да предузима било коју активност или да врши било\nкакву радњу усмерену на поништење права и слобода који су у њој\nсадржани."
        }
    }
}

{
    "MetaData": {
        "Author": null,
        "Creation_Date": 1581469387,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ec3b74dd0a8ea44168d62655a54dfeaf",
            "Index": 0,
            "Label": "1",
            "Size": [
                595.0,
                842.0
            ],
            "Text": "മനുഷ്യാവകാശങ്ങളെക്കുറിക്കുന്ന പൊതുപ്രഖ്യാപനം\nപീഠിക\nമനുഷ്യ സമുദായത്തിന്റെ ജന്മസിദ്ധമായ അന്തസ്സും സമാവകാശവും ലോകത്തില\nസ്വാതന്ത്ര്യം, നീതി, സമാധാനം എന്നിവയുടെ സ്ഥാപനത്തിന്നു\nഅടിസ്ഥാനമായിരിക്കുന്നതിനാലും മനുഷ്യാവകാശങ്ങളെ വകവെക്കാത്തതുകൊണ്ടു\nമനം മടുപ്പിക്കുന്ന ക്രൂര സംഭവങ്ങളുണ്ടാകുന്നതിനാലും സര് വ്വതോന്മുഖമായ\nസ്വാതന്ത്ര്യവും സമൃദ്ധിയും മനുഷ്യനു അനുഭവിക്കാവുന്ന ഒരു പുതു ലോകത്തിന്റെ\nസ്ഥാപനമാണ് പൊതുജനങ്ങളുടെ ആഗ്രഹം എന്ന്\nപ്രഖ്യാപിക്കപ്പെട്ടിരിക്കുന്നതിനാലും ഹിംസാമാര് ഗ്ഗം\nസ്വീകരിക്കാതിരിക്കണമെങ്കില് മനുഷ്യാവകാശങ്ങളെ നിയമാനുസൃതമായി\nവകവെച്ചു കൊടുക്കേണ്ടതാണെന്നുള്ളതിനാലും രാഷ്ട്രങ്ങള് തമ്മില് സൌഹൃദം\nപുലര് ത്തേണ്ടതാണെന്നുള്ളതിനാലും ഐക്യരാഷ്ട്ര ജനത അവരുടെ കരാറില\nസ്ത്രീപുരുഷ സമത്വത്തെക്കുറിച്ചും മനുഷ്യരുടെ മൌലികാവകാശത്തെക്കുറിച്ചും\nജീവിതരീതി നന്നാക്കുന്നതിനെക്കുറിച്ചും ഒന്നുകൂടി\nഊന്നിപ്പറഞ്ഞിരിക്കുന്നതിനാലും മനുഷ്യാവകാശങ്ങളേയും മൌലിക\nസ്വാതന്ത്ര്യത്തേയും അന്യോന്യം ബഹുമാനിച്ചുകൊള്ളാമെന്ന് ഐക്യരാഷ്ട്ര\nസമിതിയിലെ അംഗങ്ങള് വാഗ്ദാനം ചെയ്തിരിക്കുന്നതിനാലും ഈ അവകാശങ്ങളേയും\nസ്വാതന്ത്ര്യബോധത്തേയും കുറിച്ചു പൊതുവായി അന്യോന്യം\nമനസ്സിലാക്കുന്നത് മേല് പ്പറഞ്ഞ വാഗ്ദാനത്തെ സഫലമാക്കുന്നതിന്നു\nഅതിപ്രധാനമാണെന്നിരിക്കുന്നതിനാലും ഇപ്പോള് ജനറല് അസംബ്ലി (General\nAssembly) ഇപ്രകാരം പ്രഖ്യാപിക്കുന്നു.\nമനുഷ്യാവകാശങ്ങളെ കുറിക്കുന്ന ഈ പൊതുപ്രഖ്യാപനത്തെ ഒരു പ്രമാണമായി\nകരുതി ഏതൊരു വ്യക്തിക്കും സംഘടനക്കും അവരുടെ പ്രയത്നംകൊണ്ടു\nമനുഷ്യാവകാശങ്ങളെ ബഹുമാനിച്ചു വകവെച്ചു കൊടുക്കാന് യത്നിക്കേണ്ടതാണ് .\nക്രമേണ രാഷ്ട്രീയവും അന്തര് രാഷ്ട്രീയവുമായ പ്രവര് ത്തനങ്ങളെക്കൊണ്ടു ഈ\nപ്രഖ്യാപനത്തിലടങ്ങിയിരിക്കുന്ന അവകാശങ്ങളെ ഐക്യരാഷ്ട്ര സംഘടനയിലെ\nഅംഗങ്ങളെക്കൊണ്ടും അവരുടെ അധികാരത്തിലിരിക്കുന്ന ജനങ്ങളെക്കൊണ്ടും\nഫലപ്രദമാകത്തക്ക രീതിയില് അംഗീകരിപ്പിക്കുവാന് ശ്രമിക്കേണ്ടതുമാണ് .\nവകുപ്പ് 1.\nമനുഷ്യരെല്ലാവരും തുല്യാവകാശങ്ങളോടും അന്തസ്സോടും\nസ്വാതന്ത്ര്യത്തോടുംകൂടി ജനിച്ചിട്ടുള്ളവരാണ് . അന്യോന്യം ഭ്രാതൃഭാവത്തോടെ\nപെരുമാറുവാനാണ് മനുഷ്യന്നു വിവേകബുദ്ധിയും മനസ്സാക്ഷിയും\nസിദ്ധമായിരിക്കുന്നത് .\nവകുപ്പ് 2.\nജാതി, മതം, നിറം, ഭാഷ, സ്ത്രീപുരുഷഭേദം, രാഷ്ട്രീയാഭിപ്രായം സ്വത്ത് , കുലം\nഎന്നിവയെ കണക്കാക്കാതെ ഈ പ്രഖ്യാപനത്തില് പറയുന്ന അവകാശങ്ങള് ക്കും\nസ്വാതന്ത്ര്യത്തിനും സര് വ്വജനങ്ങളും അര് ഹരാണ് . രാഷ്ട്രീയ സ്ഥിതിയെ\nഅടിസ്ഥാനമാക്കി (സ്വതന്ത്രമോ, പരിമിത ഭരണാധികാരത്തോടു കൂടിയതോ\nഏതായാലും വേണ്ടതില്ല) ഈ പ്രഖ്യാപനത്തിലെ അവകാശങ്ങളെ\nസംബന്ധിച്ചേടത്തോളം യാതൊരു വ്യത്യാസവും യാതൊരാളോടും കാണിക്കാന\nപാടുള്ളതല്ല.\nവകുപ്പ് 3.\nസ്വയരക്ഷാബോധത്തോടും സ്വാതന്ത്ര്യത്തോടും കൂടി ജീവിക്കുവാന് ഏതൊരാള് ക്കും\nഅധികാരമുണ്ട് .\nവകുപ്പ് 4."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a0043d9e390fe946684ecfd7845d669d",
            "Index": 1,
            "Label": "2",
            "Size": [
                595.0,
                842.0
            ],
            "Text": "യാതൊരാളേയും അടിമയാക്കി വെക്കാന് പാടുള്ളതല്ല. ഏതൊരു വിധത്തിലുള്ള\nഅടിമത്വത്തേയും അടിമവ്യാപാരത്തേയും തടയേണ്ടതാണ് .\nവകുപ്പ് 5.\nപൈശാചികവും ക്രൂരവും അവമാനകരവുമായ രീതിയില് ആരോടും പെരുമാറരുത് .\nആര് ക്കും അത്തരത്തിലുള്ള ശിക്ഷകള് നല് കുകയുമരുത് .\nവകുപ്പ് 6.\nനിയമദൃഷ്ട്യാ ഏതൊരാള് ക്കും ഏതൊരു സ്ഥലത്തും അംഗീകരണത്തിനു\nഅവകാശമുണ്ട് .\nവകുപ്പ് 7.\nനിയമത്തിനു മുന് പില് എല്ലാവരും തുല്യരാണ് . യാതൊരു ഭേദവും കൂടാതെ\nനിയമാനുസൃതമായ രക്ഷക്ക് എല്ലാവര് ക്കും അര് ഹതയുള്ളതുമാണ് . ഈ\nപ്രഖ്യാപനത്തെ ആരെങ്കിലും ലംഘിക്കുകയാണെങ്കില് അത്തരം പ്രവൃത്തികളില\nനിന്നും രക്ഷതേടുവാനുള്ള അധികാരം എല്ലാവര് ക്കും ഉള്ളതാണ് .\nവകുപ്പ് 8.\nവ്യവസ്ഥാപിതമായ ഭരണത്താലും നിയമത്താലും സമ്മതിക്കപ്പെട്ട അവകാശങ്ങളെ\nലംഘിച്ചു ആരെങ്കിലും പ്രവര് ത്തിക്കുകയാണെങ്കില് നിയമാനുസൃതമായ പ്രതിവിധി\nതേടുന്നതിനുള്ള അധികാരം എല്ലാവര് ക്കും ഉണ്ടായിരിക്കുന്നതാണ് .\nവകുപ്പ് 9.\nകാരണം കൂടാതെ യാതൊരാളേയും അറസ്റ്റ് ചെയ്യാനും, തടവില് വെക്കുവാനും,\nനാടുകടത്താനും പാടുള്ളതല്ല.\nവകുപ്പ് 10.\nസ്വതന്ത്രവും പക്ഷപാതമില്ലാത്തതുമായ കോടതി മുമ്പാകെ തന്റെ\nഅവകാശങ്ങളേയും അധികാരങ്ങളേയുംകുറിച്ചു തുറന്നുപറയുന്നതിന്നും തന്നില\nആരോപിക്കുന്ന കുറ്റത്തെക്കുറിച്ചു വാദിക്കുന്നതിന്നും ഏതൊരാള് ക്കും\nഅധികാരമുള്ളതാണ് .\nവകുപ്പ് 11.\nകുറ്റവാളിയ്ക്കു വാദിക്കുന്നതിന്നു സകല സന്ദര് ഭങ്ങളും നല് കി നിയമാനുസൃതമായി\nപരസ്യമായ ഒരു വിചാരണക്കു ശേഷം കുറ്റം തെളിയുന്നതുവരെ ഏതൊരു\nകുറ്റവാളിയേയും നിരപരാധിയെന്നു കരുതേണ്ടതാണ് .\nനിലവിലിരിക്കുന്ന നിയമങ്ങള് ക്കനുസരിച്ച ശിക്ഷകള് മാത്രമേ ഏതൊരാള് ക്കും\nനല് കുവാന് പാടുള്ളൂ.\nവകുപ്പ് 12.\nകാരണം കൂടാതെ യാതൊരാളുടെ സ്വകാര്യജീവിതത്തിലും കുടുംബജീവിതത്തിലും\nഎഴുത്തുകുത്തുകളിലും കൈ കടത്തുവാന് പാടുള്ളതല്ല എന്നുതന്നെയല്ല,\nയാതൊരാളുടെ സ്വഭാവത്തേയും അന്തസ്സിനേയും കാരണം കൂടാതെ\nആക്ഷേപിക്കുവാനും പാടുള്ളതല്ല. ആരെങ്കിലും ഇതിന്നെതിരായി\nപ്രവൃത്തിക്കുകയാണെങ്കില് നിയമാനുസൃതമായ രക്ഷനേടുവാന് ഏതൊരാള് ക്കും\nഅധികാരമുള്ളതാണ് .\nവകുപ്പ് 13."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "562ccfe9897c9502ea7a93bc2b500ba3",
            "Index": 2,
            "Label": "3",
            "Size": [
                595.0,
                842.0
            ],
            "Text": "അതാത് രാജ്യാതിര് ത്തിയ്ക്കുള്ളില് സ്വതന്ത്രമായി താമസിക്കുന്നതിന്നും\nസഞ്ചരിക്കുന്നതിന്നും ഏതൊരാള് ക്കും അവകാശമുള്ളതാണ് .\nതന്റെ സ്വന്തം രാജ്യവും മറ്റേതൊരു രാജ്യവും വിടുന്നതിന്നും തന്റെ\nരാജ്യത്തേയ്ക്കു മടങ്ങിവരുന്നതിനുമുള്ള അധികാരം ഏതൊരാള് ക്കുമുള്ളതാണ് .\nവകുപ്പ് 14.\nഉപദ്രവങ്ങളില് നിന്ന് രക്ഷതേടി അന്യരാജ്യങ്ങളില് ജീവിക്കുവാനുള്ള അധികാരം\nഎല്ലാവര് ക്കും ഉള്ളതാണ് .\nരാഷ്ട്രീയങ്ങളല്ലാത്ത കുറ്റങ്ങള് ക്കും ഐക്യരാഷ്ട്ര സംഘടനാതത്വങ്ങള് ക്കും\nഎതിരായ കൃത്യങ്ങള് ക്കും മേല് പ്പറഞ്ഞ നിയമം ബാധകമല്ല.\nവകുപ്പ് 15.\nപൌരത്വത്തിന് എല്ലാവര് ക്കും അവകാശമുണ്ട്\nഅകാരണമായി യാതൊരാളില് നിന്നും പൌരത്വം എടുത്തുകളയാന് പാടില്ല.\nഅതുപോലെ തന്നെ പൌരത്വം മാറ്റുവാനുള്ള അവകാശത്തെ തടയുവാനും പാടില്ല.\nവകുപ്പ് 16.\nജാതിമതഭേദമെന്യേ പ്രായപൂര് ത്തി വന്ന ഏതൊരാള് ക്കും വിവാഹം ചെയ്തു\nകുടുംബസ്ഥനാകാനുള്ള അവകാശമുണ്ട് . വിവാഹിതരാകുവാനും വൈവാഹികജീവിതം\nനയിക്കുവാനും വിവാഹമോചനത്തിന്നും അവര് ക്കു തുല്യാവകാശങ്ങളുണ്ട് .\nവധൂവരന്മാരുടെ പൂര് ണ്ണസമ്മതത്തോടുകൂടി മാത്രമേ വിവാഹബന്ധത്തിലേര് പ്പെടാന\nപാടുള്ളൂ.\nകുടുംബം സമുദായത്തിന്റെ സ്വാഭാവികവും അടിസ്ഥാനപരവുമായ ഘടകമായതിനാല\nഅതു സമുദായത്തില് നിന്നും രാജ്യത്തില് നിന്നും രക്ഷയെ അര് ഹിക്കുന്നു.\nവകുപ്പ് 17.\nസ്വന്തമായും കൂട്ടുകൂടിയും വസ്തുവഹകളുടെ ഉടമസ്ഥനാകുവാന് ഏതൊരാള് ക്കും\nഅവകാശമുണ്ട് .\nകാരണംകൂടാതെ ആരുടെ മുതലും പിടിച്ചെടുക്കുവാന് പാടുള്ളതല്ല.\nവകുപ്പ് 18.\nസ്വതന്ത്രചിന്തക്കും സ്വാതന്ത്ര മതവിശ്വാസത്തിനും എല്ലാവര് ക്കും\nഅധികാരമുണ്ട് . ഒറ്റക്കായോ കൂട്ടമായിത്തന്നേയോ മതം മാറുവാനും പരസ്യമായോ\nരഹസ്യമായോ തന്റെ മതവിശ്വാസങ്ങളെ പ്രകടിപ്പിക്കുവാനും ആചരിക്കുവാനും\nആരാധിക്കാനുമുള്ള അധികാരവും ഇതില് തന്നെ അടങ്ങിയിരിക്കുന്നു.\nവകുപ്പ് 19.\nസ്വതന്ത്രമായ അഭിപ്രായപ്രകടനത്തിന്നു എല്ലാവര് ക്കും അധികാരമുണ്ട് . അതായത\nയാതൊരു തടസ്ഥവുംകൂടാതെ അഭിപ്രായങ്ങളെ ആരായുവാനും മറ്റുള്ളവര് ക്ക\nഏതൊരുപാധിയില് കൂടിയും യാതൊരതിര് ത്തികളെയും കണക്കാക്കാതെ\nഎല്ലായിടത്തുമെത്തിക്കുവാനുള്ള അധികാരവുമുണ്ടെന്നു താല് പ്പര്യം.\nവകുപ്പ് 20.\nസമാധാനപരമായി യോഗം ചേരുന്നതിന്ന് എല്ലാവര് ക്കും അധികാരമുണ്ട് ."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "99e31bf112e43069e0b415fbb3081f6b",
            "Index": 3,
            "Label": "4",
            "Size": [
                595.0,
                842.0
            ],
            "Text": "ഒരു പ്രത്യേക സംഘത്തില് ചേരുവാന് ആരെയും നിര് ബന്ധിക്കുവാന് പാടുള്ളതല്ല.\nവകുപ്പ് 21.\nനേരിട്ടോ സ്വതന്ത്രമായി തിരഞ്ഞെടുക്കപ്പെട്ട പ്രതിനിധികള് വഴിക്കോ\nഅവരവരുടെ രാജ്യത്തിലെ ഭരണത്തില് പങ്കെടുക്കുവാന് എല്ലാവര് ക്കും\nഅധികാരമുണ്ട് .\nഅവരവരുടെ രാജ്യത്തെ പൊതുകാര്യങ്ങളില് പ്രവേശിക്കാന് എല്ലാവര് ക്കും\nതുല്യമായ അവകാശമുണ്ട് .\nജനഹിതമായിരിക്കണം ഭരണാധികാരത്തിന്റെ അടിസ്ഥാനം. ജനങ്ങളുടെ ഹിതം\nഇടക്കിടക്കുണ്ടാവുന്ന സ്വതന്ത്രമായ പൊതുതിരഞ്ഞെടുപ്പുകള് കൊണ്ട്\nരേഖപ്പെടുത്തുന്നതാണ് . തിരഞ്ഞെടുപ്പു സ്വകാര്യ വോട്ടു സമ്പ്രദായത്തിലോ\nതത്തുല്യമായതും സ്വതന്ത്രവുമായ മറ്റേതെങ്കിലും വിധത്തിലോ ആയിരിക്കണം\nവകുപ്പ് 22.\nസമുദായത്തിലെ ഒരംഗമായതുകൊണ്ടു സമുദായത്തില് നിന്നുമുള്ള രക്ഷക്ക\nഏതൊരാള് ക്കും അര് ഹതയുണ്ട് . അതാതു രാജ്യത്തിന്റെ കഴിവുകള് ക്കനുസരിച്ചും\nദേശീയ സംരംഭങ്ങളെക്കൊണ്ടും അന്തര് ദേശീയ സഹകരണം കൊണ്ടും അവരവരുടെ\nഅന്തസ്സിന്നു അപരിത്യാജ്യമായ സാമുദായികവും സാംസ്കാരികവും\nസാമ്പത്തികവുമായ അവകാശങ്ങളെ നേടുന്നതിന്നും തന്റെ സ്വതന്ത്രമായ\nവ്യക്തിത്വത്തെ പരിപോഷിപ്പിക്കുന്നതിന്നും ഏതൊരാള് ക്കും അധികാരമുള്ളതാണ് .\nവകുപ്പ് 23.\nപ്രവൃത്തിയെടുക്കുവാനും, സ്വതന്ത്രമായി പ്രവൃത്തിയെ തിരഞ്ഞെടുക്കുവാനുമുള്ള\nഅധികാരം എല്ലാവര് ക്കുമുണ്ട് . ഗുണകരവും നീതിപരവുമായ പ്രവൃത്തി\nനിബന്ധനകള് ക്കും പ്രവൃത്തിയില്ലായ്മയില് നിന്നു രക്ഷനേടുന്നതിന്നും എല്ലാവരും\nഅര് ഹരാണ് .\nതുല്യമായ പ്രവൃത്തിയെടുത്താല് തുല്യമായ ശമ്പളത്തിന്ന് (യാതൊരു തരത്തിലുള്ള\nവ്യത്യാസവും കൂടാതെ) എല്ലാവരും അര് ഹരാണ് .\nപ്രവൃത്തിയെടുക്കുന്ന ഏതൊരാള് ക്കും കുടുംബസമേതം മനുഷ്യര് ക്ക് യോജിച്ച\nജീവിതം നയിക്കത്തക്കതായ ശമ്പളത്തിന്നു അര് ഹതയുണ്ട് . ആവശ്യമെങ്കില\nസാമുദായികമായ മറ്റു രക്ഷകള് ക്കും അവന് അര് ഹനാണ് .\nഅവരവരുടെ താല് പ്പര്യങ്ങളുടെ രക്ഷക്കു വേണ്ടി ഏതൊരാള് ക്കും\nപ്രവൃത്തിസംഘടനകള് രൂപീകരിക്കാനും അത്തരം സംഘടനകളില് ചേരുവാനും\nഅധികാരമുള്ളതാണ് .\nവകുപ്പ് 24.\nന്യായമായ പ്രവൃത്തിസമയം ഇടക്കിടക്കു ശമ്പളത്തോടുകൂടിയ ഒഴിവുദിവസങ്ങള് ,\nഒഴിവുസമയം, വിശ്രമം ഇതുകള് ക്ക് ഏതൊരാള് ക്കും അവകാശമുള്ളതാണ് .\nവകുപ്പ് 25.\nഭക്ഷണം, വസ്ത്രം, വൈദ്യസഹായം മുതലായവയെ സംബന്ധിച്ചു തനിക്കും തന്റെ\nകുടുംബത്തിന്നും മതിയായ ഒരു ജീവിതരീതിക്ക് ഏഠൊരാള് ക്കും അധികാരമുള്ളതാണ് .\nപ്രവൃത്തിയില്ലായ്മ, സുഖക്കേട് , അനാരോഗ്യം, വൈധവ്യം, പ്രായാധിക്യം\nഎന്നുവേണ്ട അപരിഹാര്യമായ മറ്റേതെങ്കിലുമൊരവസ്ഥയിലും ഏതൊരാള് ക്കും\nസമുദായത്തില് നിന്നു രക്ഷ ചോദിക്കുവാനുള്ള അര് ഹതയുണ്ട് ."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "efc1be9c3bce57bf9aad0bf6ecaefd82",
            "Index": 4,
            "Label": "5",
            "Size": [
                595.0,
                842.0
            ],
            "Text": "ശിശുക്കളും പ്രസവിച്ചു കിടക്കുന്ന സ്ത്രീകളും പ്രത്യേകപരിചരണങ്ങള് ക്കും\nഅര് ഹരാണ് . ന്യായമായ വിവാഹ ബന്ധത്തില് നിന്നു ജനിച്ചതായാലും അല്ലെങ്കിലും\nവേണ്ടതില്ല, സമുദായത്തില് നിന്നു തുല്യമായ രക്ഷക്ക് എല്ലാ ശിശുക്കളും\nഅര് ഹരാണ് .\nവകുപ്പ് 26.\nവിദ്യാഭാസത്തിന്ന് എല്ലാവര് ക്കും അവകാശമുണ്ട് . എലിമെണ്ടറി\nവിദ്യാഭ്യാസമെങ്കിലും സൌജന്യമായിരിക്കേണ്ടതാണ് . എലിമെണ്ടറി വിദ്യാഭ്യാസം\nനിര് ബന്ധമായിരിക്കേണ്ടതുമാണ് . സാങ്കേതിക വിദ്യാഭ്യാസം പൊതുവായി\nസിദ്ധിക്കത്തക്ക നിലക്കും ഉപരിവിദ്യാഭ്യാസം യോഗ്യതക്കനുസരിച്ചു\nഎല്ലാവര് ക്കും തുല്യമായി പ്രവേശനമുള്ള നിലക്കുമായിരിക്കേണ്ടതാണ് .\nവ്യക്തിത്വത്തിന്റെ പരിപൂര് ണ്ണവളര് ച്ചക്കും മൌഷ്യാവകാശങ്ങളേയും\nസ്വാതന്ത്ര്യത്തേയും സ്വാതന്ത്ര്യത്തേയും ബഹുമാനിക്കുന്നതിന്നുമായിരിക്കണം\nവിദ്യാഭ്യാസം ചെയ്യിക്കുന്നത് . ജനങ്ങള് ക്കിടയില് സൌഹാര് ദ്ദവും സഹിഷ്ണുതയും\nപുലര് ത്തുക ലോകസമാധാനത്തിന്നായി പ്രവര് ത്തിക്കുന്ന ഐക്യരാഷ്ട്രസമിതിയുടെ\nപ്രവര് ത്തനങ്ങളെ പുരോഗമിപ്പിക്കുക എന്നിവയെല്ലാം വിദ്യാഭ്യാസം കൊണ്ട്\nസാധിക്കേണ്ടതാണ് .\nഏതു തരത്തിലുള്ള വിദ്യാഭ്യാസമാണ് തങ്ങളുടെ കുട്ടിക്ക് നല് കേണ്ടതെന്ന് മുന് കൂട്ടി\nതീര് ച്ചയാക്കുവാനുള്ള അധികാരം രക്ഷിതാക്കന്മാര് ക്കുണ്ടായിരിക്കുന്നതാണ് .\nവകുപ്പ് 27.\nസമുദായത്തിലെ സാംസ്കാരിക സംരംഭങ്ങളില് പങ്കെടുക്കുന്നതിന്നും, കലകളെ\nആസ്വദിക്കുന്നതിന്നും, ശാസ്ത്രീയ പുരോഗതിയിലും തന്മൂലമുണ്ടാകുന്ന\nഗുണങ്ങളിലും ഭാഗഭാക്കാവുന്നതിന്നും എല്ലാവര് ക്കും അവകാശമുള്ളതാണ് .\nകലാകാരനും ഗ്രന്ഥകാരനും ശാസ്ത്രീയമായ കണ്ടുപിടുത്തങ്ങള് നടത്തുന്നവനു\nഅവരവരുടെ പ്രയത്നഫലങ്ങളില് നിന്നുണ്ടാവുന്ന ധാര് മ്മികവും ഭൌതികവുമായ\nആദായങ്ങളെ സുരക്ഷിതങ്ങളാക്കുവാനുള്ള അവകാശങ്ങള് ഉണ്ട് .\nവകുപ്പ് 28.\nഈ പ്രഖ്യാപനത്തില് പ്രതിപാദിച്ചിട്ടുള്ള അധികാരസ്വാതന്ത്ര്യങ്ങളെ\nകൈവരുത്തക്ക രീതിയിലുള്ള സാമുദായികവും അന്തര് രാഷ്ട്രീയവുമായ ഒരു\nജീവിതത്തോതിന്ന് എല്ലാവരും അര് ഹരാണ് .\nവകുപ്പ് 29.\nവ്യക്തിത്വത്തിന്റെ സ്വതന്ത്രവും പൂര് ണ്ണവുമായ വളര് ച്ചയെ സുസാധ്യമാക്കുന്ന\nസമുദായത്തിന്നുവേണ്ടി പ്രവര് ത്തിക്കയെന്നുള്ളത് ഏതൊരാളുടേയും കടമയാണ് .\nനിയമാനുസൃതമായി അന്യരുടെ അവകാശങ്ങളേയും സ്വാതന്ത്ര്യത്തേയും വകവെച്ചു\nകൊടുക്കുക, സദാചാര പാരമ്പര്യത്തെ പുലര് ത്തുക, പൊതുജനക്ഷേമത്തെ\nനിലനിര് ത്തുക എന്നീ തത്വങ്ങളെ മാനദണ്ഡമായെടുത്തിട്ടായിരിക്കണം ഏതൊരാളും\nഅവരുടെ അവകാശത്തേയും സ്വാതന്ത്ര്യത്തേയും പ്രവൃത്തിയില് കൊണ്ടുവരേണ്ടത് .\nഐക്യരാഷ്ട്രസമിതിയുടെ തത്വങ്ങള് ക്കും ആവശ്യങ്ങള് ക്കും എതിരായി ഒരിക്കലും\nഈ അവകാശങ്ങളെ ഉപയോഗിക്കുവാന് പാടുള്ളതല്ല.\nവകുപ്പ് 30.\nഒരു രാജ്യത്തിന്നോ, വകുപ്പിന്നോ, വ്യക്തിക്കോ ഇഷ്ടമുള്ള\nപ്രവൃത്തികളിലെല്ലാമേര് പ്പെടാമെന്നോ, ഇതിലടങ്ങിയിരിക്കുന്ന"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "72e2b9ab0645912fc80d3ffc57654019",
            "Index": 5,
            "Label": "6",
            "Size": [
                595.0,
                842.0
            ],
            "Text": "തത്വങ്ങള് ക്കെതിരായിത്തന്നെ ഏന്തെങ്കിലും പ്രവര് ത്തിക്കാമെന്നോ ഉള്ള രീതിയില\nഈ പ്രഖ്യാപനത്തെ വ്യാഖ്യാനിക്കാന് പാടുള്ളതല്ല."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468096,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Declaraci\u00f3n Universal dos Dereitos das Persoas\nPre\u00e1mbulo\nA liberdade, a xustiza e a paz no mundo te\u00f1en por base o reco\u00f1ecemento da dignidade intr\u00ednseca e dos\ndereitos iguais e inalienables de t\u00f3dolos membros da familia humana;\nO desco\u00f1ecemento e o menosprezo dos dereitos da persoa orixinaron actos de barbarie aldraxantes para a\nconciencia da humanidade; proclamouse, como a aspiraci\u00f3n m\u00e1is elevada da persoa, o advento dun mundo\nno que os seres humanos, liberados do temor e da miseria, disfruten da liberdade de palabra e da liberdade de\ncrenzas;\nEsencial que os dereitos da persoa sexan protexidos por un r\u00edxime de dereito, co fin de que a persoa non se\nvexa compelida \u00f3 supremo recurso da rebeli\u00f3n contra a tiran\u00eda e a opresi\u00f3n;\nTam\u00e9n esencial promover o desenvolvemento de relaci\u00f3ns amigables entre as naci\u00f3ns;\nOs pobos das Naci\u00f3ns Unidas reafirmaron na Carta a s\u00faa fe nos dereitos fundamentais da persoa, na\ndignidade e o valor do ser humano e na igualdade de dereitos de homes e mulleres; declar\u00e1ronse resoltos a\npromover o progreso social e a elevar o nivel de vida dentro dun concepto m\u00e1is amplo de liberdade;\nOs estados membros compromet\u00edronse a asegurar, en cooperaci\u00f3n coa Organizaci\u00f3n das Naci\u00f3ns Unidas, o\nrespecto universal e efectivo \u00f3s dereitos e liberdades fundamentais da persoa; e\nUnha concepci\u00f3n com\u00fan destes dereitos e liberdades \u00f3 da maior importancia para o pleno cumprimento de\ndito compromiso;\nA Asemblea Xeral proclama a presente Declaraci\u00f3n Universal dos Dereitos da Persoa como ideal com\u00fan\npolo que t\u00f3dolos pobos e naci\u00f3ns se deben esforzar, para que tanto os individuos coma as instituci\u00f3ns,",
            "Image": "ce9a15e161286e9bda2a2aa028f7274d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "inspir\u00e1ndose constantemente nela, promovan, mediante o ensino e a educaci\u00f3n, o respecto a estes dereitos e\nliberdades, e aseguren, por medidas progresivas de car\u00e1cter nacional e internacional, o seu reco\u00f1ecemento e\naplicaci\u00f3n universais e efectivos, tanto entre os pobos dos estados membros coma entre os dos territorios\ncolocados baixo a s\u00faa xurisdicci\u00f3n.\nArtigo 1\u00aa.\nT\u00f3dolos seres humanos nacen libres e iguais en dignidade e dereitos e, dotados como est\u00e1n de raz\u00f3n e\nconciencia, d\u00edbense comportar fraternalmente uns cos outros.\nArtigo 2\u00aa.\nToda persoa ten os dereitos e liberdades proclamados nesta Declaraci\u00f3n, sen distinci\u00f3n ningunha de raza,\ncor, sexo, idioma, relixi\u00f3n, opini\u00f3n pol\u00edtica ou de calquera outra \u00edndole, orixe nacional ou social, posici\u00f3n\necon\u00f3mica, nacemento ou calquera outra condici\u00f3n.\nAdemais, non se far\u00e1 ningunha distinci\u00f3n baseado na condici\u00f3n pol\u00edtica, xur\u00eddica ou internacional do pa\u00eds ou\nterritoiro da xurisdicci\u00f3n do cal dependa unha persoa, tanto se se trata dun pa\u00eds independente coma dun\nterritorio baixo administraci\u00f3n fiduciaria, non aut\u00f3nomo ou sometido a calquera outra limitaci\u00f3n de\nsoberan\u00eda.\nArtigo 3\u00aa.\nTodo individuo ten dereito \u00e1 vida, \u00e1 liberdade e \u00e1 seguridade da s\u00faa persoa.\nArtigo 4\u00aa.\nNingu\u00edn estar\u00e1 sometido \u00e1 escravitude nin a servidume; a escravitude e a trata de escravos est\u00e1 prohibida en\nt\u00f3dalas s\u00faas maneiras.",
            "Image": "0dd650301aa023a0f053afdbb3470995"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artigo 5\u00aa.\nNingu\u00edn ser\u00e1 sometido a torturas nin a penas ou tratos crueis, inhumanos e aldraxantes.\nArtigo 6\u00aa.\nTodo ser humano ten dereito, en t\u00f3dalas partes, \u00f3 reconecemento da s\u00faa persoalidade.\nArtigo 7\u00aa.\nTodos son iguais perante a lei e te\u00f1en, sen distincin, dereito \u00e1 igual protecci\u00f3n da lei. Todos te\u00f1en dereito \u00e1\nigual protecci\u00f3n contra todo acto discriminatorio que infrinxa esta Declaraci\u00f3n e contra toda provocaci\u00f3n a\ntal acto.\nArtigo 8\u00aa.\nToda persoa ten dereito a un recurso efectivo, perante os tribunais nacionais competentes, que a ampare\ncontra os actos que violen os seus dereitos fundamentais reco\u00f1ecidos pola constituci\u00f3n ou pola lei.\nArtigo 9\u00aa.\nNingu\u00edn poder\u00e1 ser arbitrariamente detido, preso nin desterrado.\nArtigo 10\u00aa.\nToda persoa ten dereito, en condici\u00f3ns de plena igualdade, a ser o\u00edda publicamente e con xustiza por un\ntribunal independente e imparcial, para determinar os seus dereitos e obrigas ou para o exame de calquera\nacusaci\u00f3n contra ela en materia penal.\nArtigo 11\u00aa.\nToda persoa acusada de delicto ten o dereito a que se presuma a s\u00faa inocencia mentres non se probe a s\u00faa",
            "Image": "669e55887bd71d65407bfaa0cce7d228"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "culpabilidade, conforme \u00e1 lei e en xu\u00edzo p\u00fablico no que se lle asegurasen t\u00f3dalas garant\u00edas precisas para a s\u00faa\ndefensa.\nNingu\u00edn ser\u00e1 condenado por actos ou omisi\u00f3ns que no momento de se cometer non fosen delictivos segundo\no dereito nacional ou internacional. Tampouco se impor\u00e1 pena m\u00e1is grave que a aplicable no momento de\ncometer o delicto.\nArtigo 12\u00aa.\nNingu\u00edn ser\u00e1 obxecto de inxerencias arbitrarias na s\u00faa vida privada, a s\u00faa familia, o seu domicilio ou a s\u00faa\ncorrespondencia, nin de ataques \u00e1 s\u00faa honra ou \u00e1 s\u00faa reputaci\u00f3n. Toda persoa ten dereito \u00e1 protecci\u00f3n da lei\ncontra estas inxerencias ou ataques.\nArtigo 13\u00aa.\nToda persoa ten dereito a circular libremente e a elixir a s\u00faa residencia no territorio dun estado.\nToda persoa ten dereito a sa\u00edr de calquera pa\u00eds, incluso do propio, e a voltar \u00f3 seu pa\u00eds.\nArtigo 14\u00aa.\nEn caso de persecuci\u00f3n, toda persoa ten dereito a buscar asilo, e a disfrutar del, en calquera pa\u00eds.\nEste dereito non poder\u00e1 ser invocado contra unha acci\u00f3n xudicial realmente orixinada por delictos com\u00fans\nou por actos opostos \u00f3s prop\u00f3sitos e principios das Naci\u00f3ns Unidas.\nArtigo 15\u00aa.\nToda persoa ten dereito a unha nacionalidade.\nNingu\u00edn ser\u00e1 privado arbitrariamente da s\u00faa nacionalidade nin do dereito a cambiar de nacionalidade.",
            "Image": "f7437593401daae3993acf27b49b6116"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artigo 16\u00aa.\nOs homes e as mulleres, a partir da idade n\u00fabil, te\u00f1en dereito, sen ningunha restricci\u00f3n por motivos de raza,\nnacionalidade ou relixi\u00f3n, a casar e fundar unha familia; disfrutar\u00e1n de iguais dereitos en canto \u00f3\nmatrimonio, durante o matrimonio e no caso de disoluci\u00f3n do matrimonio.\nS\u00f3 mediante libre e pleno consentimento dos futuros c\u00f3nxuxes se poder\u00e1 contraer o matrimonio.\nA familia \u00e9 o elemento natural e fundamental da sociedade e ten dereito \u00e1 protecci\u00f3n da sociedade e do\nestado.\nArtigo 17\u00aa.\nToda persoa ten dereito \u00e1 propiedade, individual e colectivamente.\nNingu\u00edn ser\u00e1 privado arbitrariamente da s\u00faa propiedade.\nArtigo 18\u00aa.\nToda persoa ten dereito \u00e1 liberdade de pensamento, de conciencia e de relixi\u00f3n; este dereito incl\u00fae a\nliberdade de cambiar de relixi\u00f3n ou de crenza, as\u00ed como a liberdade de manifestar a s\u00faa relixi\u00f3n ou a s\u00faa\ncrenza, individual e colectivamente, tanto en p\u00fablico coma en privado, polo ensino, a pr\u00e1ctica, o culto e a\nobservancia.\nArtigo 19\u00aa.\nTodo individuo ten dereito \u00e1 liberdade de opini\u00f3n e de expresi\u00f3n; este dereito incl\u00fae o de non ser molestado\npor mor das s\u00faas opini\u00f3ns, o de investigar e recibir informaci\u00f3ns e opini\u00f3ns e o de difundilas, sen limitaci\u00f3n\nde fronteiras, por calquera medio de expresi\u00f3n.\nArtigo 20\u00aa.",
            "Image": "33d0b867e2cc95ce60e139b6b309353b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Toda persoa ten dereito \u00e1 liberdade de reuni\u00f3n e de asociaci\u00f3n pac\u00edficas.\nNingu\u00edn poder\u00e1 ser obrigado a pertencer a unha asociaci\u00f3n.\nArtigo 21\u00aa.\nToda persoa ten dereito a participar no goberno do seu pa\u00eds, directamente ou por medio de representantes\nlibremente escollidos.\nToda persoa ten dereito de acceso, en condici\u00f3ns de igualdade, \u00e1s funci\u00f3ns p\u00fablicas do seu pa\u00eds.\nA vontade do pobo \u00f3 a base da autoridade do poder p\u00fablico; esta vontade expresarase mediante elecci\u00f3ns\naut\u00e9nticas que se haber\u00e1n de celebrar periodicamente, por sufraxio universal e igual e por voto secreto ou\noutro procedemento equivalente que garanta a liberdade de voto.\nArtigo 22\u00aa.\nToda persoa, como membro da sociedade, ten dereito \u00e1 seguridade social e a obter, mediante o esforzo\nnacional e a cooperaci\u00f3n internacional, habida conta da organizaci\u00f3n e os recursos de cada estado, a\nsatisfacci\u00f3n dos dereitos econ\u00f3micos, sociais e culturais indispensables \u00e1 s\u00faa dignidade e \u00f3 libre\ndesenvolvemento da s\u00faa personalidade.\nArtigo 23.\nToda persoa ten dereito \u00f3 traballo, \u00e1 libre elecci\u00f3n do seu traballo, a condici\u00f3ns equitativas e satisfactorias de\ntraballo e \u00e1 protecci\u00f3n contra o desemprego.\nToda persoa ten dereito, sen ningunha discrminaci\u00f3n, a igual salario por igual traballo.\nToda persoa que traballa ten dereito a unha remuneraci\u00f3n equitativa e satisfactoria, que lle asegure, as\u00ed como\n\u00e1 s\u00faa familia, unha existencia conforme \u00e1 dignidade humana e que ser\u00e1 completada, en caso necesario, por",
            "Image": "fe523f08d3320f4516a30eb1cc8b4c04"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "calquera outro medio de protecci\u00f3n social.\nToda persoa ten dereito a fundar sindicatos e a sindicarse para a defensa dos seus intereses.\nArtigo 24\u00aa.\nToda persoa ten dereito \u00f3 descanso, \u00f3 gozo do tempo libre, a unha limitaci\u00f3n razoable da duraci\u00f3n do\ntraballo e a vacaci\u00f3ns peri\u00f3dicas pagadas.\nArtigo 25\u00aa.\nToda persoa ten dereito a un nivel de vida axeitado que lle asegure, as\u00ed como \u00e1 s\u00faa familia, a sa\u00fade e o\nbenestar, e en especial a alimentaci\u00f3n, o vestido, a vivenda, a asistencia m\u00e9dica e os servicios sociais\nprecisos; ten tam\u00e9n dereito \u00f3s seguros en caso de desemprego, enfermidade, invalidez, vi\u00favez e vellez ou\noutros casos de perda dos seus medios de subsistencia por circunstancias independentes da s\u00faa vontade.\nA maternidade e a infancia te\u00f1en dereito a coidados e asistencia especiais. T\u00f3dolos nenos e nenas, nacidos de\nmatrimonio ou f\u00f3ra do matrimonio, te\u00f1en dereito \u00e1 mesma protecci\u00f3n social.\nArtigo 26\u00aa.\nToda persoa ten dereito \u00e1 educaci\u00f3n. A educaci\u00f3n debe ser de balde, polo menos no que atinxe \u00e1 instrucci\u00f3n\nelemental e fundamental. A instrucci\u00f3n elemental ser\u00e1 obrigatoria. A instrucci\u00f3n t\u00e9cnica e profesional haber\u00e1\nde ser xeneralizada; o acceso \u00f3s estudios superiores ser\u00e1 igual para todos, en funci\u00f3n dos m\u00e9ritos respectivos.\nA educaci\u00f3n ter\u00e1 como obxectivo o pleno desenvolvemento da personalidade humana e o fortalecemento do\nrespecto \u00f3s dereitos da persoa e \u00e1s liberdades fundamentais; favorecer\u00e1 a comprensi\u00f3n, a tolerancia e a\namizade entre as naci\u00f3ns e t\u00f3dolos grupos \u00e9tnicos ou relixiosos; promover\u00e1 o desenvolvemento das\nactividades das Naci\u00f3ns Unidas para o mantemento da paz.",
            "Image": "82b8da2165feec43a0b06b040b22f59b"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Os pais te\u00f1en dereito preferente a escoller o tipo de educaci\u00f3n que se haber\u00e1 de dar \u00f3s seus fillos.\nArtigo 27\u00aa.\nToda persoa ten dereito a tomar parte libremente na vida cultural da comunidade, a gozar das artes e a\nparticipar no progreso cient\u00edfico e nos beneficios que del resulten.\nToda persoa ten dereito \u00e1 protecci\u00f3n dos intereses morais e materiais que lle correspondan por raz\u00f3ns das\nproducci\u00f3ns cient\u00edficas, literarias ou art\u00edsticas das que sexa autor.\nArtigo 28\u00aa.\nToda persoa ten dereito a que se estableza unha orde social e internacional na que os dereitos e liberdades\nproclamados nesta Declaraci\u00f3n se fagan plenamente efectivos.\nArtigo 29\u00aa.\nToda persoa ten deberes respecto \u00e1 comunidade, xa que s\u00f3 nela pode desenvolver libre e plenamente a s\u00faa\npersonalidade.\nNo exercicio dos seus dereitos e no disfrute das s\u00faas liberdades, toda persoa estar\u00e1 soamente suxeita \u00e1s\nlimitaci\u00f3ns establecidas pola lei co \u00fanico fin de asegurar o reco\u00f1ecemento e o respecto dos dereitos e\nliberdades dos demais, e de satisfacer as xustas esixencias da moral, da orde p\u00fablica e do benestar xeral\nnunha sociedade democr\u00e1tica.\nEstes dereitos e liberdades non poder\u00e1n ser, en ning\u00fan caso, exercidos en oposici\u00f3n \u00f3s prop\u00f3sitos e\nprincipios das Naci\u00f3ns Unidas.\nArtigo 30\u00aa.\nNada na presente Declaraci\u00f3n poder\u00e1 ser interpretado no sentido de que confire alg\u00fan dereito \u00f3 estado, a un",
            "Image": "374e190dadac057860f88df775c72a2d"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "grupo ou a unha persoa, para emprender e desenvolver actividades ou realizar actos tendentes \u00e1 supresi\u00f3n de\ncalquera dos dereitos e liberdades proclamadas nesta Declaraci\u00f3n.",
            "Image": "bdb616cdeaa68627e1aadc938b4effd5"
        }
    }
}

{
    "MetaData": {
        "Author": null,
        "Creation_Date": 1581468075,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "482f3c151cf021ab87428092c9f533ea",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declaración Universal dos Dereitos das Persoas\nPreámbulo\nA liberdade, a xustiza e a paz no mundo teñen por base o recoñecemento da dignidade intrínseca e dos dereitos iguais e inalienables de tódolos\nmembros da familia humana;\nO descoñecemento e o menosprezo dos dereitos da persoa orixinaron actos de barbarie aldraxantes para a conciencia da humanidade;\nproclamouse, como a aspiración máis elevada da persoa, o advento dun mundo no que os seres humanos, liberados do temor e da miseria,\ndisfruten da liberdade de palabra e da liberdade de crenzas;\nEsencial que os dereitos da persoa sexan protexidos por un ríxime de dereito, co fin de que a persoa non se vexa compelida ó supremo recurso\nda rebelión contra a tiranía e a opresión;\nTamén esencial promover o desenvolvemento de relacións amigables entre as nacións;\nOs pobos das Nacións Unidas reafirmaron na Carta a súa fe nos dereitos fundamentais da persoa, na dignidade e o valor do ser humano e na\nigualdade de dereitos de homes e mulleres; declaráronse resoltos a promover o progreso social e a elevar o nivel de vida dentro dun concepto\nmáis amplo de liberdade;\nOs estados membros comprometíronse a asegurar, en cooperación coa Organización das Nacións Unidas, o respecto universal e efectivo ós\ndereitos e liberdades fundamentais da persoa; e\nUnha concepción común destes dereitos e liberdades ó da maior importancia para o pleno cumprimento de dito compromiso;\nA Asemblea Xeral proclama a presente Declaración Universal dos Dereitos da Persoa como ideal común polo que tódolos pobos e nacións se\ndeben esforzar, para que tanto os individuos coma as institucións, inspirándose constantemente nela, promovan, mediante o ensino e a\neducación, o respecto a estes dereitos e liberdades, e aseguren, por medidas progresivas de carácter nacional e internacional, o seu\nrecoñecemento e aplicación universais e efectivos, tanto entre os pobos dos estados membros coma entre os dos territorios colocados baixo a\nsúa xurisdicción.\nArtigo 1ª.\nTódolos seres humanos nacen libres e iguais en dignidade e dereitos e, dotados como están de razón e conciencia, díbense comportar\nfraternalmente uns cos outros.\nArtigo 2ª.\nToda persoa ten os dereitos e liberdades proclamados nesta Declaración, sen distinción ningunha de raza, cor, sexo, idioma, relixión, opinión\npolítica ou de calquera outra índole, orixe nacional ou social, posición económica, nacemento ou calquera outra condición."
        },
        "1": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "4d4fdcd2aa751d02403ca3ad6b8f3848",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ademais, non se fará ningunha distinción baseado na condición política, xurídica ou internacional do país ou territoiro da xurisdicción do cal\ndependa unha persoa, tanto se se trata dun país independente coma dun territorio baixo administración fiduciaria, non autónomo ou sometido a\ncalquera outra limitación de soberanía.\nArtigo 3ª.\nTodo individuo ten dereito á vida, á liberdade e á seguridade da súa persoa.\nArtigo 4ª.\nNinguín estará sometido á escravitude nin a servidume; a escravitude e a trata de escravos está prohibida en tódalas súas maneiras.\nArtigo 5ª.\nNinguín será sometido a torturas nin a penas ou tratos crueis, inhumanos e aldraxantes.\nArtigo 6ª.\nTodo ser humano ten dereito, en tódalas partes, ó reconecemento da súa persoalidade.\nArtigo 7ª.\nTodos son iguais perante a lei e teñen, sen distincin, dereito á igual protección da lei. Todos teñen dereito á igual protección contra todo acto\ndiscriminatorio que infrinxa esta Declaración e contra toda provocación a tal acto.\nArtigo 8ª.\nToda persoa ten dereito a un recurso efectivo, perante os tribunais nacionais competentes, que a ampare contra os actos que violen os seus\ndereitos fundamentais recoñecidos pola constitución ou pola lei.\nArtigo 9ª.\nNinguín poderá ser arbitrariamente detido, preso nin desterrado.\nArtigo 10ª.\nToda persoa ten dereito, en condicións de plena igualdade, a ser oída publicamente e con xustiza por un tribunal independente e imparcial, para\ndeterminar os seus dereitos e obrigas ou para o exame de calquera acusación contra ela en materia penal.\nArtigo 11ª.\nToda persoa acusada de delicto ten o dereito a que se presuma a súa inocencia mentres non se probe a súa culpabilidade, conforme á lei e en\nxuízo público no que se lle asegurasen tódalas garantías precisas para a súa defensa."
        },
        "2": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "2884afe40abd62712b49c070f638e7e5",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ninguín será condenado por actos ou omisións que no momento de se cometer non fosen delictivos segundo o dereito nacional ou\ninternacional. Tampouco se imporá pena máis grave que a aplicable no momento de cometer o delicto.\nArtigo 12ª.\nNinguín será obxecto de inxerencias arbitrarias na súa vida privada, a súa familia, o seu domicilio ou a súa correspondencia, nin de ataques á\nsúa honra ou á súa reputación. Toda persoa ten dereito á protección da lei contra estas inxerencias ou ataques.\nArtigo 13ª.\nToda persoa ten dereito a circular libremente e a elixir a súa residencia no territorio dun estado.\nToda persoa ten dereito a saír de calquera país, incluso do propio, e a voltar ó seu país.\nArtigo 14ª.\nEn caso de persecución, toda persoa ten dereito a buscar asilo, e a disfrutar del, en calquera país.\nEste dereito non poderá ser invocado contra unha acción xudicial realmente orixinada por delictos comúns ou por actos opostos ós propósitos e\nprincipios das Nacións Unidas.\nArtigo 15ª.\nToda persoa ten dereito a unha nacionalidade.\nNinguín será privado arbitrariamente da súa nacionalidade nin do dereito a cambiar de nacionalidade.\nArtigo 16ª.\nOs homes e as mulleres, a partir da idade núbil, teñen dereito, sen ningunha restricción por motivos de raza, nacionalidade ou relixión, a casar e\nfundar unha familia; disfrutarán de iguais dereitos en canto ó matrimonio, durante o matrimonio e no caso de disolución do matrimonio.\nSó mediante libre e pleno consentimento dos futuros cónxuxes se poderá contraer o matrimonio.\nA familia é o elemento natural e fundamental da sociedade e ten dereito á protección da sociedade e do estado.\nArtigo 17ª.\nToda persoa ten dereito á propiedade, individual e colectivamente.\nNinguín será privado arbitrariamente da súa propiedade.\nArtigo 18ª."
        },
        "3": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "3a6ea760d36d417410ed692eef2825f1",
            "Index": 3,
            "Label": "4",
            "Size": [
                595.0,
                842.0
            ],
            "Text": "Toda persoa ten dereito á liberdade de pensamento, de conciencia e de relixión; este dereito inclúe a liberdade de cambiar de relixión ou de\ncrenza, así como a liberdade de manifestar a súa relixión ou a súa crenza, individual e colectivamente, tanto en público coma en privado, polo\nensino, a práctica, o culto e a observancia.\nArtigo 19ª.\nTodo individuo ten dereito á liberdade de opinión e de expresión; este dereito inclúe o de non ser molestado por mor das súas opinións, o de\ninvestigar e recibir informacións e opinións e o de difundilas, sen limitación de fronteiras, por calquera medio de expresión.\nArtigo 20ª.\nToda persoa ten dereito á liberdade de reunión e de asociación pacíficas.\nNinguín poderá ser obrigado a pertencer a unha asociación.\nArtigo 21ª.\nToda persoa ten dereito a participar no goberno do seu país, directamente ou por medio de representantes libremente escollidos.\nToda persoa ten dereito de acceso, en condicións de igualdade, ás funcións públicas do seu país.\nA vontade do pobo ó a base da autoridade do poder público; esta vontade expresarase mediante eleccións auténticas que se haberán de celebrar\nperiodicamente, por sufraxio universal e igual e por voto secreto ou outro procedemento equivalente que garanta a liberdade de voto.\nArtigo 22ª.\nToda persoa, como membro da sociedade, ten dereito á seguridade social e a obter, mediante o esforzo nacional e a cooperación internacional,\nhabida conta da organización e os recursos de cada estado, a satisfacción dos dereitos económicos, sociais e culturais indispensables á súa\ndignidade e ó libre desenvolvemento da súa personalidade.\nArtigo 23.\nToda persoa ten dereito ó traballo, á libre elección do seu traballo, a condicións equitativas e satisfactorias de traballo e á protección contra o\ndesemprego.\nToda persoa ten dereito, sen ningunha discrminación, a igual salario por igual traballo.\nToda persoa que traballa ten dereito a unha remuneración equitativa e satisfactoria, que lle asegure, así como á súa familia, unha existencia\nconforme á dignidade humana e que será completada, en caso necesario, por calquera outro medio de protección social.\nToda persoa ten dereito a fundar sindicatos e a sindicarse para a defensa dos seus intereses."
        },
        "4": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "67371f9652b479bdf988ecc2efe5d8ac",
            "Index": 4,
            "Label": "5",
            "Size": [
                595.0,
                842.0
            ],
            "Text": "Artigo 24ª.\nToda persoa ten dereito ó descanso, ó gozo do tempo libre, a unha limitación razoable da duración do traballo e a vacacións periódicas pagadas.\nArtigo 25ª.\nToda persoa ten dereito a un nivel de vida axeitado que lle asegure, así como á súa familia, a saúde e o benestar, e en especial a alimentación, o\nvestido, a vivenda, a asistencia médica e os servicios sociais precisos; ten tamén dereito ós seguros en caso de desemprego, enfermidade,\ninvalidez, viúvez e vellez ou outros casos de perda dos seus medios de subsistencia por circunstancias independentes da súa vontade.\nA maternidade e a infancia teñen dereito a coidados e asistencia especiais. Tódolos nenos e nenas, nacidos de matrimonio ou fóra do\nmatrimonio, teñen dereito á mesma protección social.\nArtigo 26ª.\nToda persoa ten dereito á educación. A educación debe ser de balde, polo menos no que atinxe á instrucción elemental e fundamental. A\ninstrucción elemental será obrigatoria. A instrucción técnica e profesional haberá de ser xeneralizada; o acceso ós estudios superiores será igual\npara todos, en función dos méritos respectivos.\nA educación terá como obxectivo o pleno desenvolvemento da personalidade humana e o fortalecemento do respecto ós dereitos da persoa e ás\nliberdades fundamentais; favorecerá a comprensión, a tolerancia e a amizade entre as nacións e tódolos grupos étnicos ou relixiosos; promoverá\no desenvolvemento das actividades das Nacións Unidas para o mantemento da paz.\nOs pais teñen dereito preferente a escoller o tipo de educación que se haberá de dar ós seus fillos.\nArtigo 27ª.\nToda persoa ten dereito a tomar parte libremente na vida cultural da comunidade, a gozar das artes e a participar no progreso científico e nos\nbeneficios que del resulten.\nToda persoa ten dereito á protección dos intereses morais e materiais que lle correspondan por razóns das produccións científicas, literarias ou\nartísticas das que sexa autor.\nArtigo 28ª.\nToda persoa ten dereito a que se estableza unha orde social e internacional na que os dereitos e liberdades proclamados nesta Declaración se\nfagan plenamente efectivos.\nArtigo 29ª.\nToda persoa ten deberes respecto á comunidade, xa que só nela pode desenvolver libre e plenamente a súa personalidade."
        },
        "5": {
            "Attributes": [
                "{'color': (0, 0, 0), 'font': ('AksaraBali', 9.216)}"
            ],
            "Image": "fead55dd754ae161d345dea9d9af9f9b",
            "Index": 5,
            "Label": "6",
            "Size": [
                595.0,
                842.0
            ],
            "Text": "No exercicio dos seus dereitos e no disfrute das súas liberdades, toda persoa estará soamente suxeita ás limitacións establecidas pola lei co\núnico fin de asegurar o recoñecemento e o respecto dos dereitos e liberdades dos demais, e de satisfacer as xustas esixencias da moral, da orde\npública e do benestar xeral nunha sociedade democrática.\nEstes dereitos e liberdades non poderán ser, en ningún caso, exercidos en oposición ós propósitos e principios das Nacións Unidas.\nArtigo 30ª.\nNada na presente Declaración poderá ser interpretado no sentido de que confire algún dereito ó estado, a un grupo ou a unha persoa, para\nemprender e desenvolver actividades ou realizar actos tendentes á supresión de calquera dos dereitos e liberdades proclamadas nesta\nDeclaración."
        }
    }
}

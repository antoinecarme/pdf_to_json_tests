{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468152,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Declaración Universal dos Dereitos das Persoas\nPreámbulo\nA liberdade, a xustiza e a paz no mundo teñen por base o recoñecemento\nda dignidade intrínseca e dos dereitos iguais e inalienables de tódolos\nmembros da familia humana;\nO descoñecemento e o menosprezo dos dereitos da persoa orixinaron actos\nde barbarie aldraxantes para a conciencia da humanidade; proclamouse,\ncomo a aspiración máis elevada da persoa, o advento dun mundo no que os\nseres humanos, liberados do temor e da miseria, disfruten da liberdade\nde palabra e da liberdade de crenzas;\nEsencial que os dereitos da persoa sexan protexidos por un ríxime de\ndereito, co fin de que a persoa non se vexa compelida ó supremo recurso\nda rebelión contra a tiranía e a opresión;\nTamén esencial promover o desenvolvemento de relacións amigables entre\nas nacións;\nOs pobos das Nacións Unidas reafirmaron na Carta a súa fe nos dereitos\nfundamentais da persoa, na dignidade e o valor do ser humano e na\nigualdade de dereitos de homes e mulleres; declaráronse resoltos a\npromover o progreso social e a elevar o nivel de vida dentro dun\nconcepto máis amplo de liberdade;\nOs estados membros comprometíronse a asegurar, en cooperación coa\nOrganización das Nacións Unidas, o respecto universal e efectivo ós\ndereitos e liberdades fundamentais da persoa; e\nUnha concepción común destes dereitos e liberdades ó da maior\nimportancia para o pleno cumprimento de dito compromiso;\nA Asemblea Xeral proclama a presente Declaración Universal dos Dereitos\nda Persoa como ideal común polo que tódolos pobos e nacións se deben\nesforzar, para que tanto os individuos coma as institucións,\ninspirándose constantemente nela, promovan, mediante o ensino e a\neducación, o respecto a estes dereitos e liberdades, e aseguren, por\nmedidas progresivas de carácter nacional e internacional, o seu\nrecoñecemento e aplicación universais e efectivos, tanto entre os pobos\ndos estados membros coma entre os dos territorios colocados baixo a súa\nxurisdicción.\nArtigo 1ª.\nTódolos seres humanos nacen libres e iguais en dignidade e dereitos e,\ndotados como están de razón e conciencia, díbense comportar\nfraternalmente uns cos outros.\nArtigo 2ª.\nToda persoa ten os dereitos e liberdades proclamados nesta Declaración,\nsen distinción ningunha de raza, cor, sexo, idioma, relixión, opinión\npolítica ou de calquera outra índole, orixe nacional ou social, posición",
            "Image": "6851a0b594a264fa9d90865d38b29768"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "económica, nacemento ou calquera outra condición.\nAdemais, non se fará ningunha distinción baseado na condición política,\nxurídica ou internacional do país ou territoiro da xurisdicción do cal\ndependa unha persoa, tanto se se trata dun país independente coma dun\nterritorio baixo administración fiduciaria, non autónomo ou sometido a\ncalquera outra limitación de soberanía.\nArtigo 3ª.\nTodo individuo ten dereito á vida, á liberdade e á seguridade da súa\npersoa.\nArtigo 4ª.\nNinguín estará sometido á escravitude nin a servidume; a escravitude e a\ntrata de escravos está prohibida en tódalas súas maneiras.\nArtigo 5ª.\nNinguín será sometido a torturas nin a penas ou tratos crueis, inhumanos\ne aldraxantes.\nArtigo 6ª.\nTodo ser humano ten dereito, en tódalas partes, ó reconecemento da súa\npersoalidade.\nArtigo 7ª.\nTodos son iguais perante a lei e teñen, sen distincin, dereito á igual\nprotección da lei. Todos teñen dereito á igual protección contra todo\nacto discriminatorio que infrinxa esta Declaración e contra toda\nprovocación a tal acto.\nArtigo 8ª.\nToda persoa ten dereito a un recurso efectivo, perante os tribunais\nnacionais competentes, que a ampare contra os actos que violen os seus\ndereitos fundamentais recoñecidos pola constitución ou pola lei.\nArtigo 9ª.\nNinguín poderá ser arbitrariamente detido, preso nin desterrado.\nArtigo 10ª.\nToda persoa ten dereito, en condicións de plena igualdade, a ser oída\npublicamente e con xustiza por un tribunal independente e imparcial,\npara determinar os seus dereitos e obrigas ou para o exame de calquera\nacusación contra ela en materia penal.\nArtigo 11ª.\nToda persoa acusada de delicto ten o dereito a que se presuma a súa\ninocencia mentres non se probe a súa culpabilidade, conforme á lei e en\nxuízo público no que se lle asegurasen tódalas garantías precisas para a",
            "Image": "e4c3fd12799537745ab0809a43c035ce"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "súa defensa.\nNinguín será condenado por actos ou omisións que no momento de se\ncometer non fosen delictivos segundo o dereito nacional ou\ninternacional. Tampouco se imporá pena máis grave que a aplicable no\nmomento de cometer o delicto.\nArtigo 12ª.\nNinguín será obxecto de inxerencias arbitrarias na súa vida privada, a\nsúa familia, o seu domicilio ou a súa correspondencia, nin de ataques á\nsúa honra ou á súa reputación. Toda persoa ten dereito á protección da\nlei contra estas inxerencias ou ataques.\nArtigo 13ª.\nToda persoa ten dereito a circular libremente e a elixir a súa\nresidencia no territorio dun estado.\nToda persoa ten dereito a saír de calquera país, incluso do propio, e a\nvoltar ó seu país.\nArtigo 14ª.\nEn caso de persecución, toda persoa ten dereito a buscar asilo, e a\ndisfrutar del, en calquera país.\nEste dereito non poderá ser invocado contra unha acción xudicial\nrealmente orixinada por delictos comúns ou por actos opostos ós\npropósitos e principios das Nacións Unidas.\nArtigo 15ª.\nToda persoa ten dereito a unha nacionalidade.\nNinguín será privado arbitrariamente da súa nacionalidade nin do dereito\na cambiar de nacionalidade.\nArtigo 16ª.\nOs homes e as mulleres, a partir da idade núbil, teñen dereito, sen\nningunha restricción por motivos de raza, nacionalidade ou relixión, a\ncasar e fundar unha familia; disfrutarán de iguais dereitos en canto ó\nmatrimonio, durante o matrimonio e no caso de disolución do matrimonio.\nSó mediante libre e pleno consentimento dos futuros cónxuxes se poderá\ncontraer o matrimonio.\nA familia é o elemento natural e fundamental da sociedade e ten dereito\ná protección da sociedade e do estado.\nArtigo 17ª.\nToda persoa ten dereito á propiedade, individual e colectivamente.\nNinguín será privado arbitrariamente da súa propiedade.",
            "Image": "ed1e8e512ba6594f2e81ef7e0879fde7"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artigo 18ª.\nToda persoa ten dereito á liberdade de pensamento, de conciencia e de\nrelixión; este dereito inclúe a liberdade de cambiar de relixión ou de\ncrenza, así como a liberdade de manifestar a súa relixión ou a súa\ncrenza, individual e colectivamente, tanto en público coma en privado,\npolo ensino, a práctica, o culto e a observancia.\nArtigo 19ª.\nTodo individuo ten dereito á liberdade de opinión e de expresión; este\ndereito inclúe o de non ser molestado por mor das súas opinións, o de\ninvestigar e recibir informacións e opinións e o de difundilas, sen\nlimitación de fronteiras, por calquera medio de expresión.\nArtigo 20ª.\nToda persoa ten dereito á liberdade de reunión e de asociación\npacíficas.\nNinguín poderá ser obrigado a pertencer a unha asociación.\nArtigo 21ª.\nToda persoa ten dereito a participar no goberno do seu país,\ndirectamente ou por medio de representantes libremente escollidos.\nToda persoa ten dereito de acceso, en condicións de igualdade, ás\nfuncións públicas do seu país.\nA vontade do pobo ó a base da autoridade do poder público; esta vontade\nexpresarase mediante eleccións auténticas que se haberán de celebrar\nperiodicamente, por sufraxio universal e igual e por voto secreto ou\noutro procedemento equivalente que garanta a liberdade de voto.\nArtigo 22ª.\nToda persoa, como membro da sociedade, ten dereito á seguridade social e\na obter, mediante o esforzo nacional e a cooperación internacional,\nhabida conta da organización e os recursos de cada estado, a\nsatisfacción dos dereitos económicos, sociais e culturais indispensables\ná súa dignidade e ó libre desenvolvemento da súa personalidade.\nArtigo 23.\nToda persoa ten dereito ó traballo, á libre elección do seu traballo, a\ncondicións equitativas e satisfactorias de traballo e á protección\ncontra o desemprego.\nToda persoa ten dereito, sen ningunha discrminación, a igual salario por\nigual traballo.\nToda persoa que traballa ten dereito a unha remuneración equitativa e\nsatisfactoria, que lle asegure, así como á súa familia, unha existencia\nconforme á dignidade humana e que será completada, en caso necesario,\npor calquera outro medio de protección social.",
            "Image": "43ad6bcae2f3518ee9c2e03380c0d0d5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Toda persoa ten dereito a fundar sindicatos e a sindicarse para a\ndefensa dos seus intereses.\nArtigo 24ª.\nToda persoa ten dereito ó descanso, ó gozo do tempo libre, a unha\nlimitación razoable da duración do traballo e a vacacións periódicas\npagadas.\nArtigo 25ª.\nToda persoa ten dereito a un nivel de vida axeitado que lle asegure, así\ncomo á súa familia, a saúde e o benestar, e en especial a alimentación,\no vestido, a vivenda, a asistencia médica e os servicios sociais\nprecisos; ten tamén dereito ós seguros en caso de desemprego,\nenfermidade, invalidez, viúvez e vellez ou outros casos de perda dos\nseus medios de subsistencia por circunstancias independentes da súa\nvontade.\nA maternidade e a infancia teñen dereito a coidados e asistencia\nespeciais. Tódolos nenos e nenas, nacidos de matrimonio ou fóra do\nmatrimonio, teñen dereito á mesma protección social.\nArtigo 26ª.\nToda persoa ten dereito á educación. A educación debe ser de balde, polo\nmenos no que atinxe á instrucción elemental e fundamental. A instrucción\nelemental será obrigatoria. A instrucción técnica e profesional haberá\nde ser xeneralizada; o acceso ós estudios superiores será igual para\ntodos, en función dos méritos respectivos.\nA educación terá como obxectivo o pleno desenvolvemento da personalidade\nhumana e o fortalecemento do respecto ós dereitos da persoa e ás\nliberdades fundamentais; favorecerá a comprensión, a tolerancia e a\namizade entre as nacións e tódolos grupos étnicos ou relixiosos;\npromoverá o desenvolvemento das actividades das Nacións Unidas para o\nmantemento da paz.\nOs pais teñen dereito preferente a escoller o tipo de educación que se\nhaberá de dar ós seus fillos.\nArtigo 27ª.\nToda persoa ten dereito a tomar parte libremente na vida cultural da\ncomunidade, a gozar das artes e a participar no progreso científico e\nnos beneficios que del resulten.\nToda persoa ten dereito á protección dos intereses morais e materiais\nque lle correspondan por razóns das produccións científicas, literarias\nou artísticas das que sexa autor.\nArtigo 28ª.\nToda persoa ten dereito a que se estableza unha orde social e\ninternacional na que os dereitos e liberdades proclamados nesta\nDeclaración se fagan plenamente efectivos.",
            "Image": "9a2d14e6214dc353b98a6eaddb32bdad"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artigo 29ª.\nToda persoa ten deberes respecto á comunidade, xa que só nela pode\ndesenvolver libre e plenamente a súa personalidade.\nNo exercicio dos seus dereitos e no disfrute das súas liberdades, toda\npersoa estará soamente suxeita ás limitacións establecidas pola lei co\núnico fin de asegurar o recoñecemento e o respecto dos dereitos e\nliberdades dos demais, e de satisfacer as xustas esixencias da moral, da\norde pública e do benestar xeral nunha sociedade democrática.\nEstes dereitos e liberdades non poderán ser, en ningún caso, exercidos\nen oposición ós propósitos e principios das Nacións Unidas.\nArtigo 30ª.\nNada na presente Declaración poderá ser interpretado no sentido de que\nconfire algún dereito ó estado, a un grupo ou a unha persoa, para\nemprender e desenvolver actividades ou realizar actos tendentes á\nsupresión de calquera dos dereitos e liberdades proclamadas nesta\nDeclaración.",
            "Image": "f00022446bd357916c77fec7bd0118dc"
        }
    }
}

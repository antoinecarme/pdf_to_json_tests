{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468252,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Declaración Universal dos Dereitos das Persoas\nPreámbulo\nA liberdade, a xustiza e a paz no mundo teñen por base o recoñecemento da dignidade\nintrínseca e dos dereitos iguais e inalienables de tódolos membros da familia humana;\nO descoñecemento e\naldraxantes para a\nelevada da persoa,\nmiseria, disfruten\no menosprezo dos dereitos da persoa orixinaron actos de barbarie\nconciencia da humanidade; proclamouse, como a aspiración máis\no advento dun mundo no que os seres humanos, liberados do temor e da\nda liberdade de palabra e da liberdade de crenzas;\nEsencial que os dereitos da persoa sexan protexidos por un ríxime de dereito, co fin de\nque a persoa non se vexa compelida ó supremo recurso da rebelión contra a tiranía e a\nopresión;\nTamén esencial promover o desenvolvemento de relacións amigables entre as nacións;\nOs pobos das Nacións Unidas reafirmaron na Carta a súa fe nos dereitos fundamentais da\npersoa, na dignidade e o valor do ser humano e na igualdade de dereitos de homes e\nmulleres; declaráronse resoltos a promover o progreso social e a elevar o nivel de vida\ndentro dun concepto máis amplo de liberdade;\nOs estados membros comprometíronse a asegurar, en cooperación coa Organización das\nNacións Unidas, o respecto universal e efectivo ós dereitos e liberdades fundamentais\nda persoa; e\nUnha concepción común destes dereitos e liberdades ó da maior importancia para o pleno\ncumprimento de dito compromiso;\nA Asemblea Xeral proclama a presente Declaración Universal dos Dereitos da Persoa como\nideal común polo que tódolos pobos e nacións se deben esforzar, para que tanto os\nindividuos coma as institucións, inspirándose constantemente nela, promovan, mediante o\nensino e a educación, o respecto a estes dereitos e liberdades, e aseguren, por medidas\nprogresivas de carácter nacional e internacional, o seu recoñecemento e aplicación\nuniversais e efectivos, tanto entre os pobos dos estados membros coma entre os dos\nterritorios colocados baixo a súa xurisdicción.\nArtigo 1ª.\nTódolos seres humanos nacen libres e iguais en dignidade e dereitos e, dotados como\nestán de razón e conciencia, díbense comportar fraternalmente uns cos outros.\nArtigo 2ª.\nToda persoa ten os dereitos e liberdades proclamados nesta Declaración, sen distinción\nningunha de raza, cor, sexo, idioma, relixión, opinión política ou de calquera outra\níndole, orixe nacional ou social, posición económica, nacemento ou calquera outra\ncondición.\nAdemais, non se fará ningunha distinción baseado na condición política, xurídica ou\ninternacional do país ou territoiro da xurisdicción do cal dependa unha persoa, tanto\nse se trata dun país independente coma dun territorio baixo administración fiduciaria,\nnon autónomo ou sometido a calquera outra limitación de soberanía.",
            "Image": "c729741c0b557944a358ba59eedeba63"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artigo 3ª.\nTodo individuo ten dereito á vida, á liberdade e á seguridade da súa persoa.\nArtigo 4ª.\nNinguín estará sometido á escravitude nin a servidume; a escravitude e a trata de\nescravos está prohibida en tódalas súas maneiras.\nArtigo 5ª.\nNinguín será sometido a torturas nin a penas ou tratos crueis, inhumanos e aldraxantes.\nArtigo 6ª.\nTodo ser humano ten dereito, en tódalas partes, ó reconecemento da súa persoalidade.\nArtigo 7ª.\nTodos son iguais perante a lei e teñen, sen distincin, dereito á igual protección da\nlei. Todos teñen dereito á igual protección contra todo acto discriminatorio que\ninfrinxa esta Declaración e contra toda provocación a tal acto.\nArtigo 8ª.\nToda persoa ten dereito a un recurso efectivo, perante os tribunais nacionais\ncompetentes, que a ampare contra os actos que violen os seus dereitos fundamentais\nrecoñecidos pola constitución ou pola lei.\nArtigo 9ª.\nNinguín poderá ser arbitrariamente detido, preso nin desterrado.\nArtigo 10ª.\nToda persoa ten dereito, en condicións de plena igualdade, a ser oída publicamente e\ncon xustiza por un tribunal independente e imparcial, para determinar os seus dereitos\ne obrigas ou para o exame de calquera acusación contra ela en materia penal.\nArtigo 11ª.\nToda persoa acusada de delicto ten o dereito a que se presuma a súa inocencia mentres\nnon se probe a súa culpabilidade, conforme á lei e en xuízo público no que se lle\nasegurasen tódalas garantías precisas para a súa defensa.\nNinguín será condenado por actos ou omisións que no momento de se cometer non fosen\ndelictivos segundo o dereito nacional ou internacional. Tampouco se imporá pena máis\ngrave que a aplicable no momento de cometer o delicto.\nArtigo 12ª.\nNinguín será obxecto de inxerencias arbitrarias na súa vida privada, a súa familia, o\nseu domicilio ou a súa correspondencia, nin de ataques á súa honra ou á súa reputación.\nToda persoa ten dereito á protección da lei contra estas inxerencias ou ataques.\nArtigo 13ª.",
            "Image": "794567543ced2b5eaca6988d062bd1d6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Toda persoa ten dereito a circular libremente e a elixir a súa residencia no territorio\ndun estado.\nToda persoa ten dereito a saír de calquera país, incluso do propio, e a voltar ó seu\npaís.\nArtigo 14ª.\nEn caso de persecución, toda persoa ten dereito a buscar asilo, e a disfrutar del, en\ncalquera país.\nEste dereito non poderá ser invocado contra unha acción xudicial realmente orixinada\npor delictos comúns ou por actos opostos ós propósitos e principios das Nacións Unidas.\nArtigo 15ª.\nToda persoa ten dereito a unha nacionalidade.\nNinguín será privado arbitrariamente da súa nacionalidade nin do dereito a cambiar de\nnacionalidade.\nArtigo 16ª.\nOs homes e as mulleres, a partir da idade núbil, teñen dereito, sen ningunha\nrestricción por motivos de raza, nacionalidade ou relixión, a casar e fundar unha\nfamilia; disfrutarán de iguais dereitos en canto ó matrimonio, durante o matrimonio e\nno caso de disolución do matrimonio.\nSó mediante libre e pleno consentimento dos futuros cónxuxes se poderá contraer o\nmatrimonio.\nA familia é o elemento natural e fundamental da sociedade e ten dereito á protección da\nsociedade e do estado.\nArtigo 17ª.\nToda persoa ten dereito á propiedade, individual e colectivamente.\nNinguín será privado arbitrariamente da súa propiedade.\nArtigo 18ª.\nToda persoa ten dereito á liberdade de pensamento, de conciencia e de relixión; este\ndereito inclúe a liberdade de cambiar de relixión ou de crenza, así como a liberdade de\nmanifestar a súa relixión ou a súa crenza, individual e colectivamente, tanto en\npúblico coma en privado, polo ensino, a práctica, o culto e a observancia.\nArtigo 19ª.\nTodo individuo ten dereito á liberdade de opinión e de expresión; este dereito inclúe o\nde non ser molestado por mor das súas opinións, o de investigar e recibir informacións\ne opinións e o de difundilas, sen limitación de fronteiras, por calquera medio de\nexpresión.\nArtigo 20ª.\nToda persoa ten dereito á liberdade de reunión e de asociación pacíficas.",
            "Image": "ed9bfdb0d81a312566f0f0f3133186a7"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ninguín poderá ser obrigado a pertencer a unha asociación.\nArtigo 21ª.\nToda persoa ten dereito a participar no goberno do seu país, directamente ou por medio\nde representantes libremente escollidos.\nToda persoa ten dereito de acceso, en condicións de igualdade, ás funcións públicas do\nseu país.\nA vontade do pobo ó a base da autoridade do poder público; esta vontade expresarase\nmediante eleccións auténticas que se haberán de celebrar periodicamente, por sufraxio\nuniversal e igual e por voto secreto ou outro procedemento equivalente que garanta a\nliberdade de voto.\nArtigo 22ª.\nToda persoa, como membro da sociedade, ten dereito á seguridade social e a obter,\nmediante o esforzo nacional e a cooperación internacional, habida conta da organización\ne os recursos de cada estado, a satisfacción dos dereitos económicos, sociais e\nculturais indispensables á súa dignidade e ó libre desenvolvemento da súa\npersonalidade.\nArtigo 23.\nToda persoa ten dereito ó traballo, á libre elección do seu traballo, a condicións\nequitativas e satisfactorias de traballo e á protección contra o desemprego.\nToda persoa ten dereito, sen ningunha discrminación, a igual salario por igual\ntraballo.\nToda persoa que traballa ten dereito a unha remuneración equitativa e satisfactoria,\nque lle asegure, así como á súa familia, unha existencia conforme á dignidade humana e\nque será completada, en caso necesario, por calquera outro medio de protección social.\nToda persoa ten dereito a fundar sindicatos e a sindicarse para a defensa dos seus\nintereses.\nArtigo 24ª.\nToda persoa ten dereito ó descanso, ó gozo do tempo libre, a unha limitación razoable\nda duración do traballo e a vacacións periódicas pagadas.\nArtigo 25ª.\nToda persoa ten dereito a un nivel de vida axeitado que lle asegure, así como á súa\nfamilia, a saúde e o benestar, e en especial a alimentación, o vestido, a vivenda, a\nasistencia médica e os servicios sociais precisos; ten tamén dereito ós seguros en caso\nde desemprego, enfermidade, invalidez, viúvez e vellez ou outros casos de perda dos\nseus medios de subsistencia por circunstancias independentes da súa vontade.\nA maternidade e a infancia teñen dereito a coidados e asistencia especiais. Tódolos\nnenos e nenas, nacidos de matrimonio ou fóra do matrimonio, teñen dereito á mesma\nprotección social.\nArtigo 26ª.",
            "Image": "4b13684f40c7e920f1177fa559b30c04"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Toda persoa ten dereito á educación. A educación debe ser de balde, polo menos no que\natinxe á instrucción elemental e fundamental. A instrucción elemental será obrigatoria.\nA instrucción técnica e profesional haberá de ser xeneralizada; o acceso ós estudios\nsuperiores será igual para todos, en función dos méritos respectivos.\nA educación terá como obxectivo o pleno desenvolvemento da personalidade humana e o\nfortalecemento do respecto ós dereitos da persoa e ás liberdades fundamentais;\nfavorecerá a comprensión, a tolerancia e a amizade entre as nacións e tódolos grupos\nétnicos ou relixiosos; promoverá o desenvolvemento das actividades das Nacións Unidas\npara o mantemento da paz.\nOs pais teñen dereito preferente a escoller o tipo de educación que se haberá de dar ós\nseus fillos.\nArtigo 27ª.\nToda persoa ten dereito a tomar parte libremente na vida cultural da comunidade, a\ngozar das artes e a participar no progreso científico e nos beneficios que del\nresulten.\nToda persoa ten dereito á protección dos intereses morais e materiais que lle\ncorrespondan por razóns das produccións científicas, literarias ou artísticas das que\nsexa autor.\nArtigo 28ª.\nToda persoa ten dereito a que se estableza unha orde social e internacional na que os\ndereitos e liberdades proclamados nesta Declaración se fagan plenamente efectivos.\nArtigo 29ª.\nToda persoa ten deberes respecto á comunidade, xa que só nela pode desenvolver libre e\nplenamente a súa personalidade.\nNo exercicio dos seus dereitos e no disfrute das súas liberdades, toda persoa estará\nsoamente suxeita ás limitacións establecidas pola lei co único fin de asegurar o\nrecoñecemento e o respecto dos dereitos e liberdades dos demais, e de satisfacer as\nxustas esixencias da moral, da orde pública e do benestar xeral nunha sociedade\ndemocrática.\nEstes dereitos e liberdades non poderán ser, en ningún caso, exercidos en oposición ós\npropósitos e principios das Nacións Unidas.\nArtigo 30ª.\nNada na presente Declaración poderá ser interpretado no sentido de que confire algún\ndereito ó estado, a un grupo ou a unha persoa, para emprender e desenvolver actividades\nou realizar actos tendentes á supresión de calquera dos dereitos e liberdades\nproclamadas nesta Declaración.",
            "Image": "e15f3ef332abffd1265a78b169215278"
        }
    }
}

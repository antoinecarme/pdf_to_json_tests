{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468204,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Declaraci\u00f3n Universal dos Dereitos das Persoas\nPre\u00e1mbulo\nA liberdade, a xustiza e a paz no mundo te\u00f1en por base o reco\u00f1ecemento da\ndignidade intr\u00ednseca e dos dereitos iguais e inalienables de t\u00f3dolos membros da\nfamilia humana;\nO desco\u00f1ecemento e o menosprezo dos dereitos da persoa orixinaron actos de\nbarbarie aldraxantes para a conciencia da humanidade; proclamouse, como a\naspiraci\u00f3n m\u00e1is elevada da persoa, o advento dun mundo no que os seres humanos,\nliberados do temor e da miseria, disfruten da liberdade de palabra e da liberdade de\ncrenzas;\nEsencial que os dereitos da persoa sexan protexidos por un r\u00edxime de dereito, co fin\nde que a persoa non se vexa compelida \u00f3 supremo recurso da rebeli\u00f3n contra a\ntiran\u00eda e a opresi\u00f3n;\nTam\u00e9n esencial promover o desenvolvemento de relaci\u00f3ns amigables entre as\nnaci\u00f3ns;\nOs pobos das Naci\u00f3ns Unidas reafirmaron na Carta a s\u00faa fe nos dereitos\nfundamentais da persoa, na dignidade e o valor do ser humano e na igualdade de\ndereitos de homes e mulleres; declar\u00e1ronse resoltos a promover o progreso social e a\nelevar o nivel de vida dentro dun concepto m\u00e1is amplo de liberdade;\nOs estados membros compromet\u00edronse a asegurar, en cooperaci\u00f3n coa Organizaci\u00f3n\ndas Naci\u00f3ns Unidas, o respecto universal e efectivo \u00f3s dereitos e liberdades\nfundamentais da persoa; e\nUnha concepci\u00f3n com\u00fan destes dereitos e liberdades \u00f3 da maior importancia para o\npleno cumprimento de dito compromiso;\nA Asemblea Xeral proclama a presente Declaraci\u00f3n Universal dos Dereitos da Persoa\ncomo ideal com\u00fan polo que t\u00f3dolos pobos e naci\u00f3ns se deben esforzar, para que tanto\nos individuos coma as instituci\u00f3ns, inspir\u00e1ndose constantemente nela, promovan,\nmediante o ensino e a educaci\u00f3n, o respecto a estes dereitos e liberdades, e\naseguren, por medidas progresivas de car\u00e1cter nacional e internacional, o seu\nreco\u00f1ecemento e aplicaci\u00f3n universais e efectivos, tanto entre os pobos dos estados\nmembros coma entre os dos territorios colocados baixo a s\u00faa xurisdicci\u00f3n.\nArtigo 1\u00aa.\nT\u00f3dolos seres humanos nacen libres e iguais en dignidade e dereitos e, dotados como\nest\u00e1n de raz\u00f3n e conciencia, d\u00edbense comportar fraternalmente uns cos outros.\nArtigo 2\u00aa.\nToda persoa ten os dereitos e liberdades proclamados nesta Declaraci\u00f3n, sen\ndistinci\u00f3n ningunha de raza, cor, sexo, idioma, relixi\u00f3n, opini\u00f3n pol\u00edtica ou de\ncalquera outra \u00edndole, orixe nacional ou social, posici\u00f3n econ\u00f3mica, nacemento ou\ncalquera outra condici\u00f3n.\nAdemais, non se far\u00e1 ningunha distinci\u00f3n baseado na condici\u00f3n pol\u00edtica, xur\u00eddica ou\ninternacional do pa\u00eds ou territoiro da xurisdicci\u00f3n do cal dependa unha persoa, tanto",
            "Image": "caa0b869c42a5771542074a10e653c4e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "se se trata dun pa\u00eds independente coma dun territorio baixo administraci\u00f3n\nfiduciaria, non aut\u00f3nomo ou sometido a calquera outra limitaci\u00f3n de soberan\u00eda.\nArtigo 3\u00aa.\nTodo individuo ten dereito \u00e1 vida, \u00e1 liberdade e \u00e1 seguridade da s\u00faa persoa.\nArtigo 4\u00aa.\nNingu\u00edn estar\u00e1 sometido \u00e1 escravitude nin a servidume; a escravitude e a trata de\nescravos est\u00e1 prohibida en t\u00f3dalas s\u00faas maneiras.\nArtigo 5\u00aa.\nNingu\u00edn ser\u00e1 sometido a torturas nin a penas ou tratos crueis, inhumanos e\naldraxantes.\nArtigo 6\u00aa.\nTodo ser humano ten dereito, en t\u00f3dalas partes, \u00f3 reconecemento da s\u00faa\npersoalidade.\nArtigo 7\u00aa.\nTodos son iguais perante a lei e te\u00f1en, sen distincin, dereito \u00e1 igual protecci\u00f3n da lei.\nTodos te\u00f1en dereito \u00e1 igual protecci\u00f3n contra todo acto discriminatorio que infrinxa\nesta Declaraci\u00f3n e contra toda provocaci\u00f3n a tal acto.\nArtigo 8\u00aa.\nToda persoa ten dereito a un recurso efectivo, perante os tribunais nacionais\ncompetentes, que a ampare contra os actos que violen os seus dereitos fundamentais\nreco\u00f1ecidos pola constituci\u00f3n ou pola lei.\nArtigo 9\u00aa.\nNingu\u00edn poder\u00e1 ser arbitrariamente detido, preso nin desterrado.\nArtigo 10\u00aa.\nToda persoa ten dereito, en condici\u00f3ns de plena igualdade, a ser o\u00edda publicamente e\ncon xustiza por un tribunal independente e imparcial, para determinar os seus\ndereitos e obrigas ou para o exame de calquera acusaci\u00f3n contra ela en materia\npenal.\nArtigo 11\u00aa.\nToda persoa acusada de delicto ten o dereito a que se presuma a s\u00faa inocencia\nmentres non se probe a s\u00faa culpabilidade, conforme \u00e1 lei e en xu\u00edzo p\u00fablico no que se\nlle asegurasen t\u00f3dalas garant\u00edas precisas para a s\u00faa defensa.\nNingu\u00edn ser\u00e1 condenado por actos ou omisi\u00f3ns que no momento de se cometer non\nfosen delictivos segundo o dereito nacional ou internacional. Tampouco se impor\u00e1\npena m\u00e1is grave que a aplicable no momento de cometer o delicto.\nArtigo 12\u00aa.",
            "Image": "4aa2b2d3a9471bb545833f46410e8084"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ningu\u00edn ser\u00e1 obxecto de inxerencias arbitrarias na s\u00faa vida privada, a s\u00faa familia, o\nseu domicilio ou a s\u00faa correspondencia, nin de ataques \u00e1 s\u00faa honra ou \u00e1 s\u00faa\nreputaci\u00f3n. Toda persoa ten dereito \u00e1 protecci\u00f3n da lei contra estas inxerencias ou\nataques.\nArtigo 13\u00aa.\nToda persoa ten dereito a circular libremente e a elixir a s\u00faa residencia no territorio\ndun estado.\nToda persoa ten dereito a sa\u00edr de calquera pa\u00eds, incluso do propio, e a voltar \u00f3 seu\npa\u00eds.\nArtigo 14\u00aa.\nEn caso de persecuci\u00f3n, toda persoa ten dereito a buscar asilo, e a disfrutar del, en\ncalquera pa\u00eds.\nEste dereito non poder\u00e1 ser invocado contra unha acci\u00f3n xudicial realmente\norixinada por delictos com\u00fans ou por actos opostos \u00f3s prop\u00f3sitos e principios das\nNaci\u00f3ns Unidas.\nArtigo 15\u00aa.\nToda persoa ten dereito a unha nacionalidade.\nNingu\u00edn ser\u00e1 privado arbitrariamente da s\u00faa nacionalidade nin do dereito a cambiar\nde nacionalidade.\nArtigo 16\u00aa.\nOs homes e as mulleres, a partir da idade n\u00fabil, te\u00f1en dereito, sen ningunha\nrestricci\u00f3n por motivos de raza, nacionalidade ou relixi\u00f3n, a casar e fundar unha\nfamilia; disfrutar\u00e1n de iguais dereitos en canto \u00f3 matrimonio, durante o matrimonio e\nno caso de disoluci\u00f3n do matrimonio.\nS\u00f3 mediante libre e pleno consentimento dos futuros c\u00f3nxuxes se poder\u00e1 contraer o\nmatrimonio.\nA familia \u00e9 o elemento natural e fundamental da sociedade e ten dereito \u00e1 protecci\u00f3n\nda sociedade e do estado.\nArtigo 17\u00aa.\nToda persoa ten dereito \u00e1 propiedade, individual e colectivamente.\nNingu\u00edn ser\u00e1 privado arbitrariamente da s\u00faa propiedade.\nArtigo 18\u00aa.\nToda persoa ten dereito \u00e1 liberdade de pensamento, de conciencia e de relixi\u00f3n; este\ndereito incl\u00fae a liberdade de cambiar de relixi\u00f3n ou de crenza, as\u00ed como a liberdade\nde manifestar a s\u00faa relixi\u00f3n ou a s\u00faa crenza, individual e colectivamente, tanto en\np\u00fablico coma en privado, polo ensino, a pr\u00e1ctica, o culto e a observancia.\nArtigo 19\u00aa.",
            "Image": "bfa580d74a3b80c338cd08ade78c5cc4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Todo individuo ten dereito \u00e1 liberdade de opini\u00f3n e de expresi\u00f3n; este dereito incl\u00fae\no de non ser molestado por mor das s\u00faas opini\u00f3ns, o de investigar e recibir\ninformaci\u00f3ns e opini\u00f3ns e o de difundilas, sen limitaci\u00f3n de fronteiras, por calquera\nmedio de expresi\u00f3n.\nArtigo 20\u00aa.\nToda persoa ten dereito \u00e1 liberdade de reuni\u00f3n e de asociaci\u00f3n pac\u00edficas.\nNingu\u00edn poder\u00e1 ser obrigado a pertencer a unha asociaci\u00f3n.\nArtigo 21\u00aa.\nToda persoa ten dereito a participar no goberno do seu pa\u00eds, directamente ou por\nmedio de representantes libremente escollidos.\nToda persoa ten dereito de acceso, en condici\u00f3ns de igualdade, \u00e1s funci\u00f3ns p\u00fablicas\ndo seu pa\u00eds.\nA vontade do pobo \u00f3 a base da autoridade do poder p\u00fablico; esta vontade expresarase\nmediante elecci\u00f3ns aut\u00e9nticas que se haber\u00e1n de celebrar periodicamente, por\nsufraxio universal e igual e por voto secreto ou outro procedemento equivalente que\ngaranta a liberdade de voto.\nArtigo 22\u00aa.\nToda persoa, como membro da sociedade, ten dereito \u00e1 seguridade social e a obter,\nmediante o esforzo nacional e a cooperaci\u00f3n internacional, habida conta da\norganizaci\u00f3n e os recursos de cada estado, a satisfacci\u00f3n dos dereitos econ\u00f3micos,\nsociais e culturais indispensables \u00e1 s\u00faa dignidade e \u00f3 libre desenvolvemento da s\u00faa\npersonalidade.\nArtigo 23.\nToda persoa ten dereito \u00f3 traballo, \u00e1 libre elecci\u00f3n do seu traballo, a condici\u00f3ns\nequitativas e satisfactorias de traballo e \u00e1 protecci\u00f3n contra o desemprego.\nToda persoa ten dereito, sen ningunha discrminaci\u00f3n, a igual salario por igual\ntraballo.\nToda persoa que traballa ten dereito a unha remuneraci\u00f3n equitativa e satisfactoria,\nque lle asegure, as\u00ed como \u00e1 s\u00faa familia, unha existencia conforme \u00e1 dignidade\nhumana e que ser\u00e1 completada, en caso necesario, por calquera outro medio de\nprotecci\u00f3n social.\nToda persoa ten dereito a fundar sindicatos e a sindicarse para a defensa dos seus\nintereses.\nArtigo 24\u00aa.\nToda persoa ten dereito \u00f3 descanso, \u00f3 gozo do tempo libre, a unha limitaci\u00f3n\nrazoable da duraci\u00f3n do traballo e a vacaci\u00f3ns peri\u00f3dicas pagadas.\nArtigo 25\u00aa.\nToda persoa ten dereito a un nivel de vida axeitado que lle asegure, as\u00ed como \u00e1 s\u00faa\nfamilia, a sa\u00fade e o benestar, e en especial a alimentaci\u00f3n, o vestido, a vivenda, a",
            "Image": "f7f69229df0cd6b3290be957b4edac27"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "asistencia m\u00e9dica e os servicios sociais precisos; ten tam\u00e9n dereito \u00f3s seguros en\ncaso de desemprego, enfermidade, invalidez, vi\u00favez e vellez ou outros casos de perda\ndos seus medios de subsistencia por circunstancias independentes da s\u00faa vontade.\nA maternidade e a infancia te\u00f1en dereito a coidados e asistencia especiais. T\u00f3dolos\nnenos e nenas, nacidos de matrimonio ou f\u00f3ra do matrimonio, te\u00f1en dereito \u00e1 mesma\nprotecci\u00f3n social.\nArtigo 26\u00aa.\nToda persoa ten dereito \u00e1 educaci\u00f3n. A educaci\u00f3n debe ser de balde, polo menos no\nque atinxe \u00e1 instrucci\u00f3n elemental e fundamental. A instrucci\u00f3n elemental ser\u00e1\nobrigatoria. A instrucci\u00f3n t\u00e9cnica e profesional haber\u00e1 de ser xeneralizada; o acceso\n\u00f3s estudios superiores ser\u00e1 igual para todos, en funci\u00f3n dos m\u00e9ritos respectivos.\nA educaci\u00f3n ter\u00e1 como obxectivo o pleno desenvolvemento da personalidade humana\ne o fortalecemento do respecto \u00f3s dereitos da persoa e \u00e1s liberdades fundamentais;\nfavorecer\u00e1 a comprensi\u00f3n, a tolerancia e a amizade entre as naci\u00f3ns e t\u00f3dolos grupos\n\u00e9tnicos ou relixiosos; promover\u00e1 o desenvolvemento das actividades das Naci\u00f3ns\nUnidas para o mantemento da paz.\nOs pais te\u00f1en dereito preferente a escoller o tipo de educaci\u00f3n que se haber\u00e1 de dar\n\u00f3s seus fillos.\nArtigo 27\u00aa.\nToda persoa ten dereito a tomar parte libremente na vida cultural da comunidade, a\ngozar das artes e a participar no progreso cient\u00edfico e nos beneficios que del resulten.\nToda persoa ten dereito \u00e1 protecci\u00f3n dos intereses morais e materiais que lle\ncorrespondan por raz\u00f3ns das producci\u00f3ns cient\u00edficas, literarias ou art\u00edsticas das que\nsexa autor.\nArtigo 28\u00aa.\nToda persoa ten dereito a que se estableza unha orde social e internacional na que os\ndereitos e liberdades proclamados nesta Declaraci\u00f3n se fagan plenamente efectivos.\nArtigo 29\u00aa.\nToda persoa ten deberes respecto \u00e1 comunidade, xa que s\u00f3 nela pode desenvolver\nlibre e plenamente a s\u00faa personalidade.\nNo exercicio dos seus dereitos e no disfrute das s\u00faas liberdades, toda persoa estar\u00e1\nsoamente suxeita \u00e1s limitaci\u00f3ns establecidas pola lei co \u00fanico fin de asegurar o\nreco\u00f1ecemento e o respecto dos dereitos e liberdades dos demais, e de satisfacer as\nxustas esixencias da moral, da orde p\u00fablica e do benestar xeral nunha sociedade\ndemocr\u00e1tica.\nEstes dereitos e liberdades non poder\u00e1n ser, en ning\u00fan caso, exercidos en oposici\u00f3n\n\u00f3s prop\u00f3sitos e principios das Naci\u00f3ns Unidas.\nArtigo 30\u00aa.\nNada na presente Declaraci\u00f3n poder\u00e1 ser interpretado no sentido de que confire\nalg\u00fan dereito \u00f3 estado, a un grupo ou a unha persoa, para emprender e desenvolver",
            "Image": "eb275f0d2bd78585a0281cfbcafbb4fe"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "actividades ou realizar actos tendentes \u00e1 supresi\u00f3n de calquera dos dereitos e\nliberdades proclamadas nesta Declaraci\u00f3n.",
            "Image": "d8d66ec8add1b742132126b7338c7df5"
        }
    }
}

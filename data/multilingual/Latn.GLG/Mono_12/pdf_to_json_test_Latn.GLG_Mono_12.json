{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468136,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Declaración Universal dos Dereitos das Persoas\nPreámbulo\nA liberdade, a xustiza e a paz no mundo teñen por base o recoñecemento da dignidade intrínseca\ne dos dereitos iguais e inalienables de tódolos membros da familia humana;\nO descoñecemento e o\npara a conciencia da\nadvento dun mundo no\nliberdade de palabra\nmenosprezo dos dereitos da persoa orixinaron actos de barbarie aldraxantes\nhumanidade; proclamouse, como a aspiración máis elevada da persoa, o\nque os seres humanos, liberados do temor e da miseria, disfruten da\ne da liberdade de crenzas;\nEsencial que os dereitos da persoa sexan protexidos por un ríxime de dereito, co fin de que a\npersoa non se vexa compelida ó supremo recurso da rebelión contra a tiranía e a opresión;\nTamén esencial promover o desenvolvemento de relacións amigables entre as nacións;\nOs pobos das Nacións Unidas reafirmaron na Carta a súa fe nos dereitos fundamentais da persoa,\nna dignidade e o valor do ser humano e na igualdade de dereitos de homes e mulleres;\ndeclaráronse resoltos a promover o progreso social e a elevar o nivel de vida dentro dun\nconcepto máis amplo de liberdade;\nOs estados membros comprometíronse a asegurar, en cooperación coa Organización das Nacións\nUnidas, o respecto universal e efectivo ós dereitos e liberdades fundamentais da persoa; e\nUnha concepción común destes dereitos e liberdades ó da maior importancia para o pleno\ncumprimento de dito compromiso;\nA Asemblea Xeral proclama a presente Declaración Universal dos Dereitos da Persoa como ideal\ncomún polo que tódolos pobos e nacións se deben esforzar, para que tanto os individuos coma as\ninstitucións, inspirándose constantemente nela, promovan, mediante o ensino e a educación, o\nrespecto a estes dereitos e liberdades, e aseguren, por medidas progresivas de carácter\nnacional e internacional, o seu recoñecemento e aplicación universais e efectivos, tanto entre\nos pobos dos estados membros coma entre os dos territorios colocados baixo a súa xurisdicción.\nArtigo 1ª.\nTódolos seres humanos nacen libres e iguais en dignidade e dereitos e, dotados como están de\nrazón e conciencia, díbense comportar fraternalmente uns cos outros.\nArtigo 2ª.\nToda persoa ten os dereitos e liberdades proclamados nesta Declaración, sen distinción ningunha\nde raza, cor, sexo, idioma, relixión, opinión política ou de calquera outra índole, orixe\nnacional ou social, posición económica, nacemento ou calquera outra condición.\nAdemais, non se fará ningunha distinción baseado na condición política, xurídica ou\ninternacional do país ou territoiro da xurisdicción do cal dependa unha persoa, tanto se se\ntrata dun país independente coma dun territorio baixo administración fiduciaria, non autónomo\nou sometido a calquera outra limitación de soberanía.\nArtigo 3ª.\nTodo individuo ten dereito á vida, á liberdade e á seguridade da súa persoa.\nArtigo 4ª.\nNinguín estará sometido á escravitude nin a servidume; a escravitude e a trata de escravos está\nprohibida en tódalas súas maneiras.\nArtigo 5ª.\nNinguín será sometido a torturas nin a penas ou tratos crueis, inhumanos e aldraxantes.\nArtigo 6ª.\nTodo ser humano ten dereito, en tódalas partes, ó reconecemento da súa persoalidade.\nArtigo 7ª.\nTodos son iguais perante a lei e teñen, sen distincin, dereito á igual protección da lei. Todos\nteñen dereito á igual protección contra todo acto discriminatorio que infrinxa esta Declaración\ne contra toda provocación a tal acto.",
            "Image": "a3d024d7c12ebca13daa81cbc6e65280"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Artigo 8ª.\nToda persoa ten dereito a un recurso efectivo, perante os tribunais nacionais competentes, que\na ampare contra os actos que violen os seus dereitos fundamentais recoñecidos pola constitución\nou pola lei.\nArtigo 9ª.\nNinguín poderá ser arbitrariamente detido, preso nin desterrado.\nArtigo 10ª.\nToda persoa ten dereito, en condicións de plena igualdade, a ser oída publicamente e con\nxustiza por un tribunal independente e imparcial, para determinar os seus dereitos e obrigas ou\npara o exame de calquera acusación contra ela en materia penal.\nArtigo 11ª.\nToda persoa acusada de delicto ten o dereito a que se presuma a súa inocencia mentres non se\nprobe a súa culpabilidade, conforme á lei e en xuízo público no que se lle asegurasen tódalas\ngarantías precisas para a súa defensa.\nNinguín será condenado por actos ou omisións que no momento de se cometer non fosen delictivos\nsegundo o dereito nacional ou internacional. Tampouco se imporá pena máis grave que a aplicable\nno momento de cometer o delicto.\nArtigo 12ª.\nNinguín será obxecto de inxerencias arbitrarias na súa vida privada, a súa familia, o seu\ndomicilio ou a súa correspondencia, nin de ataques á súa honra ou á súa reputación. Toda persoa\nten dereito á protección da lei contra estas inxerencias ou ataques.\nArtigo 13ª.\nToda persoa ten dereito a circular libremente e a elixir a súa residencia no territorio dun\nestado.\nToda persoa ten dereito a saír de calquera país, incluso do propio, e a voltar ó seu país.\nArtigo 14ª.\nEn caso de persecución, toda persoa ten dereito a buscar asilo, e a disfrutar del, en calquera\npaís.\nEste dereito non poderá ser invocado contra unha acción xudicial realmente orixinada por\ndelictos comúns ou por actos opostos ós propósitos e principios das Nacións Unidas.\nArtigo 15ª.\nToda persoa ten dereito a unha nacionalidade.\nNinguín será privado arbitrariamente da súa nacionalidade nin do dereito a cambiar de\nnacionalidade.\nArtigo 16ª.\nOs homes e as mulleres, a partir da idade núbil, teñen dereito, sen ningunha restricción por\nmotivos de raza, nacionalidade ou relixión, a casar e fundar unha familia; disfrutarán de\niguais dereitos en canto ó matrimonio, durante o matrimonio e no caso de disolución do\nmatrimonio.\nSó mediante libre e pleno consentimento dos futuros cónxuxes se poderá contraer o matrimonio.\nA familia é o elemento natural e fundamental da sociedade e ten dereito á protección da\nsociedade e do estado.\nArtigo 17ª.\nToda persoa ten dereito á propiedade, individual e colectivamente.\nNinguín será privado arbitrariamente da súa propiedade.\nArtigo 18ª.\nToda persoa ten dereito á liberdade de pensamento, de conciencia e de relixión; este dereito\ninclúe a liberdade de cambiar de relixión ou de crenza, así como a liberdade de manifestar a",
            "Image": "ec3c2ccb391f886e10b4af5f1f1df1eb"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "súa relixión ou a súa crenza, individual e colectivamente, tanto en público coma en privado,\npolo ensino, a práctica, o culto e a observancia.\nArtigo 19ª.\nTodo individuo ten dereito á liberdade de opinión e de expresión; este dereito inclúe o de non\nser molestado por mor das súas opinións, o de investigar e recibir informacións e opinións e o\nde difundilas, sen limitación de fronteiras, por calquera medio de expresión.\nArtigo 20ª.\nToda persoa ten dereito á liberdade de reunión e de asociación pacíficas.\nNinguín poderá ser obrigado a pertencer a unha asociación.\nArtigo 21ª.\nToda persoa ten dereito a participar no goberno do seu país, directamente ou por medio de\nrepresentantes libremente escollidos.\nToda persoa ten dereito de acceso, en condicións de igualdade, ás funcións públicas do seu\npaís.\nA vontade do pobo ó a base da autoridade do poder público; esta vontade expresarase mediante\neleccións auténticas que se haberán de celebrar periodicamente, por sufraxio universal e igual\ne por voto secreto ou outro procedemento equivalente que garanta a liberdade de voto.\nArtigo 22ª.\nToda persoa, como membro da sociedade, ten dereito á seguridade social e a obter, mediante o\nesforzo nacional e a cooperación internacional, habida conta da organización e os recursos de\ncada estado, a satisfacción dos dereitos económicos, sociais e culturais indispensables á súa\ndignidade e ó libre desenvolvemento da súa personalidade.\nArtigo 23.\nToda persoa ten dereito ó traballo, á libre elección do seu traballo, a condicións equitativas\ne satisfactorias de traballo e á protección contra o desemprego.\nToda persoa ten dereito, sen ningunha discrminación, a igual salario por igual traballo.\nToda persoa que traballa ten dereito a unha remuneración equitativa e satisfactoria, que lle\nasegure, así como á súa familia, unha existencia conforme á dignidade humana e que será\ncompletada, en caso necesario, por calquera outro medio de protección social.\nToda persoa ten dereito a fundar sindicatos e a sindicarse para a defensa dos seus intereses.\nArtigo 24ª.\nToda persoa ten dereito ó descanso, ó gozo do tempo libre, a unha limitación razoable da\nduración do traballo e a vacacións periódicas pagadas.\nArtigo 25ª.\nToda persoa ten dereito a un nivel de vida axeitado\nsaúde e o benestar, e en especial a alimentación, o\nos servicios sociais precisos; ten tamén dereito ós\ninvalidez, viúvez e vellez ou outros casos de perda\ncircunstancias independentes da súa vontade.\nque lle asegure, así como á súa familia, a\nvestido, a vivenda, a asistencia médica e\nseguros en caso de desemprego, enfermidade,\ndos seus medios de subsistencia por\nA maternidade e a infancia teñen dereito a coidados e asistencia especiais. Tódolos nenos e\nnenas, nacidos de matrimonio ou fóra do matrimonio, teñen dereito á mesma protección social.\nArtigo 26ª.\nToda persoa ten dereito á educación. A educación debe ser de balde, polo menos no que atinxe á\ninstrucción elemental e fundamental. A instrucción elemental será obrigatoria. A instrucción\ntécnica e profesional haberá de ser xeneralizada; o acceso ós estudios superiores será igual\npara todos, en función dos méritos respectivos.\nA educación terá como obxectivo o pleno desenvolvemento da personalidade humana e o\nfortalecemento do respecto ós dereitos da persoa e ás liberdades fundamentais; favorecerá a\ncomprensión, a tolerancia e a amizade entre as nacións e tódolos grupos étnicos ou relixiosos;\npromoverá o desenvolvemento das actividades das Nacións Unidas para o mantemento da paz.",
            "Image": "40284a4429340f2365cff9675be89ada"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Os pais teñen dereito preferente a escoller o tipo de educación que se haberá de dar ós seus\nfillos.\nArtigo 27ª.\nToda persoa ten dereito a tomar parte libremente na vida cultural da comunidade, a gozar das\nartes e a participar no progreso científico e nos beneficios que del resulten.\nToda persoa ten dereito á protección dos intereses morais e materiais que lle correspondan por\nrazóns das produccións científicas, literarias ou artísticas das que sexa autor.\nArtigo 28ª.\nToda persoa ten dereito a que se estableza unha orde social e internacional na que os dereitos\ne liberdades proclamados nesta Declaración se fagan plenamente efectivos.\nArtigo 29ª.\nToda persoa ten deberes respecto á comunidade, xa que só nela pode desenvolver libre e\nplenamente a súa personalidade.\nNo exercicio dos seus dereitos e no disfrute das súas liberdades, toda persoa estará soamente\nsuxeita ás limitacións establecidas pola lei co único fin de asegurar o recoñecemento e o\nrespecto dos dereitos e liberdades dos demais, e de satisfacer as xustas esixencias da moral,\nda orde pública e do benestar xeral nunha sociedade democrática.\nEstes dereitos e liberdades non poderán ser, en ningún caso, exercidos en oposición ós\npropósitos e principios das Nacións Unidas.\nArtigo 30ª.\nNada na presente Declaración poderá ser interpretado no sentido de que confire algún dereito ó\nestado, a un grupo ou a unha persoa, para emprender e desenvolver actividades ou realizar actos\ntendentes á supresión de calquera dos dereitos e liberdades proclamadas nesta Declaración.",
            "Image": "1631e6e5cf46e677d9da26b74cdf0b77"
        }
    }
}

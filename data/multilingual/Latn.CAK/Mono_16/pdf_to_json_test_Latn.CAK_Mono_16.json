{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467293,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "RUQ'ALAJIRISAXIK CHI RUWÄCH RONOJEL RUWACH'ULEW RI RUCH'OJIB'AL\nRUK'ASLEN JUN WINÄQ\n[Preamble]\nXa roma k'a ri kolotajïk, ruq'atik ri tzij, chuqa' ri tik'asäs\nuxlanib'äl k'u'x chi ruwäch re ruwach'ulew, uxlaynäq k'a pa ruwi' ri\nnimaläj ruq'ij ruk'aslen ri winäq, chuqa' xa roma k'a ri mansachel man\newäl ruch'ojib'al kik'aslen konojel ri ach'alal ri'ïl chi ruwäch re\nruwach'ulew;\nXa roma k'a ri man etaman ta chuqa' ri man ya'on ta ruq'ij ruch'ojib'al\nrul'aslen jun winäq yeb'an k'ïy itzel taq b'anob'äl, nimaläj taq ch'a'oj\npa ruk'u'x kik'aslen ri winaqi'; chuqa' xq'alajirisäx chi ri nimaläj\nrurayb'äl ri winäq ja ri xtirïl ta apo jun utziläj k'aslen ri man jun ta\nchïk xinb'iri'ïl, man jun ta chïk wayjal, meb'a'il, xa xtikïl ta apo jun\nk'aslen ri akuchi' man jun oyowal, man jun ch'a'oj rejqalen rub'ixik jun\nna'oj chuqa' man jun ta ch'a'oj rejqalen runimaxik ri jalajöj\nkuqub'ab'äl taq k'u'x;\nXa roma k'a chi yalan nimaläj rejqalen ruch'ojib'al ruk'aslen jun winäq\nk'atzinel ruto'ik rik'in taqanel q'atb'äl tzij, richin k'a chi ri winäq\nmanäq ta xtub'än rajäl ruk'exel roma ri tijoj poqonal chuqa' ri itzel\ntaq b'anob'äl nuk'ül pa ruk'aslen;\nXa roma k'a yalan nimaläj rejqalen rusamajixik jun utziläj ajowab'äl chi\nkikojöl ri juley chïk taq ruwach'ulew;\nXa roma k'a ri Nima taq Ruwach'ulew kitzob'ajin ki' kikamlun rub'ixik\nkitzij chi rupan jun Taqanel Wuj ri kikuqub'ab'äl k'u'x pa ruwi' ri\nnimaläj taq ruch'ojib'al ruk'aslen ri winäq, ri nimaläj ruq'ajarik\nchuqa' ri ruq'ij ri winäq, chuqa' chi xa junan ruq'ij ruch'ojib'al\nruk'aslen ri achin rik'in ri ixöq, chuqa' xkipab'a' ki' chunimirisaxik\nri kik'ojlen chuqa' ri rutzil kiwäch ri winaqi' pa rub'eyal jun qitzij\nkolotajïk;\nXa roma k'a ri ruwa taq Rach'ulew Kachb'il ki' chuqa' ri Nima Moloj\nRi'ïl kichin ri Ruwach'ulew Kitzob'ajin ki', xkipab'a' ki' chi\nruchajixik ri qitzij ajowab'äl chuqa' ri qitzij ruch'ojib'al, ri qitzij\nrukolotajik kik'aslemal ri winaqi' chi ruwäch ri rach'ulew;\nXa roma k'a ri xa jun ta runojib'al ruk'ojlemal re ch'ojib'äl re' rik'in\nri kolotajïk ja ta ri' ri xtiya' ruq'ij richin ri qitzij rusamajixik re\njun utziläj samaj re';\nRi Nimaläj Moloj Ri'ïl nuya' rutzijol re Ruq'alajirisaxik chi Ruwäch\nRonojel Ruwach'ulew re Ruch'ojib'al Ruk'aslen ri Winäq chi xa jun ta ri\nkinojib'al xtikib'än ri tinamït je' chuqa' ri ruwa taq Ruwach'ulew\nrichin chi man xa xe ta ri winäq pa ruyonil chuqa' ri moloj taq ri'ïl,\nxtoqa ta pa kik'u'x jantape' ri ruya'ik rutzijol rik'in ri utziläj\nb'anob'äl chuqa' rik'in ri tijonïk, rik'in ri rusamajixik re ch'ojib'äl\nre' chuqa' ri kolotajïk, xa xtikichajij ta k'a ri rusamajixik re samaj\nre', xa eqal eqal ta k'a xtik'ïy ri ruya'ik ruq'ij pa taq ruwach'ulew\nman xa xe ta ri pa taq kitinamit ri ruwa taq Ruwach'ulew kitzob'ajin ki'",
            "Image": "2002db0025b0291c3bd735e279a67b8a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chuqa' xa xtisamajïx ta ri pa taq ruwach'ulew e k'o pa taq kicholajen.\nMokaj jun (1)\nKonojel ri winaqi' kan kalaxib'en pe ri kolotajïk, ri junan kiq'ij, ri\njunan kejqalen, junan kich'ojib'al pa kik'aslen, xa achi'el k'a ri\nkik'ojlen, ri kinojib'al kichajin xa tik'amun k'a chi nimaläj konojel\nxtikajo' ki'.\nMokaj ka'i' (2)\nKonojel ri winaqi' kichajin ronojel ri ch'ojinïk chuqa' ri kolotajïk e\ntz'ib'an chupan re Q'alajirisab'äl Wuj re', stape' jun wi rutzub'al ri\nwinäq, jun wi ruch'ab'äl, jun wi runimab'al k'u'x, jun wi runojib'al chi\nachin chi ixöq xa b'a chike jun chïk ruk'ojlen ralaxik, wi ta b'eyom, wi\nta meb'a' xa junan kich'ojib'al.\nMan xa xe ta k'a re', chuqa' man jun wi ta xtitz'et jun winäq xa roma ta\nrub'anikil jun ruwach'ulew, xa roma ta rub'eyal ruq'atb'al tzij ri\nruwach'ulew chi näj chi naqaj chuqa' ri ruwach'ulew akuchi' k'o wi jun\nwinäq, chuqa' man xa xe ta k'a chupan jun ruwach'ulew ri nusamajij ri'\npa ruyonil chuqa' ri ruwach'ulew ri k'o pa kicholajen juley chïk, ri man\npa ruyonil nisamäj chuqa' ri jun chïk ruwach'ulew niq'aton tzij pa\nruwi'.\nMokaj oxi' (3)\nMan jun winäq xtiq'at ta chi ruwäch ri ruk'aslen, kan ralaxib'en pe ri\nkolotajïk chuqa' rujikirisanik ri ruk'aslen.\nMokaj kaji' (4)\nMan jun winäq ri xtichuq'ab'äx ta pa samaj chuqa' xtichuq'ab'äx ta chöj\nchi rilixik jun winäq; ri ruchuq'ab'an samaj chuqa' ri k'ayin taq\nwinaqi' xa b'a chike na rub'anikil ch'a'oj rejqalen.\nMokaj wo'o' (5)\nMan jun winäq ri xtiya' ta pa tijoj poqonal, pa ch'aykïl chuqa' ri chöj\nta xtiq'at tzij pa ruwi' chuqa' chöj ta xtuk'ül itzel ta b'anob'äl ri\nman ruk'amun ta nib'an chi re jun winäq.\nMokaj waqi' (6)\nRonojel winäq ütz nuch'ojij xa b'a kuchi' chi ruwäch ri rach'ulew ruq'ij\nri ruk'ojlen pa rucholajen ri q'atb'äl tzij.\nMokaj wuqu' (7)\nKonojel ri winaqi' xa junan kiq'ij chi ruwäch ri q'atb'äl tzij chuqa' xa\njunan kitz'etik kito'ik nub'än ri taqanel q'atb'äl tzij. Konojel xa\njunan kichajixik nib'an chi ruwäch ronojel ri etzelanïk nuq'äj rutzij re\nQ'alajirisab'äl Wuj re' chuqa' nuto' rik'in ronojel toq'onïk pa ruwi' ri\netzelan taq k'u'x.\nMokaj waqxaqi' (8)",
            "Image": "a46991d571369f0e58db62bacd3002c6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ronojel winäq k'o chi ruchajin jun utziläj tob'äl chi ruwäch ri q'atb'äl\ntaq tzij pa jun ruwach'ulew, xa ruk'amun chi tito' chi ruwäch ri itzel\ntaq b'anob'äl nuq'äj rutzij ri k'atzinel taq rutob'al ri winäq, ruchajin\nri nimaläj taqanel wuj chuqa' ri ruchajin ri taqanel q'atb'äl tzij.\nMokaj b'eleje' (9)\nMan jun winäq ri chöj ta xtichap, xtitz'apäx ri man jun ta rumak chuqa'\nri chöj ta xtoqotäx el pa ruruwach'ulew.\nMokaj lajuj (10)\nKonojel ri winaqi' k'o chi xa junan rejqalen kiq'ij, richin ye'ak'axäx\npa saqil chuqa' rik'in jun utziläj q'atb'äl tzij ri man jun ütz itzel\nnub'än nisamäj, richin ütz ruq'atik tzij nib'an chi re ri runch'ojib'al\nchuqa' ri k'o chi nub'än pa ruk'aslen jun winäq, chuqa' pa ruwi' xa b'a\nchike sujunïk nib'an chi rij jun winäq chi ruwäch ri q'atb'äl tzij.\nMokaj julajuj (11)\nRonojel winäq ri rejqalen jun mak ütz nuch'ojij chi man jun rumak ta, wi\nmanäq q'alajnäq ta wi kan ja rija' wi ri ajmak, pa ruq'a' raqän taqanel\nq'atb'äl tzij chuqa ri ruchojmilal nib'an pa rusaqil chi kiwäch ri\nwinaqi' chuqa' ri akuchi' q'alajirisan ronojel rutob'al ri winäq.\nMan jun winäq ri xtiq'at ta tzij pa ruwi' chuqa' xtewäx ta ir rumak xu\ntaq xkulwachitäj ri b'anob'äl man rejqalen ta mak chi ruwäch ri\nruwach'ulew chuqa' chi ruwäch ri juk'an ya' ruwach'ulew. Chuqa' man jun\nwinäq ri xtirejqalej ta chïk jun nimaläj ch'a'oj ri xtik'o ta chi ruwäch\nri nikiq'ät ri ajq'atöy tzij chupan ri ramaj pa ruwi' ri mak.\nMokaj kab'lajuj (12)\nMan jun winäq ri xab'i janpe' xtuju' ta ri' pa ruk'aslen jun chïk winäq,\nkik'in ri ralk'wa'l, chi rachoch chuqa' pa rutaqkil taq wuj je', chuqa'\nxtub'än ta itzel taq na'oj chi rij jun winäq, chuqa' chi rij ri ruq'ij\nri winäq. Ronojel winäq ruchajin rutob'al ri taqen q'atb'äl tzij wuj ri\nnich'o'n chi rij ri b'anob'äl chuqa' ri rusujuxik xb'an jun winäq.\nMokaj oxlajuj (13)\nRonojel winäq xab'a kuchi' xtirajo' xtib'e wi man jun rejqalen chuqa'\nxab'a kuchi' na xtirajo' xtub'än wi ri rachoch chwäch jun ruwach'ulew,\nman jun rejqalen.\nRonojel winäq ütz nel el xab'a chike ruwach'ulew, chuqa' chupan ri\nruwach'ulew rija' man jun rejqalen; chuqa' man jun rejqalen wi nirajo'\nchïk nitzolin el pa ruwach'ulew.\nMokaj kajlajuj (14)\nWi jun winäq oqotan rij, ütz nuch'ojij ruk'ojlen juk'an chïk\nruwach'ulew, ütz nuk'owasaj ri ruk'aslen chi ri', xab'a chike\nruwach'ulew.\nRe jun ch'ojikil tzij re' man jun ruq'ij chwäch ri q'atb'äl tzij taq jun",
            "Image": "262ec78c58109bd2f3eb537e02d8747b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "mak, jun b'anob'äl , jun ch'a'oj kan petenäq wi pa ruwi' jun qitzij mak\nchuqa' wi nuq'ät rutzij rupixa' ri Tzob'ajin taq Ruwach'ulew.\nMokaj wolajuj (15)\nMan jun winäq ri manäq ta ütz nirichinaj jun ramaq'il.\nMan jun winäq ri chöj ta xtimaj ramaq'il chuqa' xtiq'at ta chi ruwäch ri\namaq'il nirajo' jun winäq.\nMokaj waqlajuj (16)\nTaq nik'ajolïr jun ala', taq niq'opojïr jun xtän man jun achike\nxtiq'aton kichin richin yek'ule'; man ja ta ri rutzub'al, ri ramaq'il ri\nrunimab'äl k'u'x xtiq'aton kichin richin ri k'ulb'ïk, richin nitikirba'a\nel jun ach'alal ri'ïl, chuqa' xa junan kich'ojinik chi kijuunal rik'in\nri k'ulb'ïk, chupan ri kik'aslen taq e k'ulan chuqa' wi xtikijäch ki'.\nTikirel nib'an jun k'ulb'ïk wi kan qitzij rurayb'äl jun xtän chuqa'\nrurayb'äl jun ala' nik'ule'.\nRi ach'alal ri'ïl ja ri' ri rukowil ruk'aslen jun tzob'aj winäq, jun\ntinamït; re ach'alal re' k'o chi nito' nichajïx koma ri winaqi' chuqa'\nroma ri Ruwach'ulew.\nMokaj wuqlajuj (17)\nKonjel ri winaqi' tikirel nik'oje' kib'euomäl pa taq kiyonil chuqa' taq\nkitzob'ajin ki'.\nMan jun winäq ri kan chöj ta xtimaj ri rub'eyomäl chi re.\nMokaj waqxaqlajuj (18)\nMan jun winäq ri xtiq'at ta chi ruwäch ri runojib'al, ri naläx pa\nruk'u'x chuqa' ri runimab'al k'u'x; re ch'ojikil re' ruchajin chuqa' chi\nman jun achike rejqalen wi ri winäq nirajo' nujäl re runimab'al k'u'x\najun pa ruyonil chuqa' pa taq tzob'aj, wi ta pa saqil wi ta pan ewel,\nrik'in jun utziläj tijonïk, rik'in mejlen xukulen ri nimab'äl k'u'x\nchuqa' ri rusamajixik.\nMokaj b'elejlajuj (19)\nMan jun winäq ri xtiq'at ta chi ruwäch ri nuq'alajirisaj rub'ixik jun\nna'oj chuqa' ri achike nirajo' nub'ij; re ch'ojikïl re' ruchajin chuqa'\nri manäq ütz ta xtinaq jun winäq xa roma ta ri nuq'alajirisaj, ri nuya'\nrutzijol, chi näj chi naqaj chupan xa b'a chike rub'anikil\nruq'alajirisaxik ri na'oj.\nMokaj juk'al (20)\nKonojel winaqi' tikirel nikimöl ki' chuqa' ütz nikitzob'ajij ki' pa\nrutzil.\nMan jun winäq ri chöj ta nichuq'ab'äx roken pan jun moloj ri'ïl.\nMokaj jun rukak'al (21)",
            "Image": "7286e5aa204187059ff8f1b20d63e414"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ronojel winäq ütz nirachb'ilaj, ütz nisamäj rik'in ri tata'aj pa jun\nruwach'ulew, wi man nitikïr ta rija' ütz chuqa' nutäq el jun pa\nruk'exel.\nKonojel winaqi' xa junan kiq'ij richin ütz nikik'än jun samaj chi ruwäch\nri kiruwach'ulew.\nRi kirayb'äl ri winaqi' chupan jun ruwach'ulew, ja ri' ri ruchuq'ayb'äl\nruchuq'a' runojib'al ri tinamït; re rayb'äl re' niq'alajin chi kiwäch ri\nwinaqi' taq kan ja rije' ri yek'aqon kiwäch jutaqil ri kitata'al ri ruwa\ntaq ruwach'ulew rik'in jun utziläj rub'eyal ri cha'onïk xtib'an rik'in\nri pan ewel juch'un wuj.\nMokaj ka'i' rukak'al (22)\nJun winäq ri k'o pa ruq'a' raqän jun tinamït, re winäq re' k'o chi\nnuk'ül jikïl rutob'al pa ruwi' kiq'ajarik ri winaqi' chuqa' rik'in\nrutob'al ri aj juk'an ya' ruwach'ulew rik'in rucholajen ruchuq'a' ri\njujun Ruwach'ulew, chuyakik chuk'iyik ri utziläj kik'aslen ri winaqi'\nchuqa' ri kinojib'al kib'anikil, ri man sachel ruq'ij ri winäq chuqa' ri\nruk'iyik ruwinaqul jun winäq.\nMokaj oxi' rukak'al (23)\nKonojel winaqi' tikirel nikïl jun kisamaj; chuqa' man jun winäq ri\nxtiq'at ta chi ruwäch ri samaj nirajo' nub'än, chuqa' man jun ütz itzel\nkitz'etik kitojik nib'an ri winaqi', k'atzinel chuqa' ruto'ik ri winäq\nrik'in ruya'ik rusamaj.\nKonojel ri winaqi' xa tik'amun junan kitojik nib'an taq junan ruwäch\nsamaj nikib'än; man jun itzel nitz'et nib'an.\nRonojel winäq samajel k'o chi niya' chi re ri qitzij rajäl ri rusamaj;\nri rajäl niya' k'atzinel chi nub'än ronojel ri niraj nuk'utuj ri\nruk'aslen rija' chuqa' ri ralk'wa'l; richin nuk'wa'j jun k'aslen ri\nruk'amun nuchajij jun winäq; wi man xtub'än xa tik'amun nito'öx koma ri\nch'aqa chïk moloj taq ri'ïl ri yeto'on ri winaqi'.\nKonojel ri winaqi' xa ruk'amun nikitzob'ajij ki' richin ruto'ik\nruk'ojlen ri winäq pa rusamaj.\nMokaj kaji' rukak'al (24)\nKonojel winaqi' k'o chi niya' kuxlanib'al, ja na ri winäq ninojin achike\nnirajo' nub'än ri pa ruxlanib'al, chuqa' k'atzinel chi ri winäq xa\netatel ri q'ij nisamäj chuqa' k'o chi nitoj jataqil ri nima kuxlanib'al\nniya' che jun juna' samaj.\nMokaj wo'o' rukak'al (25)\nKonojel winaqi' k'o chi nikïl jun utziläj k'aslen chuqa' ke ri' ri\nkalk'wa'l nikïl ta jun ruxnaqil kiwäch chuqa' ri niraj nuk'utuj ri\nkik'aslen, ri kan yalan k'atzinel ja ri kiway, ri kitzyaq, ri kachoch,\nri kaq'omaxik chuqa' ri ch'aqa chïk k'atzinel pa kik'aslen; chuqa'\nk'atzinel chi niya' kitob'al taq man jun samaj ta, taq k'o yab'il, taq\nnikanäj küt jun winäq, taq nimalkanäj kan, tan nirijïx chuqa' ch'aqa",
            "Image": "b3d0576049f792e3afc57cf0fcaa9aca"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "juley chïk ri man nirïl ta chïk ri nirajowaj pa ruk'aslen re tob'äl\nniya' taq man rik'in ta rurayb'äl ri winäq k'o nuk'ulwachij.\nRi alanïk chuqa' ri k'ajol ala' k'atzinel chi ütz kichajixik, ütz\nkik'waxik yeb'an. Konojel ri ak'wala' ye'aläx kik'in k'ulanïk taq winäq\nchuqa' ri ye'aläx xa xe rik'in kite' xa k'o chi konojel junan kitz'etik,\njunan kito'ik nikik'ül rik'in ri q'atb'äl tzij.\nMokaj waqi' rukak'al (26)\nKonojel ri winäq k'atzinel chi nikik'ül ri tijonïk. Re tijonïk re' ja\nre' ri sipan tijonïk nuya' ri q'atb'äl tzij pa ruwi' ri nab'ey taq wuqu'\njuna' tijonïk chuqa' ri oxi' chïk juna'. Re tijonïk che re nab'ey taq\njuna' k'o chi nikik'ül konojel ri winaqi'. Ri tijonïk richin jun samaj\nchuqa' ri ik'ownäq chïk b'a' ruq'ij xa ruk'amun chi tutaluj ri' chi\nkiwäch ri winaqi'; ri oken chupan ri nima'q taq tijonïk xa junan\nrub'anikil ri niya' chi ke konojel pa ruwi' ri rejqalen retamab'al ri\nwinäq.\nRi tijonïk niya', k'atzinel chi nub'än jun utziläj samaj pa ruwi'\nronojel ri niraj nuk'utuj ruk'aslen ri winäq chuqa' richin ri k'atzinel\ntaq kolotajïk rejqalen ri k'aslen; xa xtuto' ta k'a ri joyowab'äl wäch,\nri koch'onïk chuqa' ri ajowab'äl chi kikojöl ri ruwa taq ruwach'ulew,\nchuqa' xtuto' ta k'a kik'ojlen konojel ri winaqi' ri kan chupan wi ri\nruwach'ulew ri' e alaxnäq wi, chuqa' aj nimab'äl k'u'x, chuqa' xa\nxtunimirisaj ta k'a ruk'ojlen ronojel ri samaj xtikib'än ri Tzob'ajin\ntaq Ruwach'ulew richin man sachel ruk'aslen ri tik'asäs uxlanib'äl\nk'u'x.\nPa kiq'a' ri tete'ej tata'aj k'o wi rucha'ik ri tijonïk nikajo' nikiya'\nchi ke ri kalk'wa'l.\nMokaj wuqu' rukak'al (27)\nKonojel ri winaqi' tikirel nikib'än xa b'a chike samaj pa ruwi'\nruk'ojlen ri kitinamit, chuqa' xa tikirel nikïl ri rutzil ri nima'q taq\netamab'äl ruchajin ri kik'ojlen chuqa' tikirel chi yesamäj pa ruwi'\nruk'iyilen ri nima'q taq etamab'äl chuqa' ri rutzil nikïl apo rik'in.\nKonojel winaqi1 tikirel chi keto'on pa ruwi' ri utziläj taq na'oj, ri\nutziläj taq wachinel ri ütz nikichinaj xa roma ri nimaläj taq samaj, ri\nutziläj k'ochinel taq samaj, ri utziläj taq wuj rutz'ib'an jun winäq.\nMokaj waqxaqi' rukak'al (28)\nRonojel winäq tikirel nuch'ojij rucholajen jun utziläj rub'eyal\nruk'aslen chi ruwäch ch'aqa chïk ruwach'ulew ri akuchi' ri ch'ojikïl\nchuqa ri kolotajïk nuya' rutzijol re jun Ch'ojib'äl Wuj re', xa xtib'an\nta k'a ronojel ri ronojel ri nuq'alajirisaj.\nMokaj b'eleje' rukak'al (29)\nRonojel winäq k'o chi nito'on rik'in ri retamab'al, ri ruchuq'a' chi re\nri rutinamit, roma kan xa xe chi ri' man jun achike xtiq'aton ronojel ri\nxtub'än pa ruk'aslenri winäq.",
            "Image": "fd70cdd23e4550a6f3bae4275c30c145"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Pa rucholajen ronjel ri ütz nuch'ojij jun winäq chuqa' rik'in rukusaxik\nronojel niqa chi ruwäch ri nub'än, ronojel winäq xa xtunimaj k'a ri ütz\ntib'an, ri man ütz ta tib'an q'alajnäq chupan ri taqanel wuj, xa roma\ntik'oje' pa ruk'uxlal ri ruq'ajarik chuqa' ri ruq'ij ri kik'aslen ri\nch'aqa chïk winaqi', chuqa' k'atzinel chi tib'an ronojel ruch'uch'ujil\nri k'aslen, rucholajen ri kib'anob'al ri winaqi' chuqa' xa richin ütz\nruk'waxik rub'eyal kik'aslen ri winaqi' akuchi' xa junan kiq'ij konojel.\nRonojel ri ütz nuch'ojij jun winäq chuqa' ri ronojel niqa chi ruwäch\nnub'än, man jun b'ey k'a ütz ta xtub'än ri nirajo' taq xa nuq'äj ri\nnirajowaj chuqa' ri tz'ib'atel pa kib'eyal ri Tzob'ajin taq Ruwach'ulew.\nMokaj lajuj rukak'al (30)\nMan jun chi ke ronojel ri q'alajirisanïk e k'o chupan re jun\nQ'alajirisab'äl Wuj xtz'ib'äx, xa xtiq'ax ta pa kijolon chi xa nuya' ta\nq'ij chi re ruch'ojib'al jun ruwach'ulew, jun tzob'aj winaqi', jun winäq\npa ruyonil, richin ta chi xa xtutikirb'a' xa b'a chike samaj chuqa'\nxtub'än xa b'a chike jun b'anob'äl ri nujäl ruq'ajarik ruch'ojib'al\nruk'aslen jun winäq chuqa', ri nujäl ruq'ajarïk ri niqa chi ruwäch jun\nwinäq nub'än, ya'on rutzijol chupan re Q'alajirisab'äl Wuj re'.",
            "Image": "a13eeec7051c75adaecdfe0fb5786004"
        }
    }
}

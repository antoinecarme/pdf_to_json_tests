{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467226,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "RUQ'ALAJIRISAXIK CHI RUW\u00c4CH RONOJEL RUWACH'ULEW RI RUCH'OJIB'AL RUK'ASLEN\nJUN WIN\u00c4Q\n[Preamble]\nXa roma k'a ri kolotaj\u00efk, ruq'atik ri tzij, chuqa' ri tik'as\u00e4s uxlanib'\u00e4l k'u'x chi ruw\u00e4ch re ruwach'ulew,\nuxlayn\u00e4q k'a pa ruwi' ri nimal\u00e4j ruq'ij ruk'aslen ri win\u00e4q, chuqa' xa roma k'a ri mansachel man ew\u00e4l\nruch'ojib'al kik'aslen konojel ri ach'alal ri'\u00efl chi ruw\u00e4ch re ruwach'ulew;\nXa roma k'a ri man etaman ta chuqa' ri man ya'on ta ruq'ij ruch'ojib'al rul'aslen jun win\u00e4q yeb'an k'\u00efy itzel taq\nb'anob'\u00e4l, nimal\u00e4j taq ch'a'oj pa ruk'u'x kik'aslen ri winaqi'; chuqa' xq'alajiris\u00e4x chi ri nimal\u00e4j rurayb'\u00e4l ri\nwin\u00e4q ja ri xtir\u00efl ta apo jun utzil\u00e4j k'aslen ri man jun ta ch\u00efk xinb'iri'\u00efl, man jun ta ch\u00efk wayjal, meb'a'il, xa\nxtik\u00efl ta apo jun k'aslen ri akuchi' man jun oyowal, man jun ch'a'oj rejqalen rub'ixik jun na'oj chuqa' man jun\nta ch'a'oj rejqalen runimaxik ri jalaj\u00f6j kuqub'ab'\u00e4l taq k'u'x;\nXa roma k'a chi yalan nimal\u00e4j rejqalen ruch'ojib'al ruk'aslen jun win\u00e4q k'atzinel ruto'ik rik'in taqanel q'atb'\u00e4l\ntzij, richin k'a chi ri win\u00e4q man\u00e4q ta xtub'\u00e4n raj\u00e4l ruk'exel roma ri tijoj poqonal chuqa' ri itzel taq b'anob'\u00e4l\nnuk'\u00fcl pa ruk'aslen;\nXa roma k'a yalan nimal\u00e4j rejqalen rusamajixik jun utzil\u00e4j ajowab'\u00e4l chi kikoj\u00f6l ri juley ch\u00efk taq\nruwach'ulew;\nXa roma k'a ri Nima taq Ruwach'ulew kitzob'ajin ki' kikamlun rub'ixik kitzij chi rupan jun Taqanel Wuj ri\nkikuqub'ab'\u00e4l k'u'x pa ruwi' ri nimal\u00e4j taq ruch'ojib'al ruk'aslen ri win\u00e4q, ri nimal\u00e4j ruq'ajarik chuqa' ri ruq'ij ri\nwin\u00e4q, chuqa' chi xa junan ruq'ij ruch'ojib'al ruk'aslen ri achin rik'in ri ix\u00f6q, chuqa' xkipab'a' ki'\nchunimirisaxik ri kik'ojlen chuqa' ri rutzil kiw\u00e4ch ri winaqi' pa rub'eyal jun qitzij kolotaj\u00efk;\nXa roma k'a ri ruwa taq Rach'ulew Kachb'il ki' chuqa' ri Nima Moloj Ri'\u00efl kichin ri Ruwach'ulew Kitzob'ajin",
            "Image": "9fea91f148f7fe95b2dcdad753636418"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ki', xkipab'a' ki' chi ruchajixik ri qitzij ajowab'\u00e4l chuqa' ri qitzij ruch'ojib'al, ri qitzij rukolotajik kik'aslemal ri\nwinaqi' chi ruw\u00e4ch ri rach'ulew;\nXa roma k'a ri xa jun ta runojib'al ruk'ojlemal re ch'ojib'\u00e4l re' rik'in ri kolotaj\u00efk ja ta ri' ri xtiya' ruq'ij richin ri\nqitzij rusamajixik re jun utzil\u00e4j samaj re';\nRi Nimal\u00e4j Moloj Ri'\u00efl nuya' rutzijol re Ruq'alajirisaxik chi Ruw\u00e4ch Ronojel Ruwach'ulew re Ruch'ojib'al\nRuk'aslen ri Win\u00e4q chi xa jun ta ri kinojib'al xtikib'\u00e4n ri tinam\u00eft je' chuqa' ri ruwa taq Ruwach'ulew richin chi\nman xa xe ta ri win\u00e4q pa ruyonil chuqa' ri moloj taq ri'\u00efl, xtoqa ta pa kik'u'x jantape' ri ruya'ik rutzijol rik'in ri\nutzil\u00e4j b'anob'\u00e4l chuqa' rik'in ri tijon\u00efk, rik'in ri rusamajixik re ch'ojib'\u00e4l re' chuqa' ri kolotaj\u00efk, xa xtikichajij ta\nk'a ri rusamajixik re samaj re', xa eqal eqal ta k'a xtik'\u00efy ri ruya'ik ruq'ij pa taq ruwach'ulew man xa xe ta ri pa\ntaq kitinamit ri ruwa taq Ruwach'ulew kitzob'ajin ki' chuqa' xa xtisamaj\u00efx ta ri pa taq ruwach'ulew e k'o pa\ntaq kicholajen.\nMokaj jun (1)\nKonojel ri winaqi' kan kalaxib'en pe ri kolotaj\u00efk, ri junan kiq'ij, ri junan kejqalen, junan kich'ojib'al pa\nkik'aslen, xa achi'el k'a ri kik'ojlen, ri kinojib'al kichajin xa tik'amun k'a chi nimal\u00e4j konojel xtikajo' ki'.\nMokaj ka'i' (2)\nKonojel ri winaqi' kichajin ronojel ri ch'ojin\u00efk chuqa' ri kolotaj\u00efk e tz'ib'an chupan re Q'alajirisab'\u00e4l Wuj re',\nstape' jun wi rutzub'al ri win\u00e4q, jun wi ruch'ab'\u00e4l, jun wi runimab'al k'u'x, jun wi runojib'al chi achin chi ix\u00f6q\nxa b'a chike jun ch\u00efk ruk'ojlen ralaxik, wi ta b'eyom, wi ta meb'a' xa junan kich'ojib'al.\nMan xa xe ta k'a re', chuqa' man jun wi ta xtitz'et jun win\u00e4q xa roma ta rub'anikil jun ruwach'ulew, xa roma ta\nrub'eyal ruq'atb'al tzij ri ruwach'ulew chi n\u00e4j chi naqaj chuqa' ri ruwach'ulew akuchi' k'o wi jun win\u00e4q, chuqa'\nman xa xe ta k'a chupan jun ruwach'ulew ri nusamajij ri' pa ruyonil chuqa' ri ruwach'ulew ri k'o pa kicholajen\njuley ch\u00efk, ri man pa ruyonil nisam\u00e4j chuqa' ri jun ch\u00efk ruwach'ulew niq'aton tzij pa ruwi'.",
            "Image": "6734529bb6ee175034a9dc8212ade6a2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mokaj oxi' (3)\nMan jun win\u00e4q xtiq'at ta chi ruw\u00e4ch ri ruk'aslen, kan ralaxib'en pe ri kolotaj\u00efk chuqa' rujikirisanik ri\nruk'aslen.\nMokaj kaji' (4)\nMan jun win\u00e4q ri xtichuq'ab'\u00e4x ta pa samaj chuqa' xtichuq'ab'\u00e4x ta ch\u00f6j chi rilixik jun win\u00e4q; ri ruchuq'ab'an\nsamaj chuqa' ri k'ayin taq winaqi' xa b'a chike na rub'anikil ch'a'oj rejqalen.\nMokaj wo'o' (5)\nMan jun win\u00e4q ri xtiya' ta pa tijoj poqonal, pa ch'ayk\u00efl chuqa' ri ch\u00f6j ta xtiq'at tzij pa ruwi' chuqa' ch\u00f6j ta\nxtuk'\u00fcl itzel ta b'anob'\u00e4l ri man ruk'amun ta nib'an chi re jun win\u00e4q.\nMokaj waqi' (6)\nRonojel win\u00e4q \u00fctz nuch'ojij xa b'a kuchi' chi ruw\u00e4ch ri rach'ulew ruq'ij ri ruk'ojlen pa rucholajen ri q'atb'\u00e4l\ntzij.\nMokaj wuqu' (7)\nKonojel ri winaqi' xa junan kiq'ij chi ruw\u00e4ch ri q'atb'\u00e4l tzij chuqa' xa junan kitz'etik kito'ik nub'\u00e4n ri taqanel\nq'atb'\u00e4l tzij. Konojel xa junan kichajixik nib'an chi ruw\u00e4ch ronojel ri etzelan\u00efk nuq'\u00e4j rutzij re Q'alajirisab'\u00e4l\nWuj re' chuqa' nuto' rik'in ronojel toq'on\u00efk pa ruwi' ri etzelan taq k'u'x.\nMokaj waqxaqi' (8)\nRonojel win\u00e4q k'o chi ruchajin jun utzil\u00e4j tob'\u00e4l chi ruw\u00e4ch ri q'atb'\u00e4l taq tzij pa jun ruwach'ulew, xa\nruk'amun chi tito' chi ruw\u00e4ch ri itzel taq b'anob'\u00e4l nuq'\u00e4j rutzij ri k'atzinel taq rutob'al ri win\u00e4q, ruchajin ri\nnimal\u00e4j taqanel wuj chuqa' ri ruchajin ri taqanel q'atb'\u00e4l tzij.",
            "Image": "6804cecfe26a2eff73c3bce712361b70"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mokaj b'eleje' (9)\nMan jun win\u00e4q ri ch\u00f6j ta xtichap, xtitz'ap\u00e4x ri man jun ta rumak chuqa' ri ch\u00f6j ta xtoqot\u00e4x el pa\nruruwach'ulew.\nMokaj lajuj (10)\nKonojel ri winaqi' k'o chi xa junan rejqalen kiq'ij, richin ye'ak'ax\u00e4x pa saqil chuqa' rik'in jun utzil\u00e4j q'atb'\u00e4l\ntzij ri man jun \u00fctz itzel nub'\u00e4n nisam\u00e4j, richin \u00fctz ruq'atik tzij nib'an chi re ri runch'ojib'al chuqa' ri k'o chi\nnub'\u00e4n pa ruk'aslen jun win\u00e4q, chuqa' pa ruwi' xa b'a chike sujun\u00efk nib'an chi rij jun win\u00e4q chi ruw\u00e4ch ri\nq'atb'\u00e4l tzij.\nMokaj julajuj (11)\nRonojel win\u00e4q ri rejqalen jun mak \u00fctz nuch'ojij chi man jun rumak ta, wi man\u00e4q q'alajn\u00e4q ta wi kan ja rija' wi\nri ajmak, pa ruq'a' raq\u00e4n taqanel q'atb'\u00e4l tzij chuqa ri ruchojmilal nib'an pa rusaqil chi kiw\u00e4ch ri winaqi'\nchuqa' ri akuchi' q'alajirisan ronojel rutob'al ri win\u00e4q.\nMan jun win\u00e4q ri xtiq'at ta tzij pa ruwi' chuqa' xtew\u00e4x ta ir rumak xu taq xkulwachit\u00e4j ri b'anob'\u00e4l man\nrejqalen ta mak chi ruw\u00e4ch ri ruwach'ulew chuqa' chi ruw\u00e4ch ri juk'an ya' ruwach'ulew. Chuqa' man jun\nwin\u00e4q ri xtirejqalej ta ch\u00efk jun nimal\u00e4j ch'a'oj ri xtik'o ta chi ruw\u00e4ch ri nikiq'\u00e4t ri ajq'at\u00f6y tzij chupan ri ramaj\npa ruwi' ri mak.\nMokaj kab'lajuj (12)\nMan jun win\u00e4q ri xab'i janpe' xtuju' ta ri' pa ruk'aslen jun ch\u00efk win\u00e4q, kik'in ri ralk'wa'l, chi rachoch chuqa' pa\nrutaqkil taq wuj je', chuqa' xtub'\u00e4n ta itzel taq na'oj chi rij jun win\u00e4q, chuqa' chi rij ri ruq'ij ri win\u00e4q. Ronojel\nwin\u00e4q ruchajin rutob'al ri taqen q'atb'\u00e4l tzij wuj ri nich'o'n chi rij ri b'anob'\u00e4l chuqa' ri rusujuxik xb'an jun\nwin\u00e4q.",
            "Image": "8f8bd0d6952a214b8943fce02603aeab"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mokaj oxlajuj (13)\nRonojel win\u00e4q xab'a kuchi' xtirajo' xtib'e wi man jun rejqalen chuqa' xab'a kuchi' na xtirajo' xtub'\u00e4n wi ri\nrachoch chw\u00e4ch jun ruwach'ulew, man jun rejqalen.\nRonojel win\u00e4q \u00fctz nel el xab'a chike ruwach'ulew, chuqa' chupan ri ruwach'ulew rija' man jun rejqalen;\nchuqa' man jun rejqalen wi nirajo' ch\u00efk nitzolin el pa ruwach'ulew.\nMokaj kajlajuj (14)\nWi jun win\u00e4q oqotan rij, \u00fctz nuch'ojij ruk'ojlen juk'an ch\u00efk ruwach'ulew, \u00fctz nuk'owasaj ri ruk'aslen chi ri',\nxab'a chike ruwach'ulew.\nRe jun ch'ojikil tzij re' man jun ruq'ij chw\u00e4ch ri q'atb'\u00e4l tzij taq jun mak, jun b'anob'\u00e4l , jun ch'a'oj kan peten\u00e4q\nwi pa ruwi' jun qitzij mak chuqa' wi nuq'\u00e4t rutzij rupixa' ri Tzob'ajin taq Ruwach'ulew.\nMokaj wolajuj (15)\nMan jun win\u00e4q ri man\u00e4q ta \u00fctz nirichinaj jun ramaq'il.\nMan jun win\u00e4q ri ch\u00f6j ta xtimaj ramaq'il chuqa' xtiq'at ta chi ruw\u00e4ch ri amaq'il nirajo' jun win\u00e4q.\nMokaj waqlajuj (16)\nTaq nik'ajol\u00efr jun ala', taq niq'opoj\u00efr jun xt\u00e4n man jun achike xtiq'aton kichin richin yek'ule'; man ja ta ri\nrutzub'al, ri ramaq'il ri runimab'\u00e4l k'u'x xtiq'aton kichin richin ri k'ulb'\u00efk, richin nitikirba'a el jun ach'alal ri'\u00efl,\nchuqa' xa junan kich'ojinik chi kijuunal rik'in ri k'ulb'\u00efk, chupan ri kik'aslen taq e k'ulan chuqa' wi xtikij\u00e4ch\nki'.\nTikirel nib'an jun k'ulb'\u00efk wi kan qitzij rurayb'\u00e4l jun xt\u00e4n chuqa' rurayb'\u00e4l jun ala' nik'ule'.\nRi ach'alal ri'\u00efl ja ri' ri rukowil ruk'aslen jun tzob'aj win\u00e4q, jun tinam\u00eft; re ach'alal re' k'o chi nito' nichaj\u00efx",
            "Image": "c5d3ff5727549d95921393f66b0e2ccb"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "koma ri winaqi' chuqa' roma ri Ruwach'ulew.\nMokaj wuqlajuj (17)\nKonjel ri winaqi' tikirel nik'oje' kib'euom\u00e4l pa taq kiyonil chuqa' taq kitzob'ajin ki'.\nMan jun win\u00e4q ri kan ch\u00f6j ta xtimaj ri rub'eyom\u00e4l chi re.\nMokaj waqxaqlajuj (18)\nMan jun win\u00e4q ri xtiq'at ta chi ruw\u00e4ch ri runojib'al, ri nal\u00e4x pa ruk'u'x chuqa' ri runimab'al k'u'x; re ch'ojikil\nre' ruchajin chuqa' chi man jun achike rejqalen wi ri win\u00e4q nirajo' nuj\u00e4l re runimab'al k'u'x ajun pa ruyonil\nchuqa' pa taq tzob'aj, wi ta pa saqil wi ta pan ewel, rik'in jun utzil\u00e4j tijon\u00efk, rik'in mejlen xukulen ri nimab'\u00e4l\nk'u'x chuqa' ri rusamajixik.\nMokaj b'elejlajuj (19)\nMan jun win\u00e4q ri xtiq'at ta chi ruw\u00e4ch ri nuq'alajirisaj rub'ixik jun na'oj chuqa' ri achike nirajo' nub'ij; re\nch'ojik\u00efl re' ruchajin chuqa' ri man\u00e4q \u00fctz ta xtinaq jun win\u00e4q xa roma ta ri nuq'alajirisaj, ri nuya' rutzijol, chi\nn\u00e4j chi naqaj chupan xa b'a chike rub'anikil ruq'alajirisaxik ri na'oj.\nMokaj juk'al (20)\nKonojel winaqi' tikirel nikim\u00f6l ki' chuqa' \u00fctz nikitzob'ajij ki' pa rutzil.\nMan jun win\u00e4q ri ch\u00f6j ta nichuq'ab'\u00e4x roken pan jun moloj ri'\u00efl.\nMokaj jun rukak'al (21)\nRonojel win\u00e4q \u00fctz nirachb'ilaj, \u00fctz nisam\u00e4j rik'in ri tata'aj pa jun ruwach'ulew, wi man nitik\u00efr ta rija' \u00fctz\nchuqa' nut\u00e4q el jun pa ruk'exel.",
            "Image": "66ba77cf2b0100492f63e81049d6fd27"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Konojel winaqi' xa junan kiq'ij richin \u00fctz nikik'\u00e4n jun samaj chi ruw\u00e4ch ri kiruwach'ulew.\nRi kirayb'\u00e4l ri winaqi' chupan jun ruwach'ulew, ja ri' ri ruchuq'ayb'\u00e4l ruchuq'a' runojib'al ri tinam\u00eft; re rayb'\u00e4l\nre' niq'alajin chi kiw\u00e4ch ri winaqi' taq kan ja rije' ri yek'aqon kiw\u00e4ch jutaqil ri kitata'al ri ruwa taq\nruwach'ulew rik'in jun utzil\u00e4j rub'eyal ri cha'on\u00efk xtib'an rik'in ri pan ewel juch'un wuj.\nMokaj ka'i' rukak'al (22)\nJun win\u00e4q ri k'o pa ruq'a' raq\u00e4n jun tinam\u00eft, re win\u00e4q re' k'o chi nuk'\u00fcl jik\u00efl rutob'al pa ruwi' kiq'ajarik ri\nwinaqi' chuqa' rik'in rutob'al ri aj juk'an ya' ruwach'ulew rik'in rucholajen ruchuq'a' ri jujun Ruwach'ulew,\nchuyakik chuk'iyik ri utzil\u00e4j kik'aslen ri winaqi' chuqa' ri kinojib'al kib'anikil, ri man sachel ruq'ij ri win\u00e4q\nchuqa' ri ruk'iyik ruwinaqul jun win\u00e4q.\nMokaj oxi' rukak'al (23)\nKonojel winaqi' tikirel nik\u00efl jun kisamaj; chuqa' man jun win\u00e4q ri xtiq'at ta chi ruw\u00e4ch ri samaj nirajo' nub'\u00e4n,\nchuqa' man jun \u00fctz itzel kitz'etik kitojik nib'an ri winaqi', k'atzinel chuqa' ruto'ik ri win\u00e4q rik'in ruya'ik\nrusamaj.\nKonojel ri winaqi' xa tik'amun junan kitojik nib'an taq junan ruw\u00e4ch samaj nikib'\u00e4n; man jun itzel nitz'et\nnib'an.\nRonojel win\u00e4q samajel k'o chi niya' chi re ri qitzij raj\u00e4l ri rusamaj; ri raj\u00e4l niya' k'atzinel chi nub'\u00e4n ronojel ri\nniraj nuk'utuj ri ruk'aslen rija' chuqa' ri ralk'wa'l; richin nuk'wa'j jun k'aslen ri ruk'amun nuchajij jun win\u00e4q;\nwi man xtub'\u00e4n xa tik'amun nito'\u00f6x koma ri ch'aqa ch\u00efk moloj taq ri'\u00efl ri yeto'on ri winaqi'.\nKonojel ri winaqi' xa ruk'amun nikitzob'ajij ki' richin ruto'ik ruk'ojlen ri win\u00e4q pa rusamaj.\nMokaj kaji' rukak'al (24)",
            "Image": "d161d0509d265713fa3c254f50f4b722"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Konojel winaqi' k'o chi niya' kuxlanib'al, ja na ri win\u00e4q ninojin achike nirajo' nub'\u00e4n ri pa ruxlanib'al, chuqa'\nk'atzinel chi ri win\u00e4q xa etatel ri q'ij nisam\u00e4j chuqa' k'o chi nitoj jataqil ri nima kuxlanib'al niya' che jun juna'\nsamaj.\nMokaj wo'o' rukak'al (25)\nKonojel winaqi' k'o chi nik\u00efl jun utzil\u00e4j k'aslen chuqa' ke ri' ri kalk'wa'l nik\u00efl ta jun ruxnaqil kiw\u00e4ch chuqa' ri\nniraj nuk'utuj ri kik'aslen, ri kan yalan k'atzinel ja ri kiway, ri kitzyaq, ri kachoch, ri kaq'omaxik chuqa' ri\nch'aqa ch\u00efk k'atzinel pa kik'aslen; chuqa' k'atzinel chi niya' kitob'al taq man jun samaj ta, taq k'o yab'il, taq\nnikan\u00e4j k\u00fct jun win\u00e4q, taq nimalkan\u00e4j kan, tan nirij\u00efx chuqa' ch'aqa juley ch\u00efk ri man nir\u00efl ta ch\u00efk ri nirajowaj\npa ruk'aslen re tob'\u00e4l niya' taq man rik'in ta rurayb'\u00e4l ri win\u00e4q k'o nuk'ulwachij.\nRi alan\u00efk chuqa' ri k'ajol ala' k'atzinel chi \u00fctz kichajixik, \u00fctz kik'waxik yeb'an. Konojel ri ak'wala' ye'al\u00e4x\nkik'in k'ulan\u00efk taq win\u00e4q chuqa' ri ye'al\u00e4x xa xe rik'in kite' xa k'o chi konojel junan kitz'etik, junan kito'ik\nnikik'\u00fcl rik'in ri q'atb'\u00e4l tzij.\nMokaj waqi' rukak'al (26)\nKonojel ri win\u00e4q k'atzinel chi nikik'\u00fcl ri tijon\u00efk. Re tijon\u00efk re' ja re' ri sipan tijon\u00efk nuya' ri q'atb'\u00e4l tzij pa\nruwi' ri nab'ey taq wuqu' juna' tijon\u00efk chuqa' ri oxi' ch\u00efk juna'. Re tijon\u00efk che re nab'ey taq juna' k'o chi\nnikik'\u00fcl konojel ri winaqi'. Ri tijon\u00efk richin jun samaj chuqa' ri ik'own\u00e4q ch\u00efk b'a' ruq'ij xa ruk'amun chi\ntutaluj ri' chi kiw\u00e4ch ri winaqi'; ri oken chupan ri nima'q taq tijon\u00efk xa junan rub'anikil ri niya' chi ke konojel\npa ruwi' ri rejqalen retamab'al ri win\u00e4q.\nRi tijon\u00efk niya', k'atzinel chi nub'\u00e4n jun utzil\u00e4j samaj pa ruwi' ronojel ri niraj nuk'utuj ruk'aslen ri win\u00e4q\nchuqa' richin ri k'atzinel taq kolotaj\u00efk rejqalen ri k'aslen; xa xtuto' ta k'a ri joyowab'\u00e4l w\u00e4ch, ri koch'on\u00efk\nchuqa' ri ajowab'\u00e4l chi kikoj\u00f6l ri ruwa taq ruwach'ulew, chuqa' xtuto' ta k'a kik'ojlen konojel ri winaqi' ri kan\nchupan wi ri ruwach'ulew ri' e alaxn\u00e4q wi, chuqa' aj nimab'\u00e4l k'u'x, chuqa' xa xtunimirisaj ta k'a ruk'ojlen",
            "Image": "fdcdf8641226bf9d00c5b880b453c875"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ronojel ri samaj xtikib'\u00e4n ri Tzob'ajin taq Ruwach'ulew richin man sachel ruk'aslen ri tik'as\u00e4s uxlanib'\u00e4l k'u'x.\nPa kiq'a' ri tete'ej tata'aj k'o wi rucha'ik ri tijon\u00efk nikajo' nikiya' chi ke ri kalk'wa'l.\nMokaj wuqu' rukak'al (27)\nKonojel ri winaqi' tikirel nikib'\u00e4n xa b'a chike samaj pa ruwi' ruk'ojlen ri kitinamit, chuqa' xa tikirel nik\u00efl ri\nrutzil ri nima'q taq etamab'\u00e4l ruchajin ri kik'ojlen chuqa' tikirel chi yesam\u00e4j pa ruwi' ruk'iyilen ri nima'q taq\netamab'\u00e4l chuqa' ri rutzil nik\u00efl apo rik'in.\nKonojel winaqi1 tikirel chi keto'on pa ruwi' ri utzil\u00e4j taq na'oj, ri utzil\u00e4j taq wachinel ri \u00fctz nikichinaj xa\nroma ri nimal\u00e4j taq samaj, ri utzil\u00e4j k'ochinel taq samaj, ri utzil\u00e4j taq wuj rutz'ib'an jun win\u00e4q.\nMokaj waqxaqi' rukak'al (28)\nRonojel win\u00e4q tikirel nuch'ojij rucholajen jun utzil\u00e4j rub'eyal ruk'aslen chi ruw\u00e4ch ch'aqa ch\u00efk ruwach'ulew ri\nakuchi' ri ch'ojik\u00efl chuqa ri kolotaj\u00efk nuya' rutzijol re jun Ch'ojib'\u00e4l Wuj re', xa xtib'an ta k'a ronojel ri ronojel\nri nuq'alajirisaj.\nMokaj b'eleje' rukak'al (29)\nRonojel win\u00e4q k'o chi nito'on rik'in ri retamab'al, ri ruchuq'a' chi re ri rutinamit, roma kan xa xe chi ri' man\njun achike xtiq'aton ronojel ri xtub'\u00e4n pa ruk'aslenri win\u00e4q.\nPa rucholajen ronjel ri \u00fctz nuch'ojij jun win\u00e4q chuqa' rik'in rukusaxik ronojel niqa chi ruw\u00e4ch ri nub'\u00e4n,\nronojel win\u00e4q xa xtunimaj k'a ri \u00fctz tib'an, ri man \u00fctz ta tib'an q'alajn\u00e4q chupan ri taqanel wuj, xa roma\ntik'oje' pa ruk'uxlal ri ruq'ajarik chuqa' ri ruq'ij ri kik'aslen ri ch'aqa ch\u00efk winaqi', chuqa' k'atzinel chi tib'an\nronojel ruch'uch'ujil ri k'aslen, rucholajen ri kib'anob'al ri winaqi' chuqa' xa richin \u00fctz ruk'waxik rub'eyal\nkik'aslen ri winaqi' akuchi' xa junan kiq'ij konojel.",
            "Image": "daa61fc756e948a24f2aca9f4b4aad5d"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ronojel ri \u00fctz nuch'ojij jun win\u00e4q chuqa' ri ronojel niqa chi ruw\u00e4ch nub'\u00e4n, man jun b'ey k'a \u00fctz ta xtub'\u00e4n ri\nnirajo' taq xa nuq'\u00e4j ri nirajowaj chuqa' ri tz'ib'atel pa kib'eyal ri Tzob'ajin taq Ruwach'ulew.\nMokaj lajuj rukak'al (30)\nMan jun chi ke ronojel ri q'alajirisan\u00efk e k'o chupan re jun Q'alajirisab'\u00e4l Wuj xtz'ib'\u00e4x, xa xtiq'ax ta pa\nkijolon chi xa nuya' ta q'ij chi re ruch'ojib'al jun ruwach'ulew, jun tzob'aj winaqi', jun win\u00e4q pa ruyonil, richin\nta chi xa xtutikirb'a' xa b'a chike samaj chuqa' xtub'\u00e4n xa b'a chike jun b'anob'\u00e4l ri nuj\u00e4l ruq'ajarik ruch'ojib'al\nruk'aslen jun win\u00e4q chuqa', ri nuj\u00e4l ruq'ajar\u00efk ri niqa chi ruw\u00e4ch jun win\u00e4q nub'\u00e4n, ya'on rutzijol chupan re\nQ'alajirisab'\u00e4l Wuj re'.",
            "Image": "2ff1d52893c215a9cde1d45d68b03ff1"
        }
    }
}

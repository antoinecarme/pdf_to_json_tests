{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466859,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Declaraci\u00f3n Universalde los Drechos Humanos\n(Naciones Xun\u00edes, 10 d'avientu de 1948)\nConsiderances previes\nVisto que la llibert\u00e1, la xusticia y la paz en mundu sof\u00edtense na reconocencia de la dignid\u00e1 intr\u00ednseca y de los\ndrechos iguales y inayenables de tolos miembros que formen la familia humana;\nVisto que desconocer o facer de menos los drechos humanos foi la causa d'actos xabaces y da\u00f1ibles pa la\nconciencia de la humanid\u00e1, y que se proclam\u00f3, comu aspiraci\u00f3n cimera del home, el llogru d'un mundu onde\nlos seres humanos, llibres del mieu y de la llaceria, gocen de la llibert\u00e1 de palabra y de la llibert\u00e1 de\ncreyencies;\nVisto que ye esencial un r\u00e9xime de Drechu que protexa los drechos humanos, p'asina nun se ver emburri\u00e1u\nl'home al recursu caberu de rebelase escontra de la tiran\u00eda y de la opresi\u00f3n;\nVisto que ye tami\u00e9n esencial promover l'afitamientu de rellaciones amistoses ente les naciones;\nVisto que los pueblos dexaron llant\u00e1u na Carta de les Naciones Xun\u00edes el so enfotu nos drechos\nfundamentales del home, na dignid\u00e1 y nel valor de la persona humana y na iguald\u00e1 de drechos d'homes y\nmuyeres, amosando la clara intenci\u00f3n de promover el progresu social y de facer espoxigar el nivel de vida\nseg\u00fan un conceutu m\u00e1s ampliu de la llibert\u00e1;\nVisto que los Estaos Miembros comprometi\u00e9ronse a asegurar, en comu\u00f1a cola Organizaci\u00f3n de les Naciones\nXun\u00edes, el respetu universal y efeutivu a los drechos y llibertaes fundamentales del home; y\nConsiderando qu'una conceici\u00f3n com\u00fan d'estos drechos y llibertaes ye bramente importante a fin de\npercumplir el dichu compromisu;",
            "Image": "dd62f88192695f53cf1c31ea6da17d7c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "EL CONCEYU XENERAL\nProclama\nESTA DECLARACI\u00d3N UNIVERSAL DE LOS DRECHOS HUMANOS comu ideal com\u00fan pol qu'han\npuxar tolos pueblos y naciones, al env\u00eds de que, lo mesmo los individuos que les instituciones, inspir\u00e1ndose\nde contino nella, promueva, por aciu de la ense\u00f1anza y la educaci\u00f3n, el respetu a estos drechos y llibertaes, y\nafite, con mid\u00edes progresives de calter nacional y internacional, la so reconocencia y aplicaci\u00f3n universales y\nefeutives, tanto ente los pueblos de los Estaos Miembros comu ente los de los territorios allugaos baxo la so\nxurisdicci\u00f3n.\nArt\u00edculu 1\nTolos seres humanos nacen llibres y iguales en dignid\u00e1 y drechos y, pola mor de la raz\u00f3n y la conciencia de\nso, han comportase hermaniblemente los unos colos otros.\nArt\u00edculu 2\nToa persona goza de tolos drechos y llibertaes afitaes nesta Declaraci\u00f3n, ensin estremamientu neng\u00fan de\nraza, de color, de sexu, de llingua, de relix\u00f3n, d'opini\u00f3n pol\u00edtica o de cualesquier otra mena, d'orixe nacional\no social, de posici\u00f3n econ\u00f3mica, de nacencia o de cualesquier otra condici\u00f3n.\nD'otra miente, tampocu nun se fadr\u00e1 estremamientu neng\u00fan bas\u00e1u na condici\u00f3n pol\u00edtica, xur\u00eddica o\ninternacional del pa\u00eds o territoriu de la xurisdicci\u00f3n de la que dependa una persona, lo mesmo seya pa\u00eds\nindependiente o territoriu baxo tutela alministrativa, non aut\u00f3nomu o somet\u00edu a cualesquier llende na so\nsoberan\u00eda.\nArt\u00edculu 3\nTou individuu tien drechu a la vida, a la llibert\u00e1 y a la segurid\u00e1 de la so persona.",
            "Image": "1d55ca3fc482d1b2698aa5fbeb2e60e6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Art\u00edculu 4\nNaide nun ser\u00e1 somet\u00edu a esclavismu nin a servidume; l'esclavismu y el comerciu d'esclavos proh\u00edbense en\ntoles sos formes.\nArt\u00edculu 5\nNaide nun ser\u00e1 somet\u00edu a tortures nin a penes o tratos crueles, inhumanos o degradantes.\nArt\u00edculu 6\nTou ser humanu tien drechu, en tolos llugares, a que se-y reconoza la so personalid\u00e1 xur\u00eddica.\nArt\u00edculu 7\nToos son iguales ante la llei y tienen drechu a que la llei los protexa de la mesma manera y ensin facer\nestremamientos. Toos tienen drechu a protexese escontra toa discriminaci\u00f3n qu'infrinxa esta Declaraci\u00f3n y\nescontra toa provocaci\u00f3n empobinada a una discriminaci\u00f3n tala.\nArt\u00edculu 8\nToa persona tien drechu a un recursu efeutivu ante los tribunales nacionales competentes, que la ampare\nescontra d'actos que violen los drechos fundamentales que la constituci\u00f3n o la llei-y reconoz.\nArt\u00edculu 9\nNaide nun podr\u00e1 ser deten\u00edu, presu nin allo\u00f1\u00e1u de la so tierra de mou arbitrariu.\nArt\u00edculu 10\nToa persona tien drechu, en condiciones dafechamente iguales, a qu'un tribunal independiente y imparcial la\natienda p\u00fablicamente y con xusticia, al env\u00eds de tomar determ\u00edn sobre los sos drechos y obligaciones, o sobre",
            "Image": "9e6b8e863db1b3beae8fb2a42b9a842f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "cualesquier acusaci\u00f3n que se-y faiga escontra en materia penal.\nArt\u00edculu 11\nToa persona a la qu'acusen d'un delitu tien drechu a que se-y suponga la inocencia mientres nun se-y pruebe\nla culpabilid\u00e1, acordies cola llei y en xuiciu p\u00fablicu u s'aseguren toles garant\u00edes necesaries peles que se\ndefender.\nNaide nun ser\u00e1 conden\u00e1u por aiciones o omisiones que, acordies col Drechu nacional o internacional, nun\nyeren delictives de la que se cometieron. Tampocu nun s'impondr\u00e1 una pena m\u00e1s grave que la que yera\nd'aplicar nel momentu de que'l delitu se cometiere.\nArt\u00edculu 12\nNaide nun ser\u00e1 oxetu d'entrometimientos artibrarios na so vida privada, na so familia, nel so domiciliu o na\nso correspondencia, nin d'ataques al so honor o a la so bon nome. Toa persona tien drechu a protexese pela\nllei escontra d'entrometimientos o ataques talos.\nArt\u00edculu 13\nToa persona tien drechu a treslladase llibremente pel territoriu d'un Est\u00e1u y a escoyer la so residencia dientru\nd'\u00e9l.\nToa persona tien drechu a salir de cualesquier pa\u00eds, mesmamente del propiu, y a volver otra vegada.\nArt\u00edculu 14\nEn casu de persecuci\u00f3n, toa persona tien drechu a buscar asilu y a disfrutar d'\u00e9l en cualesquier pa\u00eds.\nEsti drechu nun podr\u00e1 invocase si ello se fai a la escontra d'una aici\u00f3n xudicial orixinada daveres nun delitu\ncom\u00fan o nun fechu contrariu a los oxetivos y principios de les Naciones Xun\u00edes.",
            "Image": "73ec57bed11f0d11c38e5deb15b5edaf"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Art\u00edculu 15\nToa persona tien drechu a una nacionalid\u00e1.\nA naide se-y quitar\u00e1 arbitrariamente la so nacionalid\u00e1 nin el drechu a camudala.\nArt\u00edculu 16\nLos homes y les muyeres, desque s'atopen n'ed\u00e1 de casase, tienen drechu, ensin restricci\u00f3n nenguna por\nmotivu de raza, nacionalid\u00e1 o relix\u00f3n, a axuntase en casamientu y fundar una familia, disfrutando d'iguales\ndrechos no referente al matrimoniu, demientres el matrimoniu y en casu de xebramientu del matrimoniu.\nLa xuntanza matrimonial nam\u00e1i podr\u00e1 realizase si ye col consentimientu llibre y plenu de los futuros\nesposos.\nLa familia ye l'elementu natural y el sofitu fonderu de la socied\u00e1, y tien drechu a la proteici\u00f3n de la socied\u00e1 y\ndel Est\u00e1u.\nArt\u00edculu 17\nToa persona tien drechu a la propied\u00e1, de forma individual y en comu\u00f1a.\nA naide se-y quitar\u00e1 arbitrariamente la so propied\u00e1.\nArt\u00edculu 18\nToa persona tien drechu a la llibert\u00e1 de pensamientu, de conciencia y de relix\u00f3n, algamando esti drechu la\nllibert\u00e1 de camudar de relix\u00f3n o de creyencia, y tami\u00e9n la llibert\u00e1 d'amosar la so relix\u00f3n o la so creyencia, de\nforma individual y en comu\u00f1a, lo mesmo en p\u00fablico que privadamente, y per aciu de la ense\u00f1anza, la\npr\u00e1utica, el cultu y el cumplimientu de los preceutos.\nArt\u00edculu 19",
            "Image": "0164aed34b4d53e4f4f63996e92e43dd"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Tou individuu tien drechu a la llibert\u00e1 d'opini\u00f3n y d'espresi\u00f3n, lo que lleva darr\u00e9u nun pone-y a naide\nestorbises pola mor de les sos opiniones, y tami\u00e9n drechu a dir en cata d'informaciones y d'opiniones, lo\nmesmo qu'a espardeles per cualesquier mediu d'espresi\u00f3n y ensin llendes de fronteres.\nArt\u00edculu 20\nToa persona tien drechu a la llibert\u00e1 d'aconceyase y d'asociase pac\u00edficamente.\nA naide nun se-y podr\u00e1 obligar a pertenecer a una asociaci\u00f3n.\nArt\u00edculu 21\nToa persona tien drechu a participar nel gobiernu del so pa\u00eds, de manera direuta o per entemedies de\nrepresentantes escoy\u00edos llibremente.\nToa persona tien drechu d'algamar, en condiciones d'iguald\u00e1, les funciones p\u00fabliques del so pa\u00eds.\nLa volunt\u00e1 del pueblu ye l'encontu onde s'apoya l'autorid\u00e1 del poder p\u00fablicu; esta volunt\u00e1 habr\u00e1 espresase\nn'eleiciones verdaderes celebraes peri\u00f3dicamente, per sufraxu universal, igual y per votu secretu o otru\nprocedimientu asemey\u00e1u que garantice la llibert\u00e1 del votu.\nArt\u00edculu 22\nToa persona, desque ye miembru de la socied\u00e1, tien drechu a la segurid\u00e1 social y a llograr, gracies al esfuerzu\nnacional y a la collaboraci\u00f3n internacional, y acordies cola organizaci\u00f3n y los recursos de cada Est\u00e1u, que se-\ny satisfaigan los sos drechos econ\u00f3micos, sociales y culturales, indispensables pa la so dignid\u00e1 y pal\ndesendolcu llibre de la so personalid\u00e1.\nArt\u00edculu 23\nToa persona tien drechu al trabayu, a escoyelu llibremente, a disfrutar de condiciones equitatives y",
            "Image": "a2e6568a8955a434362acdf5be472238"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "afayadices n\u00e9l, y a la proteici\u00f3n escontra'l desemplegu.\nToa persona tien drechu, ensin discriminaci\u00f3n nenguna, a igual salariu por trabayu igual.\nToa persona que trabaya tien drechu a una remuneraci\u00f3n equitativa y satisfactoria, que-y asegure, xunto cola\nso familia, una esistencia acordies cola dignid\u00e1 humana, a la que se-y pueda amestar, si fixere falta,\ncualesquier otru mediu de proteici\u00f3n social.\nToa persona tien drechu a fundar sindicatos y a sindicase col oxetu de defender los sos intereses.\nArt\u00edculu 24\nToa persona non solo tien drechu al descansu y a la folganza, sin\u00f3n tami\u00e9n a una duraci\u00f3n razonable del\ntiempu de trabayu y a vacaciones peri\u00f3diques pagaes.\nArt\u00edculu 25\nToa persona tien drechu a un nivel de vida ama\u00f1osu que-y asegure, xunto a la so familia, la sal\u00fa y el\nbienestar, sobre manera no referente a l'alimentaci\u00f3n, al vist\u00edu, a la vivienda, a l'asistencia m\u00e9dica y a les\nayudes sociales necesaries; d'otra miente, tien drechu a los seguros en casu de desemplegu, d'amalecimientu,\nd'invalidez, de viuded\u00e1, de vieyez o d'otros casos de perda de los medios de mantenci\u00f3n por circunstancies\nayenes a la so volunt\u00e1.\nLes mas y los ne\u00f1os tienen drechu a asistencia y procuru especiales. Tolos ne\u00f1os, nac\u00edos dientru o fuera del\nmatrimoniu, tienen drechu a una mesma proteici\u00f3n social.\nArt\u00edculu 26\nToa persona tien drechu a la educaci\u00f3n. La educaci\u00f3n ha ser gratuita, pelo menos la instrucci\u00f3n elemental y\nfundamental. La instrucci\u00f3n elemental ha ser obligatoria. Habr\u00e1 xeneralizase la instrucci\u00f3n t\u00e9cnica y",
            "Image": "9ec25009b5185a3cc6eca9d22b33101f"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "profesional, y no referente a los estudios superiores, el so llogru fadr\u00e1se igual pa toos y d'acuerdu colos\nm\u00e9ritos que ca\u00fan tenga.\nLa educaci\u00f3n llantar\u00e1 comu oxetivu desendolcar dafechu la personalid\u00e1 humana y afitar el respetu a los\ndrechos humanos y a les llibertaes fundamentales, favoreciendo la comprensi\u00f3n, la tolerancia y l'amist\u00e1 ente\ntoles naciones y tolos grupos \u00e9tnicos o relixosos, y faciendo espoxigar les actividaes que les Naciones Xun\u00edes\nentamen pal caltenimientu de la paz.\nLos pas tendr\u00e1n drechu preferente a escoyer qu\u00e9 mena d'educaci\u00f3n habr\u00e1 d\u00e1se-yos a los f\u00edos.\nArt\u00edculu 27\nToa persona tien drechu a andechar llibremente na vida cultural de la comunid\u00e1, a disfrutar de les artes y a\nparticipar nel progresu cient\u00edficu y nos beneficios que d'\u00e9l remanezan.\nToa persona tien drechu a que se-y protexan los intereses morales y materiales que-y correspuendan poles\nproducciones cient\u00edfiques, lliteraries o art\u00edstiques de que seya autora.\nArt\u00edculu 28\nToa persona tien drechu a que s'estableza un orde social y internacional u los drechos y llibertaes proclamaos\nnesta Declaraci\u00f3n aporten a ser efeutivos dafechu.\nArt\u00edculu 29\nToa persona tien deberes pa cola comunid\u00e1, darr\u00e9u que ye nam\u00e1i nella onde pue desencolcar dafechu y\nllibremente la so personalid\u00e1.\nNel exerciciu de los sos drechos y nel disfrutu de les sos llibertaes, toa persona habr\u00e1 sometese nam\u00e1i a les\nllendes marcaes pola llei col \u00fanicu fin d'asegurar la reconocencia y el respetu de los drechos y llibertaes de",
            "Image": "50697d1da27bad47e5076825d33ddcff"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "los dem\u00e1s, y de satisfacer le xustes esixencies de la moral, del orde p\u00fablicu y del bienestar xeneral nuna\nsocied\u00e1 democr\u00e1tica.\nEstos drechos y llibertaes nun podr\u00e1n exercese en neng\u00fan casu escontra de los oxetivos y principios de les\nNaciones Xun\u00edes.\nArt\u00edculu 30\nNada de la presente Declaraci\u00f3n nun podr\u00e1 interpretase nel sen d'atribuyi-y al Est\u00e1u, a un grupu o a una\npersona'l drechu d'entamar y desendolcar actividaes o realizar aiciones empobinaes a desaniciar cualesquier\ndrechu o llibert\u00e1 de les que nesta Declaraci\u00f3n se proclamen.",
            "Image": "ee0c60f0085d5359d57b8352942981cc"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468074,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Insan Hakların Cümlä Deklaratiyası\nKabledildi hem bildirildi 217 A (III) Birleşmiş Milletlär Kurulun Genel Asambleyasının\nkararınnan 1948 yılda dekabrinin onunda\nRespublika Moldovadakı Insan hakları merkezi\nBasılêr Birleşmiş Milletlär Kurulun Moldovadakı İlerlemä Programasının Yardımınnan\nPreambula\nESABA ALARAK, ani insan aylesi azaların kişilik saygılıı, onnarın birtakım hem ayırılmaz\nhakların tannıması serbestliin, dooruluun hem ömür-dünnää usluluun temelidir; hem\nESABA ALARAK, ani insan haklarına gösterilän saygısızlıktan hem aşaalıktan kaynaklanan yabannık\ndarıldêêr insannıın üzünü, hem ani ölä bir dünnää kurulması, nerdä insannarda olacek söz hem\ndüşünmak serbestlii hem olmayacek korku hem sıkıntı, insannarın bir üüsek isteyişi gibi\nbildirildi; hem\nESABA ALARAK, ani insan hakları lääzım korunsun kanon kuvedinnän, ani olmasın ölä, açan insan,\nbitki çözüm gibi, zorbalaa hem baskıya karşı istar-istemäz kalêr yapsın kalkıntı; hem\nESABA ALARAK, ani lääzım halklar arasında dostluk baalantıların ilerlemesinä yardımcı olmaa;\nhem\nESABA ALARAK, ani Birleşmiş Milletlär halkları kendi Ustavında tekrarladılar inandıklannı\ninsannarın temel haklarına, insan kişiliin onuruna hem kıymetinähem da adamnarlan karıların\nbırtakım haklarına hem karar aldılar sotial ilerlemesina yardımcı olmaa hem taa bol\nserbestliktäyaşamak koşullannı iileştirmää; hem\nESABA ALARAK, ani aza devletlär söz verdilär, Birleşmiş Milletlär Kurulunnan birliktä, cümlä\ninsan hakların hem temel serbestliklerin saygılanmasına yardımcı olmaa;\nhem\nESABA ALARAK, ani bu haklar hem serbestliklär tabeetin universal annaşılması bu baalantıyı\nbütünnä tamannamak içik pek maanalıdır,\nGENEL ASAMBLEYA\nbildirer bu Insan Hakların Cümlä Deklaraţlyasını ölä bir problema gibi, angısını lääzım\nözensinnär çözmää hepsi halklar hem devletlär, aniki herbir insan hem cümlenin herbir organı,\ndayma göz altında tutarak bu Deklaraţiyayı savaşsınnar aydınnatmaklan hem üüretmäklän yardım\netmaä bu hakların hem serbestliklerin saygılanmasına naţional hem halklararası progresiv\nişlärlän onnarın tanıttırılmasına hem tamannanmasına nicä Kurula girän devletlerin halkları\narasında, ölä da o halklar arasında, angıları bulunrlar o devletlerin kanonnarı altında olan\ntopraklarda.\nYazı 1\nInsannar hepsi duuêrlar serbest hem birtakım kendi kıymetindä hem haklarında. Onnara verilmiş\nakıl hem üz da läazım biri-birinä davransınnar kardaşlık ruhuna uygun.\nYazı 2\nHerbir insanda lääzım olsun hepsi bu Deklaraţiyada bildirilän haklar hem serbestliklär, hiçbir\nayırıntısız soy, deri rengi, adam hem karı, dil, din, politika yada başka inandıkları, mülk,\ninsan boyu eki başka durum bakımından.\nBundan başka diil lääzım yapılsın hiçbir ayırıntı devletin ya insanın yaşadıı topraan politika\nstatusuna görä, bakmayarak o toprak serbest mi, bakımnı mı, kendibaşına kullanmayan mı osa\nsuverenıtetindä başka türlü sınırlamalı mı.\nYazı 3\nHerbir insanın yaşamak, serbestlik hem kışiliinä dokunmamak hakı var.\nYazı 4\nKimsey diil lääzım tutulsun esirliktä ya serbestsiz durumda; esirlik hem esir satılması\nhiçbirtürlü kabledilmeer.\nYazı 5",
            "Image": "27dc34f01037fe8c607b8fc34a79b798"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kimsey diil lääzım zeetlensin, zorlaştırılsın yada cezalandırılsın zulumca eki insan şanını\naşaalayan davranışlan.\nYazı 6\nHerbir insanın, nerdä da o bulunsa, var hakı daava subyektı olarak tanınmaa.\nYazı 7\nHerbir insan kanona karşı denk hem herkezin, bir ayırıntısız, var birtakım hakı kanonnan\nkorunmalı olmaa. Hepsi insannarın birtakım hakı var bu Deklaraţiyayı bozan diskriminaţiyadan\nhem bölä diskriminaţiya fitlemesindän korunmalı olmaa.\nYazı 8\nHerbir msanııı hakı var legal millet daavalarından haklarını efekivli geeri almaa, eer\nkostituţiya ya kanon tarafından ona verilän haklar korunmazsalar.\nYazı 9\nKimsey yok nasıl zakonsuz zorlan kapansın, tutulsun yada erindän kaldırılsın.\nYazı 10\nHerbir insanın haklarını hem borçlarını belirtmäk için hem ona çıkarılan kabaatlamanın sebepli\nolup-olmadıını göstermäk için var hakı, cümlä birtakımnık temelindä, ıstemäa onun daavası\nbakılsın açık hem dooruluk kurallarına uygun olarak baalı olmayan hem tarafsız olan sudta.\nYazı 11\nHerbir kabaatlı bulunan insanın hakı var kabaatlı sayılmamaa, eer onun kabaatı zakona görä açık\naraştırmaklan ortaya çıkarılmadıysa hem ona hertürlü korunma kolaylıı verilmediysä.\nKimsey yok nasıl cezalandırılsın ölä bir cürüm (zakona uymayan iş) yapması içiıı yada yapmaması\niçin, eer yapıldıı zamanda o cürüm naţional zakonnarına görä hem halklararası haka görä\ncezalanan kabaat sayılmadıysa. Hem yok nasıl kabaatlıya verilsin taa aar ceza, nekadar vardı\nnasıl verilsin o vakıtta, açan cürüm yapılmış.\nYazı 12\nKimseyin yok nasıl kanonsuz karışılsın kendi kişi hem aylä yaşamasına, kanonsuz dokunulsun onun\neviııä, onun Yazışma saklılıına yada onun kıymetinä hem adına. Herbir insanın var hakı kanonnan\nkorunmalı olmaa bölä karışmalardan eki bölä dokunmalardan.\nYazı 13\nHerbir insanın var hakı serbest er diiştirmää hem herbir devletin sınırlarında kendisinä\noturmak eri ayırmaa.\nHerbir insanın var hakı çıkmaa memlekettän, bu sırada kendi memleketindän da, hem dönmää\nmemleketinä.\nYazı 14\nHerbir insanın var hakı sıkıştırmalardan başka memleketlerdä koruntu aaramaa hem o koruntuyu\nkullanmaa.\nBu hak yok nasıl kullanılsın, eer sıkıştırma yapılırsa gerçektän politikaya baalı olmayan bir\nkabaat için yada Birleşmiş Milletlär kurulun neetlerinä hem prinţiplerinä karşı gidän işlär\niçin.\nYazı 15\nHerbir insanın var vatandaşlık hakı.\nKimseydän yok nasıl kanonsuz alınsız onun vatandaşlıı yada onun hakl kendi vatandaşlıını\ndiiştirmää.\nYazı 16\n1.Yaşlarını dolduran adamnarın hem karıların var hakı, hiçbir sınırlamasız soy, milletlik ya\ndin üzerinä, evlenip aylä kumıaa. Onnarın hakları birtakım evlenirkän, evlenmektä bulunarkan\nhem ayırılarkan.\nEvleıımäk olabilir sade karşılıklı iki tarafın bütün serbestliinnän hem kayıllıınnan.",
            "Image": "c45897dc641ba4fc1af8f017e270418f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Aylä— cümlenin bir natural hem ana kısımı hem onun var hakı cümlä hem devlet tarafından korulu\nolmaa.\nYazı 17\nHerbir insanın var hakı mal saabisi olmaa tek başına yada başkasınnan birliktä.\nKimseyin elindän zakonsuz mal diil lääzım alınsın.\nYazı 18\nHerbir msanın var serbestli düşünmäk, üz hem din hakı; bu haka girer serbestlik diiştirmää\nkendi diııini ya inandıklarını hem tutmaa kendi dinini ya inandıklarını tek başına ekİ\nbaşkasınnan birliktä, halka açık üürenmää, duva etmää hem din ritual adetlerini kullanmaa.\nYazı 19\nHerbir insanın var hakı serbestli fikirlerinä hem onnarın serbestli açıklamasına; bu haka girer\nserbestlik engelsiz kendi fikirlerinä uymaa hem serbestlik aaramaa, kabletmää hem daatmaa bilgi\nhem fıkir hertürlü hem devlet sınırlarına baalı olmayarak.\nYazı 20\nHerbir insanın var hakı uslu toplantı hem kuruluş serbestliinä.\nKimseyi yok nasıl zorlaştırmaa girsiıı nesoy-sa kurııluşa (asotiatieyä).\nYazı 21\nHerbir insanın var hakı pay almaa kendi devletin kullanmasında doorudan yada seçilmiş\nvatandaşlann aracılıınnan.\nHerbir insanın var birtakım hakı kendi memleketindä devlet izmetinä giräbilmää.\nHalkın isteyişi lääzım olsun önderlik kuvedin temeli; bu isteyiş laazım belli edilsin periodik\nhem falş olmayan seçimnerdä, angıları lääzım yapılsınnar universal hem birtakım seçim hakınnan,\nsaklı kiyat atmaklan yada başka denk maanalı, kiyat atmanın serbestliini koruyan formalarlan.\nYazı 22\nHerbır insanın, cümlä azası olduu için, hakı var sotial yardımına hem onun saygılıın yardımnı\nolması için hem kişiliin serbestli ilerlemesi için lääzım olan ekonomika, soţial hem kultura\nhakların gerçekleştirmesinä national yardımnarı hem milletlärarası işbirlii yolunnan hem herbir\ndevletin yapılışına hem kaynaklarına uygun olarak.\nYazı 23\nHerbir insanın var hakı çalışmaa, serbestli iş ayırmaa, dooru hem uygun iş kolaylıklarında\nçalışmaa hem işsizliktän korunmalı olmaa.\nHerbir insanın var hakı hiçbir ayırıntısız birtakım iş için birtakım ödek kabletmää.\nHerbir çalışan insanın var hakı almaa dooru hem kanaatlı ödek, angısı eter insanca yaşamaa ona\nhem onun aylesinä hem angısına, lääzım olduynan, eklener başka sotial yardımnarı.\nHerbir insanın var hakı kurmaa profesıonal birlikleri hem girmää profesional birliklerinä kendi\nintereslerini korumaa deyni.\nYazı 24\nHerbir insanın var hakı dinnenmä hem boş vakıda, bu arada çalışma günün akıllıca sınırlanmasına\nhem periodik ödekli izinina (otpuskaya).\nYazı 25\nHerbir ınsanın var hakı ölä yaşamak uuruna, bu sıraya girer imeesi, giyimi, evi, saalık bakımı\nhem lääzım olan soţial izmetleri, angısı lääzım olêr korumaa saalıını hem varlıını, kendisinin\nhem aylesinin, hem hakı yardımsız kalmamaa işsizlik, hastalık, sakatlık, ihtärlık yada başka\nolabilirli durumda, açan o kendisinä baalı olmayan sebeplär üzerinä geçinmesi için kaynaksız\nkalabilir.\nAnalık hem uşaklık vererlär bir ayırı bakım hem yardım hakı. Hepsi uşaklar, duuan evliliktä ya\nevlilik dışında, lääzım kabletsinnär birtakım sotial yardımı.\nYazı 26",
            "Image": "211d636aafe2c5148b0471fe66dddbcd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Herbir insanın var üürenmäk hakı. En az başlantı hem genel üürenmäk lääzım olsunnar ödeksiz.\nBaşlantı üürenmäk lääzım olsun hepsi için. Tehnika hem zanaat üürenmesi için yol lääzım açık\nolsun herkezinä, üüsek üürenmäk tä lääzım hepsi için birtakım açık olsun herkezin becerdimä\ngörä.\nÜürenmäk lääzım ön versin insan kişiliin dolu ilerlemesmä hem da insan hakların hem temel\nserbestliklerin taa büük saygılanmasına. Üürenmäk lääzım yardım etsin karşılıklı annaşmak,\nsaburluk hem dostluk olsım hepsi miiletlär, soy hem din grupaların arasında hem yardım etsin\nBirleşmiş Kurulun barış koruma çalışmalarına.\nAna-bobanın var üstün hakı kendi küçük yaşlı uşaklarına üürenmäk forması ayırmaa.\nYazı 27\nHerbir insanın var hakı serbestli pay almaa cümlenin kultura yaşamasında, hoşlanmaa incä\nzanaatlan, pay almaa bilim ilerlemesindä hem faydalanmaa onun hayırlarınnan.\nHerbir insanın var hakı korunsun onun moral hem material interesleri, kaynaklanan oııun yaptıı\nbilim, lıteratura ya artistik yaratmalarından.\nYazı 28\nHerbir insanın var hakı ölä bir soţial hem halklararası düzenä, aııgısında bütün haklar hem\nserbestliklär, sıralanan bu Deklaraţiyada, gerçek olabileceklär.\nYazı 29\nHerbir insanın cümlä karşısında borçları var, sade cümledä olur gerçeklensin kişiliin serbest\nhem bütün ilerlemesi.\nHaklarını hem serbestliklerini gerçekleştirärkän herbir insana sade ölä sınırlama\nyapılabilinir, angısı kanona göra uygıılanmış saade neetlän gerçekleştirmää aalemin haklarının\nhem serbestliklerinin tanınmasını hem saygılanmasını hem da demokratik toplumunda dooru moral\nısteklerinä, cümlä düzeninä hem cümlä yaşamak bolluuna uygun olması için.\nBu hakların hem serbestliklerin gerçekleştirilmesi hiçbirtürlü diil lääzım aykırı gitsin\nBirleşmiş Milletlär Kurulun neetlerinä hem prinţiplerinä.\nYazı 30\nBu Deklaraţiyada bişey yok nasıl yorumnansın osoy, sansın bir devletä, kişi grupasına yada\nayırı kişilerä veriler hak ölä bir çalışmada bulunmaa, angısı önnendiriler bu Deklaraţiyada\nsıralanan hakları hem serbestlikleri yok etmää.",
            "Image": "03d6e5b999ccbd7413a620d456b40165"
        }
    }
}

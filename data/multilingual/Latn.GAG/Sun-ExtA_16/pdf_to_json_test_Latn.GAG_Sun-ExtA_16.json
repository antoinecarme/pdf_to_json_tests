{
    "MetaData": {
        "Author": null,
        "Creation_Date": 1581468189,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e2b1d491f695fee5dc5540f171dfe3e3",
            "Index": 0,
            "Label": "1",
            "Size": [
                595.0,
                842.0
            ],
            "Text": "Insan Hakların Cümlä Deklaratiyası\nKabledildi hem bildirildi 217 A (III) Birleşmiş Milletlär Kurulun Genel Asambleyasının\nkararınnan 1948 yılda dekabrinin onunda\nRespublika Moldovadakı Insan hakları merkezi\nBasılêr Birleşmiş Milletlär Kurulun Moldovadakı İlerlemä Programasının Yardımınnan\nPreambula\nESABA ALARAK, ani insan aylesi azaların kişilik saygılıı, onnarın birtakım hem ayırılmaz\nhakların tannıması serbestliin, dooruluun hem ömür-dünnää usluluun temelidir; hem\nESABA ALARAK, ani insan haklarına gösterilän saygısızlıktan hem aşaalıktan kaynaklanan\nyabannık darıldêêr insannıın üzünü, hem ani ölä bir dünnää kurulması, nerdä insannarda\nolacek söz hem düşünmak serbestlii hem olmayacek korku hem sıkıntı, insannarın bir üüsek\nisteyişi gibi bildirildi; hem\nESABA ALARAK, ani insan hakları lääzım korunsun kanon kuvedinnän, ani olmasın ölä, açan\ninsan, bitki çözüm gibi, zorbalaa hem baskıya karşı istar-istemäz kalêr yapsın kalkıntı;\nhem\nESABA ALARAK, ani lääzım halklar arasında dostluk baalantıların ilerlemesinä yardımcı\nolmaa; hem\nESABA ALARAK, ani Birleşmiş Milletlär halkları kendi Ustavında tekrarladılar inandıklannı\ninsannarın temel haklarına, insan kişiliin onuruna hem kıymetinähem da adamnarlan\nkarıların bırtakım haklarına hem karar aldılar sotial ilerlemesina yardımcı olmaa hem taa\nbol serbestliktäyaşamak koşullannı iileştirmää; hem\nESABA ALARAK, ani aza devletlär söz verdilär, Birleşmiş Milletlär Kurulunnan birliktä,\ncümlä insan hakların hem temel serbestliklerin saygılanmasına yardımcı olmaa;\nhem\nESABA ALARAK, ani bu haklar hem serbestliklär tabeetin universal annaşılması bu\nbaalantıyı bütünnä tamannamak içik pek maanalıdır,\nGENEL ASAMBLEYA\nbildirer bu Insan Hakların Cümlä Deklaraţlyasını ölä bir problema gibi, angısını lääzım\nözensinnär çözmää hepsi halklar hem devletlär, aniki herbir insan hem cümlenin herbir\norganı, dayma göz altında tutarak bu Deklaraţiyayı savaşsınnar aydınnatmaklan hem\nüüretmäklän yardım etmaä bu hakların hem serbestliklerin saygılanmasına naţional hem\nhalklararası progresiv işlärlän onnarın tanıttırılmasına hem tamannanmasına nicä Kurula\ngirän devletlerin halkları arasında, ölä da o halklar arasında, angıları bulunrlar o\ndevletlerin kanonnarı altında olan topraklarda.\nYazı 1\nInsannar hepsi duuêrlar serbest hem birtakım kendi kıymetindä hem haklarında. Onnara\nverilmiş akıl hem üz da läazım biri-birinä davransınnar kardaşlık ruhuna uygun.\nYazı 2"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c2399f75efd148a860fe8e147c6853e2",
            "Index": 1,
            "Label": "2",
            "Size": [
                595.0,
                842.0
            ],
            "Text": "Herbir insanda lääzım olsun hepsi bu Deklaraţiyada bildirilän haklar hem serbestliklär,\nhiçbir ayırıntısız soy, deri rengi, adam hem karı, dil, din, politika yada başka\ninandıkları, mülk, insan boyu eki başka durum bakımından.\nBundan başka diil lääzım yapılsın hiçbir ayırıntı devletin ya insanın yaşadıı topraan\npolitika statusuna görä, bakmayarak o toprak serbest mi, bakımnı mı, kendibaşına\nkullanmayan mı osa suverenıtetindä başka türlü sınırlamalı mı.\nYazı 3\nHerbir insanın yaşamak, serbestlik hem kışiliinä dokunmamak hakı var.\nYazı 4\nKimsey diil lääzım tutulsun esirliktä ya serbestsiz durumda; esirlik hem esir satılması\nhiçbirtürlü kabledilmeer.\nYazı 5\nKimsey diil lääzım zeetlensin, zorlaştırılsın yada cezalandırılsın zulumca eki insan şanını\naşaalayan davranışlan.\nYazı 6\nHerbir insanın, nerdä da o bulunsa, var hakı daava subyektı olarak tanınmaa.\nYazı 7\nHerbir insan kanona karşı denk hem herkezin, bir ayırıntısız, var birtakım hakı kanonnan\nkorunmalı olmaa. Hepsi insannarın birtakım hakı var bu Deklaraţiyayı bozan\ndiskriminaţiyadan hem bölä diskriminaţiya fitlemesindän korunmalı olmaa.\nYazı 8\nHerbir msanııı hakı var legal millet daavalarından haklarını efekivli geeri almaa, eer\nkostituţiya ya kanon tarafından ona verilän haklar korunmazsalar.\nYazı 9\nKimsey yok nasıl zakonsuz zorlan kapansın, tutulsun yada erindän kaldırılsın.\nYazı 10\nHerbir insanın haklarını hem borçlarını belirtmäk için hem ona çıkarılan kabaatlamanın\nsebepli olup-olmadıını göstermäk için var hakı, cümlä birtakımnık temelindä, ıstemäa onun\ndaavası bakılsın açık hem dooruluk kurallarına uygun olarak baalı olmayan hem tarafsız\nolan sudta.\nYazı 11\nHerbir kabaatlı bulunan insanın hakı var kabaatlı sayılmamaa, eer onun kabaatı zakona görä\naçık araştırmaklan ortaya çıkarılmadıysa hem ona hertürlü korunma kolaylıı verilmediysä.\nKimsey yok nasıl cezalandırılsın ölä bir cürüm (zakona uymayan iş) yapması içiıı yada\nyapmaması için, eer yapıldıı zamanda o cürüm naţional zakonnarına görä hem halklararası\nhaka görä cezalanan kabaat sayılmadıysa. Hem yok nasıl kabaatlıya verilsin taa aar ceza,\nnekadar vardı nasıl verilsin o vakıtta, açan cürüm yapılmış."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "929d4e7110941a3da54c1ea95935075a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Yazı 12\nKimseyin yok nasıl kanonsuz karışılsın kendi kişi hem aylä yaşamasına, kanonsuz dokunulsun\nonun eviııä, onun Yazışma saklılıına yada onun kıymetinä hem adına. Herbir insanın var hakı\nkanonnan korunmalı olmaa bölä karışmalardan eki bölä dokunmalardan.\nYazı 13\nHerbir insanın var hakı serbest er diiştirmää hem herbir devletin sınırlarında kendisinä\noturmak eri ayırmaa.\nHerbir insanın var hakı çıkmaa memlekettän, bu sırada kendi memleketindän da, hem dönmää\nmemleketinä.\nYazı 14\nHerbir insanın var hakı sıkıştırmalardan başka memleketlerdä koruntu aaramaa hem o\nkoruntuyu kullanmaa.\nBu hak yok nasıl kullanılsın, eer sıkıştırma yapılırsa gerçektän politikaya baalı olmayan\nbir kabaat için yada Birleşmiş Milletlär kurulun neetlerinä hem prinţiplerinä karşı gidän\nişlär için.\nYazı 15\nHerbir insanın var vatandaşlık hakı.\nKimseydän yok nasıl kanonsuz alınsız onun vatandaşlıı yada onun hakl kendi vatandaşlıını\ndiiştirmää.\nYazı 16\n1.Yaşlarını dolduran adamnarın hem karıların var hakı, hiçbir sınırlamasız soy, milletlik\nya din üzerinä, evlenip aylä kumıaa. Onnarın hakları birtakım evlenirkän, evlenmektä\nbulunarkan hem ayırılarkan.\nEvleıımäk olabilir sade karşılıklı iki tarafın bütün serbestliinnän hem kayıllıınnan.\nAylä— cümlenin bir natural hem ana kısımı hem onun var hakı cümlä hem devlet tarafından\nkorulu olmaa.\nYazı 17\nHerbir insanın var hakı mal saabisi olmaa tek başına yada başkasınnan birliktä.\nKimseyin elindän zakonsuz mal diil lääzım alınsın.\nYazı 18\nHerbir msanın var serbestli düşünmäk, üz hem din hakı; bu haka girer serbestlik\ndiiştirmää kendi diııini ya inandıklarını hem tutmaa kendi dinini ya inandıklarını tek\nbaşına ekİ başkasınnan birliktä, halka açık üürenmää, duva etmää hem din ritual\nadetlerini kullanmaa.\nYazı 19\nHerbir insanın var hakı serbestli fikirlerinä hem onnarın serbestli açıklamasına; bu haka"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f4be4909f445b0763f4b897ba9f16d35",
            "Index": 3,
            "Label": "4",
            "Size": [
                595.0,
                842.0
            ],
            "Text": "girer serbestlik engelsiz kendi fikirlerinä uymaa hem serbestlik aaramaa, kabletmää hem\ndaatmaa bilgi hem fıkir hertürlü hem devlet sınırlarına baalı olmayarak.\nYazı 20\nHerbir insanın var hakı uslu toplantı hem kuruluş serbestliinä.\nKimseyi yok nasıl zorlaştırmaa girsiıı nesoy-sa kurııluşa (asotiatieyä).\nYazı 21\nHerbir insanın var hakı pay almaa kendi devletin kullanmasında doorudan yada seçilmiş\nvatandaşlann aracılıınnan.\nHerbir insanın var birtakım hakı kendi memleketindä devlet izmetinä giräbilmää.\nHalkın isteyişi lääzım olsun önderlik kuvedin temeli; bu isteyiş laazım belli edilsin\nperiodik hem falş olmayan seçimnerdä, angıları lääzım yapılsınnar universal hem birtakım\nseçim hakınnan, saklı kiyat atmaklan yada başka denk maanalı, kiyat atmanın serbestliini\nkoruyan formalarlan.\nYazı 22\nHerbır insanın, cümlä azası olduu için, hakı var sotial yardımına hem onun saygılıın\nyardımnı olması için hem kişiliin serbestli ilerlemesi için lääzım olan ekonomika, soţial\nhem kultura hakların gerçekleştirmesinä national yardımnarı hem milletlärarası işbirlii\nyolunnan hem herbir devletin yapılışına hem kaynaklarına uygun olarak.\nYazı 23\nHerbir insanın var hakı çalışmaa, serbestli iş ayırmaa, dooru hem uygun iş kolaylıklarında\nçalışmaa hem işsizliktän korunmalı olmaa.\nHerbir insanın var hakı hiçbir ayırıntısız birtakım iş için birtakım ödek kabletmää.\nHerbir çalışan insanın var hakı almaa dooru hem kanaatlı ödek, angısı eter insanca yaşamaa\nona hem onun aylesinä hem angısına, lääzım olduynan, eklener başka sotial yardımnarı.\nHerbir insanın var hakı kurmaa profesıonal birlikleri hem girmää profesional\nbirliklerinä kendi intereslerini korumaa deyni.\nYazı 24\nHerbir insanın var hakı dinnenmä hem boş vakıda, bu arada çalışma günün akıllıca\nsınırlanmasına hem periodik ödekli izinina (otpuskaya).\nYazı 25\nHerbir ınsanın var hakı ölä yaşamak uuruna, bu sıraya girer imeesi, giyimi, evi, saalık\nbakımı hem lääzım olan soţial izmetleri, angısı lääzım olêr korumaa saalıını hem varlıını,\nkendisinin hem aylesinin, hem hakı yardımsız kalmamaa işsizlik, hastalık, sakatlık,\nihtärlık yada başka olabilirli durumda, açan o kendisinä baalı olmayan sebeplär üzerinä\ngeçinmesi için kaynaksız kalabilir.\nAnalık hem uşaklık vererlär bir ayırı bakım hem yardım hakı. Hepsi uşaklar, duuan evliliktä\nya evlilik dışında, lääzım kabletsinnär birtakım sotial yardımı."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "02c323d936ab9b90f660a089dc2541b5",
            "Index": 4,
            "Label": "5",
            "Size": [
                595.0,
                842.0
            ],
            "Text": "Yazı 26\nHerbir insanın var üürenmäk hakı. En az başlantı hem genel üürenmäk lääzım olsunnar\nödeksiz. Başlantı üürenmäk lääzım olsun hepsi için. Tehnika hem zanaat üürenmesi için\nyol lääzım açık olsun herkezinä, üüsek üürenmäk tä lääzım hepsi için birtakım açık olsun\nherkezin becerdimä görä.\nÜürenmäk lääzım ön versin insan kişiliin dolu ilerlemesmä hem da insan hakların hem\ntemel serbestliklerin taa büük saygılanmasına. Üürenmäk lääzım yardım etsin karşılıklı\nannaşmak, saburluk hem dostluk olsım hepsi miiletlär, soy hem din grupaların arasında hem\nyardım etsin Birleşmiş Kurulun barış koruma çalışmalarına.\nAna-bobanın var üstün hakı kendi küçük yaşlı uşaklarına üürenmäk forması ayırmaa.\nYazı 27\nHerbir insanın var hakı serbestli pay almaa cümlenin kultura yaşamasında, hoşlanmaa incä\nzanaatlan, pay almaa bilim ilerlemesindä hem faydalanmaa onun hayırlarınnan.\nHerbir insanın var hakı korunsun onun moral hem material interesleri, kaynaklanan oııun\nyaptıı bilim, lıteratura ya artistik yaratmalarından.\nYazı 28\nHerbir insanın var hakı ölä bir soţial hem halklararası düzenä, aııgısında bütün haklar hem\nserbestliklär, sıralanan bu Deklaraţiyada, gerçek olabileceklär.\nYazı 29\nHerbir insanın cümlä karşısında borçları var, sade cümledä olur gerçeklensin kişiliin\nserbest hem bütün ilerlemesi.\nHaklarını hem serbestliklerini gerçekleştirärkän herbir insana sade ölä sınırlama\nyapılabilinir, angısı kanona göra uygıılanmış saade neetlän gerçekleştirmää aalemin\nhaklarının hem serbestliklerinin tanınmasını hem saygılanmasını hem da demokratik\ntoplumunda dooru moral ısteklerinä, cümlä düzeninä hem cümlä yaşamak bolluuna uygun\nolması için.\nBu hakların hem serbestliklerin gerçekleştirilmesi hiçbirtürlü diil lääzım aykırı gitsin\nBirleşmiş Milletlär Kurulun neetlerinä hem prinţiplerinä.\nYazı 30\nBu Deklaraţiyada bişey yok nasıl yorumnansın osoy, sansın bir devletä, kişi grupasına yada\nayırı kişilerä veriler hak ölä bir çalışmada bulunmaa, angısı önnendiriler bu\nDeklaraţiyada sıralanan hakları hem serbestlikleri yok etmää."
        }
    }
}

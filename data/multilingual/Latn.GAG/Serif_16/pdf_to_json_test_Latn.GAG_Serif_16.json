{
    "MetaData": {
        "Author": null,
        "Creation_Date": 1581468144,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3dea61b23d53733e2e4385d70bbec149",
            "Index": 0,
            "Label": "1",
            "Size": [
                595.0,
                842.0
            ],
            "Text": "Insan Hakların Cümlä Deklaratiyası\nKabledildi hem bildirildi 217 A (III) Birleşmiş Milletlär Kurulun Genel Asambleyasının\nkararınnan 1948 yılda dekabrinin onunda\nRespublika Moldovadakı Insan hakları merkezi\nBasılêr Birleşmiş Milletlär Kurulun Moldovadakı İlerlemä Programasının Yardımınnan\nPreambula\nESABA ALARAK, ani insan aylesi azaların kişilik saygılıı, onnarın birtakım hem\nayırılmaz hakların tannıması serbestliin, dooruluun hem ömür-dünnää usluluun\ntemelidir; hem\nESABA ALARAK, ani insan haklarına gösterilän saygısızlıktan hem aşaalıktan\nkaynaklanan yabannık darıldêêr insannıın üzünü, hem ani ölä bir dünnää kurulması,\nnerdä insannarda olacek söz hem düşünmak serbestlii hem olmayacek korku hem\nsıkıntı, insannarın bir üüsek isteyişi gibi bildirildi; hem\nESABA ALARAK, ani insan hakları lääzım korunsun kanon kuvedinnän, ani olmasın\nölä, açan insan, bitki çözüm gibi, zorbalaa hem baskıya karşı istar-istemäz kalêr\nyapsın kalkıntı; hem\nESABA ALARAK, ani lääzım halklar arasında dostluk baalantıların ilerlemesinä\nyardımcı olmaa; hem\nESABA ALARAK, ani Birleşmiş Milletlär halkları kendi Ustavında tekrarladılar\ninandıklannı insannarın temel haklarına, insan kişiliin onuruna hem kıymetinähem da\nadamnarlan karıların bırtakım haklarına hem karar aldılar sotial ilerlemesina\nyardımcı olmaa hem taa bol serbestliktäyaşamak koşullannı iileştirmää; hem\nESABA ALARAK, ani aza devletlär söz verdilär, Birleşmiş Milletlär Kurulunnan\nbirliktä, cümlä insan hakların hem temel serbestliklerin saygılanmasına yardımcı\nolmaa;\nhem\nESABA ALARAK, ani bu haklar hem serbestliklär tabeetin universal annaşılması bu\nbaalantıyı bütünnä tamannamak içik pek maanalıdır,\nGENEL ASAMBLEYA\nbildirer bu Insan Hakların Cümlä Deklaraţlyasını ölä bir problema gibi, angısını\nlääzım özensinnär çözmää hepsi halklar hem devletlär, aniki herbir insan hem\ncümlenin herbir organı, dayma göz altında tutarak bu Deklaraţiyayı savaşsınnar\naydınnatmaklan hem üüretmäklän yardım etmaä bu hakların hem serbestliklerin\nsaygılanmasına naţional hem halklararası progresiv işlärlän onnarın tanıttırılmasına\nhem tamannanmasına nicä Kurula girän devletlerin halkları arasında, ölä da o halklar\narasında, angıları bulunrlar o devletlerin kanonnarı altında olan topraklarda.\nYazı 1\nInsannar hepsi duuêrlar serbest hem birtakım kendi kıymetindä hem haklarında.\nOnnara verilmiş akıl hem üz da läazım biri-birinä davransınnar kardaşlık ruhuna\nuygun."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7482b63f6d646dc9133e92d558cf8d1a",
            "Index": 1,
            "Label": "2",
            "Size": [
                595.0,
                842.0
            ],
            "Text": "Yazı 2\nHerbir insanda lääzım olsun hepsi bu Deklaraţiyada bildirilän haklar hem\nserbestliklär, hiçbir ayırıntısız soy, deri rengi, adam hem karı, dil, din, politika yada\nbaşka inandıkları, mülk, insan boyu eki başka durum bakımından.\nBundan başka diil lääzım yapılsın hiçbir ayırıntı devletin ya insanın yaşadıı topraan\npolitika statusuna görä, bakmayarak o toprak serbest mi, bakımnı mı, kendibaşına\nkullanmayan mı osa suverenıtetindä başka türlü sınırlamalı mı.\nYazı 3\nHerbir insanın yaşamak, serbestlik hem kışiliinä dokunmamak hakı var.\nYazı 4\nKimsey diil lääzım tutulsun esirliktä ya serbestsiz durumda; esirlik hem esir satılması\nhiçbirtürlü kabledilmeer.\nYazı 5\nKimsey diil lääzım zeetlensin, zorlaştırılsın yada cezalandırılsın zulumca eki insan\nşanını aşaalayan davranışlan.\nYazı 6\nHerbir insanın, nerdä da o bulunsa, var hakı daava subyektı olarak tanınmaa.\nYazı 7\nHerbir insan kanona karşı denk hem herkezin, bir ayırıntısız, var birtakım hakı\nkanonnan korunmalı olmaa. Hepsi insannarın birtakım hakı var bu Deklaraţiyayı\nbozan diskriminaţiyadan hem bölä diskriminaţiya fitlemesindän korunmalı olmaa.\nYazı 8\nHerbir msanııı hakı var legal millet daavalarından haklarını efekivli geeri almaa, eer\nkostituţiya ya kanon tarafından ona verilän haklar korunmazsalar.\nYazı 9\nKimsey yok nasıl zakonsuz zorlan kapansın, tutulsun yada erindän kaldırılsın.\nYazı 10\nHerbir insanın haklarını hem borçlarını belirtmäk için hem ona çıkarılan\nkabaatlamanın sebepli olup-olmadıını göstermäk için var hakı, cümlä birtakımnık\ntemelindä, ıstemäa onun daavası bakılsın açık hem dooruluk kurallarına uygun olarak\nbaalı olmayan hem tarafsız olan sudta.\nYazı 11\nHerbir kabaatlı bulunan insanın hakı var kabaatlı sayılmamaa, eer onun kabaatı\nzakona görä açık araştırmaklan ortaya çıkarılmadıysa hem ona hertürlü korunma\nkolaylıı verilmediysä.\nKimsey yok nasıl cezalandırılsın ölä bir cürüm (zakona uymayan iş) yapması içiıı yada"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "990cca98d7f142fe99992c1b9a720e25",
            "Index": 2,
            "Label": "3",
            "Size": [
                595.0,
                842.0
            ],
            "Text": "yapmaması için, eer yapıldıı zamanda o cürüm naţional zakonnarına görä hem\nhalklararası haka görä cezalanan kabaat sayılmadıysa. Hem yok nasıl kabaatlıya\nverilsin taa aar ceza, nekadar vardı nasıl verilsin o vakıtta, açan cürüm yapılmış.\nYazı 12\nKimseyin yok nasıl kanonsuz karışılsın kendi kişi hem aylä yaşamasına, kanonsuz\ndokunulsun onun eviııä, onun Yazışma saklılıına yada onun kıymetinä hem adına.\nHerbir insanın var hakı kanonnan korunmalı olmaa bölä karışmalardan eki bölä\ndokunmalardan.\nYazı 13\nHerbir insanın var hakı serbest er diiştirmää hem herbir devletin sınırlarında\nkendisinä oturmak eri ayırmaa.\nHerbir insanın var hakı çıkmaa memlekettän, bu sırada kendi memleketindän da, hem\ndönmää memleketinä.\nYazı 14\nHerbir insanın var hakı sıkıştırmalardan başka memleketlerdä koruntu aaramaa hem\no koruntuyu kullanmaa.\nBu hak yok nasıl kullanılsın, eer sıkıştırma yapılırsa gerçektän politikaya baalı\nolmayan bir kabaat için yada Birleşmiş Milletlär kurulun neetlerinä hem prinţiplerinä\nkarşı gidän işlär için.\nYazı 15\nHerbir insanın var vatandaşlık hakı.\nKimseydän yok nasıl kanonsuz alınsız onun vatandaşlıı yada onun hakl kendi\nvatandaşlıını diiştirmää.\nYazı 16\n1.Yaşlarını dolduran adamnarın hem karıların var hakı, hiçbir sınırlamasız soy,\nmilletlik ya din üzerinä, evlenip aylä kumıaa. Onnarın hakları birtakım evlenirkän,\nevlenmektä bulunarkan hem ayırılarkan.\nEvleıımäk olabilir sade karşılıklı iki tarafın bütün serbestliinnän hem kayıllıınnan.\nAylä— cümlenin bir natural hem ana kısımı hem onun var hakı cümlä hem devlet\ntarafından korulu olmaa.\nYazı 17\nHerbir insanın var hakı mal saabisi olmaa tek başına yada başkasınnan birliktä.\nKimseyin elindän zakonsuz mal diil lääzım alınsın.\nYazı 18\nHerbir msanın var serbestli düşünmäk, üz hem din hakı; bu haka girer serbestlik\ndiiştirmää kendi diııini ya inandıklarını hem tutmaa kendi dinini ya inandıklarını tek\nbaşına ekİ başkasınnan birliktä, halka açık üürenmää, duva etmää hem din ritual"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9742d728ea8e7f64c3eb7113738ebcb6",
            "Index": 3,
            "Label": "4",
            "Size": [
                595.0,
                842.0
            ],
            "Text": "adetlerini kullanmaa.\nYazı 19\nHerbir insanın var hakı serbestli fikirlerinä hem onnarın serbestli açıklamasına; bu\nhaka girer serbestlik engelsiz kendi fikirlerinä uymaa hem serbestlik aaramaa,\nkabletmää hem daatmaa bilgi hem fıkir hertürlü hem devlet sınırlarına baalı\nolmayarak.\nYazı 20\nHerbir insanın var hakı uslu toplantı hem kuruluş serbestliinä.\nKimseyi yok nasıl zorlaştırmaa girsiıı nesoy-sa kurııluşa (asotiatieyä).\nYazı 21\nHerbir insanın var hakı pay almaa kendi devletin kullanmasında doorudan yada\nseçilmiş vatandaşlann aracılıınnan.\nHerbir insanın var birtakım hakı kendi memleketindä devlet izmetinä giräbilmää.\nHalkın isteyişi lääzım olsun önderlik kuvedin temeli; bu isteyiş laazım belli edilsin\nperiodik hem falş olmayan seçimnerdä, angıları lääzım yapılsınnar universal hem\nbirtakım seçim hakınnan, saklı kiyat atmaklan yada başka denk maanalı, kiyat\natmanın serbestliini koruyan formalarlan.\nYazı 22\nHerbır insanın, cümlä azası olduu için, hakı var sotial yardımına hem onun saygılıın\nyardımnı olması için hem kişiliin serbestli ilerlemesi için lääzım olan ekonomika,\nsoţial hem kultura hakların gerçekleştirmesinä national yardımnarı hem milletlärarası\nişbirlii yolunnan hem herbir devletin yapılışına hem kaynaklarına uygun olarak.\nYazı 23\nHerbir insanın var hakı çalışmaa, serbestli iş ayırmaa, dooru hem uygun iş\nkolaylıklarında çalışmaa hem işsizliktän korunmalı olmaa.\nHerbir insanın var hakı hiçbir ayırıntısız birtakım iş için birtakım ödek kabletmää.\nHerbir çalışan insanın var hakı almaa dooru hem kanaatlı ödek, angısı eter insanca\nyaşamaa ona hem onun aylesinä hem angısına, lääzım olduynan, eklener başka sotial\nyardımnarı.\nHerbir insanın var hakı kurmaa profesıonal birlikleri hem girmää profesional\nbirliklerinä kendi intereslerini korumaa deyni.\nYazı 24\nHerbir insanın var hakı dinnenmä hem boş vakıda, bu arada çalışma günün akıllıca\nsınırlanmasına hem periodik ödekli izinina (otpuskaya).\nYazı 25\nHerbir ınsanın var hakı ölä yaşamak uuruna, bu sıraya girer imeesi, giyimi, evi, saalık\nbakımı hem lääzım olan soţial izmetleri, angısı lääzım olêr korumaa saalıını hem"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3a0c6814fb0af3c0768c34c03ac5300e",
            "Index": 4,
            "Label": "5",
            "Size": [
                595.0,
                842.0
            ],
            "Text": "varlıını, kendisinin hem aylesinin, hem hakı yardımsız kalmamaa işsizlik, hastalık,\nsakatlık, ihtärlık yada başka olabilirli durumda, açan o kendisinä baalı olmayan\nsebeplär üzerinä geçinmesi için kaynaksız kalabilir.\nAnalık hem uşaklık vererlär bir ayırı bakım hem yardım hakı. Hepsi uşaklar, duuan\nevliliktä ya evlilik dışında, lääzım kabletsinnär birtakım sotial yardımı.\nYazı 26\nHerbir insanın var üürenmäk hakı. En az başlantı hem genel üürenmäk lääzım\nolsunnar ödeksiz. Başlantı üürenmäk lääzım olsun hepsi için. Tehnika hem zanaat\nüürenmesi için yol lääzım açık olsun herkezinä, üüsek üürenmäk tä lääzım hepsi için\nbirtakım açık olsun herkezin becerdimä görä.\nÜürenmäk lääzım ön versin insan kişiliin dolu ilerlemesmä hem da insan hakların\nhem temel serbestliklerin taa büük saygılanmasına. Üürenmäk lääzım yardım etsin\nkarşılıklı annaşmak, saburluk hem dostluk olsım hepsi miiletlär, soy hem din\ngrupaların arasında hem yardım etsin Birleşmiş Kurulun barış koruma çalışmalarına.\nAna-bobanın var üstün hakı kendi küçük yaşlı uşaklarına üürenmäk forması ayırmaa.\nYazı 27\nHerbir insanın var hakı serbestli pay almaa cümlenin kultura yaşamasında,\nhoşlanmaa incä zanaatlan, pay almaa bilim ilerlemesindä hem faydalanmaa onun\nhayırlarınnan.\nHerbir insanın var hakı korunsun onun moral hem material interesleri, kaynaklanan\noııun yaptıı bilim, lıteratura ya artistik yaratmalarından.\nYazı 28\nHerbir insanın var hakı ölä bir soţial hem halklararası düzenä, aııgısında bütün haklar\nhem serbestliklär, sıralanan bu Deklaraţiyada, gerçek olabileceklär.\nYazı 29\nHerbir insanın cümlä karşısında borçları var, sade cümledä olur gerçeklensin kişiliin\nserbest hem bütün ilerlemesi.\nHaklarını hem serbestliklerini gerçekleştirärkän herbir insana sade ölä sınırlama\nyapılabilinir, angısı kanona göra uygıılanmış saade neetlän gerçekleştirmää aalemin\nhaklarının hem serbestliklerinin tanınmasını hem saygılanmasını hem da demokratik\ntoplumunda dooru moral ısteklerinä, cümlä düzeninä hem cümlä yaşamak bolluuna\nuygun olması için.\nBu hakların hem serbestliklerin gerçekleştirilmesi hiçbirtürlü diil lääzım aykırı gitsin\nBirleşmiş Milletlär Kurulun neetlerinä hem prinţiplerinä.\nYazı 30\nBu Deklaraţiyada bişey yok nasıl yorumnansın osoy, sansın bir devletä, kişi grupasına\nyada ayırı kişilerä veriler hak ölä bir çalışmada bulunmaa, angısı önnendiriler bu\nDeklaraţiyada sıralanan hakları hem serbestlikleri yok etmää."
        }
    }
}

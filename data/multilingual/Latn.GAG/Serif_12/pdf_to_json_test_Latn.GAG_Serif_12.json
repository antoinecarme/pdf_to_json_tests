{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468126,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Insan Haklar\u0131n C\u00fcml\u00e4 Deklaratiyas\u0131\nKabledildi hem bildirildi 217 A (III) Birle\u015fmi\u015f Milletl\u00e4r Kurulun Genel Asambleyas\u0131n\u0131n karar\u0131nnan 1948 y\u0131lda\ndekabrinin onunda\nRespublika Moldovadak\u0131 Insan haklar\u0131 merkezi\nBas\u0131l\u00ear Birle\u015fmi\u015f Milletl\u00e4r Kurulun Moldovadak\u0131 \u0130lerlem\u00e4 Programas\u0131n\u0131n Yard\u0131m\u0131nnan\nPreambula\nESABA ALARAK, ani insan aylesi azalar\u0131n ki\u015filik sayg\u0131l\u0131\u0131, onnar\u0131n birtak\u0131m hem ay\u0131r\u0131lmaz haklar\u0131n tann\u0131mas\u0131\nserbestliin, dooruluun hem \u00f6m\u00fcr-d\u00fcnn\u00e4\u00e4 usluluun temelidir; hem\nESABA ALARAK, ani insan haklar\u0131na g\u00f6steril\u00e4n sayg\u0131s\u0131zl\u0131ktan hem a\u015faal\u0131ktan kaynaklanan yabann\u0131k dar\u0131ld\u00ea\u00ear\ninsann\u0131\u0131n \u00fcz\u00fcn\u00fc, hem ani \u00f6l\u00e4 bir d\u00fcnn\u00e4\u00e4 kurulmas\u0131, nerd\u00e4 insannarda olacek s\u00f6z hem d\u00fc\u015f\u00fcnmak serbestlii hem\nolmayacek korku hem s\u0131k\u0131nt\u0131, insannar\u0131n bir \u00fc\u00fcsek isteyi\u015fi gibi bildirildi; hem\nESABA ALARAK, ani insan haklar\u0131 l\u00e4\u00e4z\u0131m korunsun kanon kuvedinn\u00e4n, ani olmas\u0131n \u00f6l\u00e4, a\u00e7an insan, bitki \u00e7\u00f6z\u00fcm\ngibi, zorbalaa hem bask\u0131ya kar\u015f\u0131 istar-istem\u00e4z kal\u00ear yaps\u0131n kalk\u0131nt\u0131; hem\nESABA ALARAK, ani l\u00e4\u00e4z\u0131m halklar aras\u0131nda dostluk baalant\u0131lar\u0131n ilerlemesin\u00e4 yard\u0131mc\u0131 olmaa; hem\nESABA ALARAK, ani Birle\u015fmi\u015f Milletl\u00e4r halklar\u0131 kendi Ustav\u0131nda tekrarlad\u0131lar inand\u0131klann\u0131 insannar\u0131n temel\nhaklar\u0131na, insan ki\u015filiin onuruna hem k\u0131ymetin\u00e4hem da adamnarlan kar\u0131lar\u0131n b\u0131rtak\u0131m haklar\u0131na hem karar\nald\u0131lar sotial ilerlemesina yard\u0131mc\u0131 olmaa hem taa bol serbestlikt\u00e4ya\u015famak ko\u015fullann\u0131 iile\u015ftirm\u00e4\u00e4; hem\nESABA ALARAK, ani aza devletl\u00e4r s\u00f6z verdil\u00e4r, Birle\u015fmi\u015f Milletl\u00e4r Kurulunnan birlikt\u00e4, c\u00fcml\u00e4 insan haklar\u0131n\nhem temel serbestliklerin sayg\u0131lanmas\u0131na yard\u0131mc\u0131 olmaa;\nhem\nESABA ALARAK, ani bu haklar hem serbestlikl\u00e4r tabeetin universal anna\u015f\u0131lmas\u0131 bu baalant\u0131y\u0131 b\u00fct\u00fcnn\u00e4\ntamannamak i\u00e7ik pek maanal\u0131d\u0131r,\nGENEL ASAMBLEYA\nbildirer bu Insan Haklar\u0131n C\u00fcml\u00e4 Deklara\u0163lyas\u0131n\u0131 \u00f6l\u00e4 bir problema gibi, ang\u0131s\u0131n\u0131 l\u00e4\u00e4z\u0131m \u00f6zensinn\u00e4r \u00e7\u00f6zm\u00e4\u00e4 hepsi\nhalklar hem devletl\u00e4r, aniki herbir insan hem c\u00fcmlenin herbir organ\u0131, dayma g\u00f6z alt\u0131nda tutarak bu\nDeklara\u0163iyay\u0131 sava\u015fs\u0131nnar ayd\u0131nnatmaklan hem \u00fc\u00fcretm\u00e4kl\u00e4n yard\u0131m etma\u00e4 bu haklar\u0131n hem serbestliklerin\nsayg\u0131lanmas\u0131na na\u0163ional hem halklararas\u0131 progresiv i\u015fl\u00e4rl\u00e4n onnar\u0131n tan\u0131tt\u0131r\u0131lmas\u0131na hem tamannanmas\u0131na nic\u00e4\nKurula gir\u00e4n devletlerin halklar\u0131 aras\u0131nda, \u00f6l\u00e4 da o halklar aras\u0131nda, ang\u0131lar\u0131 bulunrlar o devletlerin kanonnar\u0131\nalt\u0131nda olan topraklarda.\nYaz\u0131 1\nInsannar hepsi duu\u00earlar serbest hem birtak\u0131m kendi k\u0131ymetind\u00e4 hem haklar\u0131nda. Onnara verilmi\u015f ak\u0131l hem \u00fcz da\nl\u00e4az\u0131m biri-birin\u00e4 davrans\u0131nnar karda\u015fl\u0131k ruhuna uygun.\nYaz\u0131 2\nHerbir insanda l\u00e4\u00e4z\u0131m olsun hepsi bu Deklara\u0163iyada bildiril\u00e4n haklar hem serbestlikl\u00e4r, hi\u00e7bir ay\u0131r\u0131nt\u0131s\u0131z soy,\nderi rengi, adam hem kar\u0131, dil, din, politika yada ba\u015fka inand\u0131klar\u0131, m\u00fclk, insan boyu eki ba\u015fka durum\nbak\u0131m\u0131ndan.\nBundan ba\u015fka diil l\u00e4\u00e4z\u0131m yap\u0131ls\u0131n hi\u00e7bir ay\u0131r\u0131nt\u0131 devletin ya insan\u0131n ya\u015fad\u0131\u0131 topraan politika statusuna g\u00f6r\u00e4,\nbakmayarak o toprak serbest mi, bak\u0131mn\u0131 m\u0131, kendiba\u015f\u0131na kullanmayan m\u0131 osa suveren\u0131tetind\u00e4 ba\u015fka t\u00fcrl\u00fc\ns\u0131n\u0131rlamal\u0131 m\u0131.\nYaz\u0131 3\nHerbir insan\u0131n ya\u015famak, serbestlik hem k\u0131\u015filiin\u00e4 dokunmamak hak\u0131 var.\nYaz\u0131 4\nKimsey diil l\u00e4\u00e4z\u0131m tutulsun esirlikt\u00e4 ya serbestsiz durumda; esirlik hem esir sat\u0131lmas\u0131 hi\u00e7birt\u00fcrl\u00fc kabledilmeer.\nYaz\u0131 5\nKimsey diil l\u00e4\u00e4z\u0131m zeetlensin, zorla\u015ft\u0131r\u0131ls\u0131n yada cezaland\u0131r\u0131ls\u0131n zulumca eki insan \u015fan\u0131n\u0131 a\u015faalayan davran\u0131\u015flan.\nYaz\u0131 6\nHerbir insan\u0131n, nerd\u00e4 da o bulunsa, var hak\u0131 daava subyekt\u0131 olarak tan\u0131nmaa.",
            "Image": "678eea74363afd3be5a7fca95b6300ed"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Yaz\u0131 7\nHerbir insan kanona kar\u015f\u0131 denk hem herkezin, bir ay\u0131r\u0131nt\u0131s\u0131z, var birtak\u0131m hak\u0131 kanonnan korunmal\u0131 olmaa.\nHepsi insannar\u0131n birtak\u0131m hak\u0131 var bu Deklara\u0163iyay\u0131 bozan diskrimina\u0163iyadan hem b\u00f6l\u00e4 diskrimina\u0163iya\nfitlemesind\u00e4n korunmal\u0131 olmaa.\nYaz\u0131 8\nHerbir msan\u0131\u0131\u0131 hak\u0131 var legal millet daavalar\u0131ndan haklar\u0131n\u0131 efekivli geeri almaa, eer kostitu\u0163iya ya kanon\ntaraf\u0131ndan ona veril\u00e4n haklar korunmazsalar.\nYaz\u0131 9\nKimsey yok nas\u0131l zakonsuz zorlan kapans\u0131n, tutulsun yada erind\u00e4n kald\u0131r\u0131ls\u0131n.\nYaz\u0131 10\nHerbir insan\u0131n haklar\u0131n\u0131 hem bor\u00e7lar\u0131n\u0131 belirtm\u00e4k i\u00e7in hem ona \u00e7\u0131kar\u0131lan kabaatlaman\u0131n sebepli olup-olmad\u0131\u0131n\u0131\ng\u00f6sterm\u00e4k i\u00e7in var hak\u0131, c\u00fcml\u00e4 birtak\u0131mn\u0131k temelind\u00e4, \u0131stem\u00e4a onun daavas\u0131 bak\u0131ls\u0131n a\u00e7\u0131k hem dooruluk\nkurallar\u0131na uygun olarak baal\u0131 olmayan hem tarafs\u0131z olan sudta.\nYaz\u0131 11\nHerbir kabaatl\u0131 bulunan insan\u0131n hak\u0131 var kabaatl\u0131 say\u0131lmamaa, eer onun kabaat\u0131 zakona g\u00f6r\u00e4 a\u00e7\u0131k ara\u015ft\u0131rmaklan\nortaya \u00e7\u0131kar\u0131lmad\u0131ysa hem ona hert\u00fcrl\u00fc korunma kolayl\u0131\u0131 verilmediys\u00e4.\nKimsey yok nas\u0131l cezaland\u0131r\u0131ls\u0131n \u00f6l\u00e4 bir c\u00fcr\u00fcm (zakona uymayan i\u015f) yapmas\u0131 i\u00e7i\u0131\u0131 yada yapmamas\u0131 i\u00e7in, eer\nyap\u0131ld\u0131\u0131 zamanda o c\u00fcr\u00fcm na\u0163ional zakonnar\u0131na g\u00f6r\u00e4 hem halklararas\u0131 haka g\u00f6r\u00e4 cezalanan kabaat say\u0131lmad\u0131ysa.\nHem yok nas\u0131l kabaatl\u0131ya verilsin taa aar ceza, nekadar vard\u0131 nas\u0131l verilsin o vak\u0131tta, a\u00e7an c\u00fcr\u00fcm yap\u0131lm\u0131\u015f.\nYaz\u0131 12\nKimseyin yok nas\u0131l kanonsuz kar\u0131\u015f\u0131ls\u0131n kendi ki\u015fi hem ayl\u00e4 ya\u015famas\u0131na, kanonsuz dokunulsun onun evi\u0131\u0131\u00e4, onun\nYaz\u0131\u015fma sakl\u0131l\u0131\u0131na yada onun k\u0131ymetin\u00e4 hem ad\u0131na. Herbir insan\u0131n var hak\u0131 kanonnan korunmal\u0131 olmaa b\u00f6l\u00e4\nkar\u0131\u015fmalardan eki b\u00f6l\u00e4 dokunmalardan.\nYaz\u0131 13\nHerbir insan\u0131n var hak\u0131 serbest er dii\u015ftirm\u00e4\u00e4 hem herbir devletin s\u0131n\u0131rlar\u0131nda kendisin\u00e4 oturmak eri ay\u0131rmaa.\nHerbir insan\u0131n var hak\u0131 \u00e7\u0131kmaa memlekett\u00e4n, bu s\u0131rada kendi memleketind\u00e4n da, hem d\u00f6nm\u00e4\u00e4 memleketin\u00e4.\nYaz\u0131 14\nHerbir insan\u0131n var hak\u0131 s\u0131k\u0131\u015ft\u0131rmalardan ba\u015fka memleketlerd\u00e4 koruntu aaramaa hem o koruntuyu kullanmaa.\nBu hak yok nas\u0131l kullan\u0131ls\u0131n, eer s\u0131k\u0131\u015ft\u0131rma yap\u0131l\u0131rsa ger\u00e7ekt\u00e4n politikaya baal\u0131 olmayan bir kabaat i\u00e7in yada\nBirle\u015fmi\u015f Milletl\u00e4r kurulun neetlerin\u00e4 hem prin\u0163iplerin\u00e4 kar\u015f\u0131 gid\u00e4n i\u015fl\u00e4r i\u00e7in.\nYaz\u0131 15\nHerbir insan\u0131n var vatanda\u015fl\u0131k hak\u0131.\nKimseyd\u00e4n yok nas\u0131l kanonsuz al\u0131ns\u0131z onun vatanda\u015fl\u0131\u0131 yada onun hakl kendi vatanda\u015fl\u0131\u0131n\u0131 dii\u015ftirm\u00e4\u00e4.\nYaz\u0131 16\n1.Ya\u015flar\u0131n\u0131 dolduran adamnar\u0131n hem kar\u0131lar\u0131n var hak\u0131, hi\u00e7bir s\u0131n\u0131rlamas\u0131z soy, milletlik ya din \u00fczerin\u00e4, evlenip\nayl\u00e4 kum\u0131aa. Onnar\u0131n haklar\u0131 birtak\u0131m evlenirk\u00e4n, evlenmekt\u00e4 bulunarkan hem ay\u0131r\u0131larkan.\nEvle\u0131\u0131m\u00e4k olabilir sade kar\u015f\u0131l\u0131kl\u0131 iki taraf\u0131n b\u00fct\u00fcn serbestliinn\u00e4n hem kay\u0131ll\u0131\u0131nnan.\nAyl\u00e4\u2014 c\u00fcmlenin bir natural hem ana k\u0131s\u0131m\u0131 hem onun var hak\u0131 c\u00fcml\u00e4 hem devlet taraf\u0131ndan korulu olmaa.\nYaz\u0131 17\nHerbir insan\u0131n var hak\u0131 mal saabisi olmaa tek ba\u015f\u0131na yada ba\u015fkas\u0131nnan birlikt\u00e4.\nKimseyin elind\u00e4n zakonsuz mal diil l\u00e4\u00e4z\u0131m al\u0131ns\u0131n.\nYaz\u0131 18\nHerbir msan\u0131n var serbestli d\u00fc\u015f\u00fcnm\u00e4k, \u00fcz hem din hak\u0131; bu haka girer serbestlik dii\u015ftirm\u00e4\u00e4 kendi di\u0131\u0131ini ya\ninand\u0131klar\u0131n\u0131 hem tutmaa kendi dinini ya inand\u0131klar\u0131n\u0131 tek ba\u015f\u0131na ek\u0130 ba\u015fkas\u0131nnan birlikt\u00e4, halka a\u00e7\u0131k \u00fc\u00fcrenm\u00e4\u00e4,\nduva etm\u00e4\u00e4 hem din ritual adetlerini kullanmaa.",
            "Image": "3a439decefe379cb6d6b4e08a1787219"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Yaz\u0131 19\nHerbir insan\u0131n var hak\u0131 serbestli fikirlerin\u00e4 hem onnar\u0131n serbestli a\u00e7\u0131klamas\u0131na; bu haka girer serbestlik\nengelsiz kendi fikirlerin\u00e4 uymaa hem serbestlik aaramaa, kabletm\u00e4\u00e4 hem daatmaa bilgi hem f\u0131kir hert\u00fcrl\u00fc hem\ndevlet s\u0131n\u0131rlar\u0131na baal\u0131 olmayarak.\nYaz\u0131 20\nHerbir insan\u0131n var hak\u0131 uslu toplant\u0131 hem kurulu\u015f serbestliin\u00e4.\nKimseyi yok nas\u0131l zorla\u015ft\u0131rmaa girsi\u0131\u0131 nesoy-sa kur\u0131\u0131lu\u015fa (asotiatiey\u00e4).\nYaz\u0131 21\nHerbir insan\u0131n var hak\u0131 pay almaa kendi devletin kullanmas\u0131nda doorudan yada se\u00e7ilmi\u015f vatanda\u015flann\narac\u0131l\u0131\u0131nnan.\nHerbir insan\u0131n var birtak\u0131m hak\u0131 kendi memleketind\u00e4 devlet izmetin\u00e4 gir\u00e4bilm\u00e4\u00e4.\nHalk\u0131n isteyi\u015fi l\u00e4\u00e4z\u0131m olsun \u00f6nderlik kuvedin temeli; bu isteyi\u015f laaz\u0131m belli edilsin periodik hem fal\u015f olmayan\nse\u00e7imnerd\u00e4, ang\u0131lar\u0131 l\u00e4\u00e4z\u0131m yap\u0131ls\u0131nnar universal hem birtak\u0131m se\u00e7im hak\u0131nnan, sakl\u0131 kiyat atmaklan yada ba\u015fka\ndenk maanal\u0131, kiyat atman\u0131n serbestliini koruyan formalarlan.\nYaz\u0131 22\nHerb\u0131r insan\u0131n, c\u00fcml\u00e4 azas\u0131 olduu i\u00e7in, hak\u0131 var sotial yard\u0131m\u0131na hem onun sayg\u0131l\u0131\u0131n yard\u0131mn\u0131 olmas\u0131 i\u00e7in hem\nki\u015filiin serbestli ilerlemesi i\u00e7in l\u00e4\u00e4z\u0131m olan ekonomika, so\u0163ial hem kultura haklar\u0131n ger\u00e7ekle\u015ftirmesin\u00e4 national\nyard\u0131mnar\u0131 hem milletl\u00e4raras\u0131 i\u015fbirlii yolunnan hem herbir devletin yap\u0131l\u0131\u015f\u0131na hem kaynaklar\u0131na uygun olarak.\nYaz\u0131 23\nHerbir insan\u0131n var hak\u0131 \u00e7al\u0131\u015fmaa, serbestli i\u015f ay\u0131rmaa, dooru hem uygun i\u015f kolayl\u0131klar\u0131nda \u00e7al\u0131\u015fmaa hem\ni\u015fsizlikt\u00e4n korunmal\u0131 olmaa.\nHerbir insan\u0131n var hak\u0131 hi\u00e7bir ay\u0131r\u0131nt\u0131s\u0131z birtak\u0131m i\u015f i\u00e7in birtak\u0131m \u00f6dek kabletm\u00e4\u00e4.\nHerbir \u00e7al\u0131\u015fan insan\u0131n var hak\u0131 almaa dooru hem kanaatl\u0131 \u00f6dek, ang\u0131s\u0131 eter insanca ya\u015famaa ona hem onun\naylesin\u00e4 hem ang\u0131s\u0131na, l\u00e4\u00e4z\u0131m olduynan, eklener ba\u015fka sotial yard\u0131mnar\u0131.\nHerbir insan\u0131n var hak\u0131 kurmaa profes\u0131onal birlikleri hem girm\u00e4\u00e4 profesional birliklerin\u00e4 kendi intereslerini\nkorumaa deyni.\nYaz\u0131 24\nHerbir insan\u0131n var hak\u0131 dinnenm\u00e4 hem bo\u015f vak\u0131da, bu arada \u00e7al\u0131\u015fma g\u00fcn\u00fcn ak\u0131ll\u0131ca s\u0131n\u0131rlanmas\u0131na hem periodik\n\u00f6dekli izinina (otpuskaya).\nYaz\u0131 25\nHerbir \u0131nsan\u0131n var hak\u0131 \u00f6l\u00e4 ya\u015famak uuruna, bu s\u0131raya girer imeesi, giyimi, evi, saal\u0131k bak\u0131m\u0131 hem l\u00e4\u00e4z\u0131m olan\nso\u0163ial izmetleri, ang\u0131s\u0131 l\u00e4\u00e4z\u0131m ol\u00ear korumaa saal\u0131\u0131n\u0131 hem varl\u0131\u0131n\u0131, kendisinin hem aylesinin, hem hak\u0131 yard\u0131ms\u0131z\nkalmamaa i\u015fsizlik, hastal\u0131k, sakatl\u0131k, iht\u00e4rl\u0131k yada ba\u015fka olabilirli durumda, a\u00e7an o kendisin\u00e4 baal\u0131 olmayan\nsebepl\u00e4r \u00fczerin\u00e4 ge\u00e7inmesi i\u00e7in kaynaks\u0131z kalabilir.\nAnal\u0131k hem u\u015fakl\u0131k vererl\u00e4r bir ay\u0131r\u0131 bak\u0131m hem yard\u0131m hak\u0131. Hepsi u\u015faklar, duuan evlilikt\u00e4 ya evlilik d\u0131\u015f\u0131nda,\nl\u00e4\u00e4z\u0131m kabletsinn\u00e4r birtak\u0131m sotial yard\u0131m\u0131.\nYaz\u0131 26\nHerbir insan\u0131n var \u00fc\u00fcrenm\u00e4k hak\u0131. En az ba\u015flant\u0131 hem genel \u00fc\u00fcrenm\u00e4k l\u00e4\u00e4z\u0131m olsunnar \u00f6deksiz. Ba\u015flant\u0131\n\u00fc\u00fcrenm\u00e4k l\u00e4\u00e4z\u0131m olsun hepsi i\u00e7in. Tehnika hem zanaat \u00fc\u00fcrenmesi i\u00e7in yol l\u00e4\u00e4z\u0131m a\u00e7\u0131k olsun herkezin\u00e4, \u00fc\u00fcsek\n\u00fc\u00fcrenm\u00e4k t\u00e4 l\u00e4\u00e4z\u0131m hepsi i\u00e7in birtak\u0131m a\u00e7\u0131k olsun herkezin becerdim\u00e4 g\u00f6r\u00e4.\n\u00dc\u00fcrenm\u00e4k l\u00e4\u00e4z\u0131m \u00f6n versin insan ki\u015filiin dolu ilerlemesm\u00e4 hem da insan haklar\u0131n hem temel serbestliklerin taa\nb\u00fc\u00fck sayg\u0131lanmas\u0131na. \u00dc\u00fcrenm\u00e4k l\u00e4\u00e4z\u0131m yard\u0131m etsin kar\u015f\u0131l\u0131kl\u0131 anna\u015fmak, saburluk hem dostluk ols\u0131m hepsi\nmiiletl\u00e4r, soy hem din grupalar\u0131n aras\u0131nda hem yard\u0131m etsin Birle\u015fmi\u015f Kurulun bar\u0131\u015f koruma \u00e7al\u0131\u015fmalar\u0131na.\nAna-boban\u0131n var \u00fcst\u00fcn hak\u0131 kendi k\u00fc\u00e7\u00fck ya\u015fl\u0131 u\u015faklar\u0131na \u00fc\u00fcrenm\u00e4k formas\u0131 ay\u0131rmaa.\nYaz\u0131 27\nHerbir insan\u0131n var hak\u0131 serbestli pay almaa c\u00fcmlenin kultura ya\u015famas\u0131nda, ho\u015flanmaa inc\u00e4 zanaatlan, pay almaa\nbilim ilerlemesind\u00e4 hem faydalanmaa onun hay\u0131rlar\u0131nnan.\nHerbir insan\u0131n var hak\u0131 korunsun onun moral hem material interesleri, kaynaklanan o\u0131\u0131un yapt\u0131\u0131 bilim, l\u0131teratura\nya artistik yaratmalar\u0131ndan.",
            "Image": "5eebd289560dae4e85f5f78ea1a10627"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Yaz\u0131 28\nHerbir insan\u0131n var hak\u0131 \u00f6l\u00e4 bir so\u0163ial hem halklararas\u0131 d\u00fczen\u00e4, a\u0131\u0131g\u0131s\u0131nda b\u00fct\u00fcn haklar hem serbestlikl\u00e4r,\ns\u0131ralanan bu Deklara\u0163iyada, ger\u00e7ek olabilecekl\u00e4r.\nYaz\u0131 29\nHerbir insan\u0131n c\u00fcml\u00e4 kar\u015f\u0131s\u0131nda bor\u00e7lar\u0131 var, sade c\u00fcmled\u00e4 olur ger\u00e7eklensin ki\u015filiin serbest hem b\u00fct\u00fcn\nilerlemesi.\nHaklar\u0131n\u0131 hem serbestliklerini ger\u00e7ekle\u015ftir\u00e4rk\u00e4n herbir insana sade \u00f6l\u00e4 s\u0131n\u0131rlama yap\u0131labilinir, ang\u0131s\u0131 kanona\ng\u00f6ra uyg\u0131\u0131lanm\u0131\u015f saade neetl\u00e4n ger\u00e7ekle\u015ftirm\u00e4\u00e4 aalemin haklar\u0131n\u0131n hem serbestliklerinin tan\u0131nmas\u0131n\u0131 hem\nsayg\u0131lanmas\u0131n\u0131 hem da demokratik toplumunda dooru moral \u0131steklerin\u00e4, c\u00fcml\u00e4 d\u00fczenin\u00e4 hem c\u00fcml\u00e4 ya\u015famak\nbolluuna uygun olmas\u0131 i\u00e7in.\nBu haklar\u0131n hem serbestliklerin ger\u00e7ekle\u015ftirilmesi hi\u00e7birt\u00fcrl\u00fc diil l\u00e4\u00e4z\u0131m ayk\u0131r\u0131 gitsin Birle\u015fmi\u015f Milletl\u00e4r Kurulun\nneetlerin\u00e4 hem prin\u0163iplerin\u00e4.\nYaz\u0131 30\nBu Deklara\u0163iyada bi\u015fey yok nas\u0131l yorumnans\u0131n osoy, sans\u0131n bir devlet\u00e4, ki\u015fi grupas\u0131na yada ay\u0131r\u0131 ki\u015filer\u00e4 veriler\nhak \u00f6l\u00e4 bir \u00e7al\u0131\u015fmada bulunmaa, ang\u0131s\u0131 \u00f6nnendiriler bu Deklara\u0163iyada s\u0131ralanan haklar\u0131 hem serbestlikleri yok\netm\u00e4\u00e4.",
            "Image": "6e95c8cb8d5bceec2fde3daecdeb6a24"
        }
    }
}

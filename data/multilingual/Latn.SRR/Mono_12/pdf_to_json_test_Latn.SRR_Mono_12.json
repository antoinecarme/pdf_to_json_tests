{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470689,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "JEEGNIT NE ADNA FEE NDEERNA NI KE WARNA O KIIN\n[Preamble]\nNo andiɗ i jom le wiin fop a mbogna, fa ke warna den too te mbod teen keen fetu jam na adna\nfee,\nNo ñak o and fo o yeesandaa ke warna in, naa ɓisiidaa fitna, fa yiif a peƭaru no ñoow in too\nadna faynwiin we a layaa o ngalaat dan, taamaala matee den fo ñak keen refu ke wiin we a moƴ na\no mbug no ñoow,\nNo Ke moƴna, ten ref a saax ake a yetooxaa ke jofna no kiin ndax jam a jeg boo muu refna yeeg o\nfañ o neewandel,\nNo ke moƴna, ten ref ndamir a paax too moƴ o saƭkand ngaariit ndeer a caax ake,\nNo ke mbokatoor ne keet ke a ngiɓinna a ref ɓaat o yetoox kaa jofna no ñoow no kiin, ni jommi\nmbodir ni ke warna dew o tew mbaat o koor, too a moƴkaa ngeenoox no kaa jofandna a paam o ñoow\nno kiin,\nA caax ake mbogna teen fop, a njaɓa a njal fi mbokatoor maak ne xeet ke ndax de mbaag o moƴ o\nsaƭkand a yetax ale no kaa jofna no kiin,\nNe fop a mbaruuna andit a ndamtin neen a jegta ngaa neen ke warna kiin a sogo jeg o njiriiñ\nMBOKATOOR MAAK NE\nNaa andintaa ee\nYeegnit neene adna fee ndeerna ni ke warna o kiinnen kaa wiine ƭop kam a caax ake kam pokatoor\nke a mbarna and. A mbara o ndam yeegnit neene na yiif ake. Njeem kaa ɓaatuuna no saax ole na\ncangin ale na yar faye ndax ke yeegnit neene ɓissiɗna a waag o wuy kam a caax ake fa kam adna\nfee. A caax ake mbogna teen a mbaraan o andnitaa kam ṕasil dem.\nArtiikal fa mberaand\nWiin we naa ñoowaa na adna, den fop mbodu no ke war na oxnu refna na den a jega o ngalaat umpi\nyiif um, le mbarin o meƭtootaa baa mbaag o ñoow den fop no fog.\nArtiikal 2\nOxuu refna teen a waaga ñaayin ke waruuna fa ke ta bugna, no ke yeegnit neene ɓistiiduuna.\nSeŋatir leng jegeeteen no xeet mbaat no nandel, no tefel, na falay, na diina, no ngalaat\npolitik mbaat lakas kaa waagna ref aada saaxle, no jeg, no nimel mbaat kaa ta nandtiina.\nA doon teen o andiloor o leng oxuu ta waagna ref, na politik ma xate mbaat na adna fee, ma\nsaate fa ndeɓ mbaa fa maak oxaa jeg na xoox um mbaat oxaa jegeeruuna den fop mbodu no yeegnil\nneeke.\nAr 3\nO kiin muu refna a wara o ñoow o noowum naa ta bugtuuna.\nAr 4\nO leng waraand fi'o oaɗ, mbaat o jalnoorel mbaƭ fa cikax i faɗ a mbañte na nuu ta waagna jegit.\nAr 5\nO leng waraand o ñaayɗand, mbaat o doonel ƭoonu kaa faafna xap, mbaat kaa jageerna to kiin.\nAr 6\nOxuu ga'oona a wara and xooxum, muu ta refna fa ñaatnood um.\nAr 7\nFop mbodu na luwaa fa ne de mbareena aarit na luwaa. Fop mbaru mbod no aar ke warna yaq mbaat\nneewlandaa doole ke yeegnit neene ɓ isiidna.\nAr 8\nOxuu refna waraa ñaap o maakooyel (dimle) ni pind ke saqna fi ñuxur ne saax le no kaa jofna na\npi'a kupulaa wangna ɓ issid yak too yeegnit ne fa luwaa a mbañin.",
            "Image": "a4188e30ca338f3d95012dd726518417"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ar 9\nO leng waagaand o dam mbaat o geekel kaso mbaat o sutel saax le no kaa luwaa fogeerna.\nAr 10\nO xuu refna a wara lay ke ɗomuuna ne ta jegitna boo fop a nain no xate and boo xaa-xate we a\ncooɗin i ɓur mbaat o ɓurel.\nAr 11\nOxuu dooneena i nox ni kaa xooleerna a ware waas fi yiif um a bisel no xate-and boo top a\nxoolandel.\nO leng warkaand na pi'alaa andoona yee yeta jegaa ɓak'aand na pi'a kupu ke no saaxle mbaat na\nadnatee. Ke a pi'alaa a fodirit ina soom o waage doon ndaa waree xup kaaga.\nAr 12\nO leng fiikilkaand no ñoow um, kam ṕasil um, kam mbindum mbaat kam ngentand um, mbala o layanan\nkaa jegeerna mbaat o jeema yakanin o waag um. Oxuu refna luwaa waraam o maakooy boo baa nandu\nneen a daawom.\nAr 13\nOxuu refna a wara retaa a garaa ne feltuuna, a ñaap o genand kam saax le muu ta gubna.\nOxuu refna a waaga sutoox saax a nomtooxiid boo no saax of.\nAr 14\nOxuu jegeerna o ɗaay me genoona, waagaa o ñaap saax laa waagoona o gen.\nA soṕangaa a pi'a paaxeer o reefeel la ref kaa jegna waagatiro o muc no ke eteena o lay gaaga a\npi'of a guutatira fa ƭaap ale mbokatoor ni keet ke njaɓ na.\nAr 15\nOxu refna a wara jeg o anɗiloor saax um.\nO leng waraand o fañit o anɗiloor saax um mbaat a coosax mo saax la kas.\nAr 16\nO koor fo tew a kiid den a daawangaa a totax too ta mbugir a mbaaga o njegir. ɗeeteer ee mbogee\nxeet, mbaat saax mbaat diina te njeg kaa warna den kam I ngolnir ne boo maa te daykaa.\nNdonir ne waagee ɗeg to refee wee ndeernuna mbugun.\nṔasil ten ref a paƴ ale xupna o njiriiñ no ñoow a wara o aarel na kenand axe fa kam saax le.\nAr 17\nO kiin nuu ga'oona wo andu o ref sengof, mbaat kam mbokatoor (fog) waraa jegood kaa xooluna.\nO leng waraanal o fañit o jeg um.\nAr 18\nO xuu refna a ware o waas foo yiif um fa diina um. Na ne te bugitna, boo yaa ta bugna joosoox\nna diina fa lakas la waasel a laywaa, fi'waa boo yaa le ñaapaa waa ndeefuuna teen.\nAr 19\nO xuu refna a wara was fa xalaat um a layin, waree jeg teen o njaaxid o leng, tam nuu te bugna\nta nanel fat a layin kam saax le fa kataa saax.\nAr 20\nO kiin mu refna a wara retaa no xet fi mbo katoor naa jam a refna.\nO leng waraand o jibin na fog ni mbokatoor.\nAr 21\nOxuu refna a wara fog ni ke naa ñaaynaa saax of a waaga ref wo mbaat oxaa jiloona to doyom.",
            "Image": "49f23b1230f34abc8d662aeab5504607"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "O kiin mu refna a waaga fog ni callel kaa maat maa ni saax of.\nWe ngenna ni saax ke te mbugna, kaaga naa geennaa we naa saqaa a ñuxur axe ne te andteel ten\nref mban nuu ngap onqaa fadtiina oote datfo jeg wiin we njil we mbelna den na ne te waritna\n(eleksioŋ).\nAr 22\nO kiin mu refna o ñoowaa kam ngentand um a ware aar a maakooyel no ñoow'um no jeg um. Na aada\num no ngentand um baa waag o andiɗ xooxum kam saax le.\nAr 23\nO kiin nuu refna a wara o jal, fa ke ta bugna jal too ta ref kaa dooneena na ƭ at, a ware aar\nno ñako jal.\nFop mbodu teen jegee samtir callel nuu refna fi ndafidum.\nOxuu naa jallaa rawaa jeg muñoor kaa saqtoona ṕasil of boo te mbaag o yeeg o ñoow fel na keeñ\nden.\nOxuu refna a waaga sos mbaat ta fog mbokaloor (sendikaa) ndi te waag o dax ke waruuna na\npi'mbaat o jeg.\nAr 24\nO xuu refna a wara o ñootnooxaa, a ñootin yiifum na ngap o mbodu yaa da njalna baa nger.\nAr 25\nOxuu refna a wara jeg o ñoow olaa fadna fo ten, a topatoox o wod-o-ɗaal um fi ṕasil um: no\nñaamel, na tikoorite, no genand, na baadin. A ware maakooy yaa ta ñakna callel um mbaat ta ɓ\noowid mbaat taamala daawin.\nYaay ke fi ngoor ke a mbare maakooyeel a paax ngoor ke ndimeena kam a tolax ta we ndimaan deena\nkam a tolax den fop mbodu.\nAr 26\nOxuu refna a wara jang. A cang a ware yooɓan ni kaa jofna na cang a peraand ale no ngoor ke. Te\nref kaa warna na teɓ axe ndimeena ta mbaang o njang fop mbaru mbod na cangu maak axe mbaat a\ncangu xe na mece ke.\nA cang ale wara jeg o njiriiñ o maak ni wiin we, a ɓaat a den boo to and a qoox den, ndax da\nmbaag o ñoow ni muñanir ni mbokatoor, ni nanir fa kaa jofondna a paam callel ke ni pokatoor ke\nxeet kembugna jam.\nBaajur ke den mbaru njil a cang ale na ṕiy axe.\nAr 27\nOxuu refna a wara fog ni mbokatoor ni cosaan, ndax kaa jofandna a paam a yiif ake fi pi' el ke.\nOxuu refna a wara geenoox no kaa waagna yaq callel ke mbaat a yiif ake mbaat and ole xalna no\nxooxum.\nAr 28\nOxuu refna a wara o gay kam saax le mbaat kam adna fee kaa taxna boo jam a jegaa kom ne yeegnit\nneene ɓistiiduuna.\nAr 29\nOxuu ga'oona a jega kaa waruna kam ngentand um kam yaa ta jegna o ɗaay, faa and I xoox um na ke\nte bugna.\nNi ke warna mu refna te fi'an, nuu refna teen a jega maa waroona day, na ne luwaa (ƭat ale)\nɓistiiduuna ndax nu refna, a andangaa mete warna day, dalkee no kend um a fi'angaan o ñoow de\nxan a fel.\nKeene warna in fa ke i njegna teen i andangaan guutartirkee fa ñaaćnoot ale ni mbokatoor ne\nxeet ke.\nAr 30\nKe yeegnit neeke a ɓisiidna, waraand o ɓakand ni saax leng mbaat i mbokatoor, leng mbaat o",
            "Image": "1b988571c06af732fd9e766bfd2cc79b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kiino leng boo te tax ta fesooraa naa te warteerna ni ke warna jeg.",
            "Image": "040da190bec97d05ed4606721533d16c"
        }
    }
}

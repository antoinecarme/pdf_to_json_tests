{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470763,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "JEEGNIT NE ADNA FEE NDEERNA NI KE WARNA O KIIN\n[Preamble]\nNo andi\u0257 i jom le wiin fop a mbogna, fa ke warna den too te mbod teen keen fetu jam na adna fee,\nNo \u00f1ak o and fo o yeesandaa ke warna in, naa \u0253isiidaa fitna, fa yiif a pe\u01adaru no \u00f1oow in too adna faynwiin we a layaa o ngalaat dan, taamaala matee den fo \u00f1ak keen\nrefu ke wiin we a mo\u01b4 na o mbug no \u00f1oow,\nNo Ke mo\u01b4na, ten ref a saax ake a yetooxaa ke jofna no kiin ndax jam a jeg boo muu refna yeeg o fa\u00f1 o neewandel,\nNo ke mo\u01b4na, ten ref ndamir a paax too mo\u01b4 o sa\u01adkand ngaariit ndeer a caax ake,\nNo ke mbokatoor ne keet ke a ngi\u0253inna a ref \u0253aat o yetoox kaa jofna no \u00f1oow no kiin, ni jommi mbodir ni ke warna dew o tew mbaat o koor, too a mo\u01b4kaa ngeenoox no kaa\njofandna a paam o \u00f1oow no kiin,\nA caax ake mbogna teen fop, a nja\u0253a a njal fi mbokatoor maak ne xeet ke ndax de mbaag o mo\u01b4 o sa\u01adkand a yetax ale no kaa jofna no kiin,\nNe fop a mbaruuna andit a ndamtin neen a jegta ngaa neen ke warna kiin a sogo jeg o njirii\u00f1\nMBOKATOOR MAAK NE\nNaa andintaa ee\nYeegnit neene adna fee ndeerna ni ke warna o kiinnen kaa wiine \u01adop kam a caax ake kam pokatoor ke a mbarna and. A mbara o ndam yeegnit neene na yiif ake. Njeem kaa\n\u0253aatuuna no saax ole na cangin ale na yar faye ndax ke yeegnit neene \u0253issi\u0257na a waag o wuy kam a caax ake fa kam adna fee. A caax ake mbogna teen a mbaraan o andnitaa\nkam \u1e55asil dem.\nArtiikal fa mberaand\nWiin we naa \u00f1oowaa na adna, den fop mbodu no ke war na oxnu refna na den a jega o ngalaat umpi yiif um, le mbarin o me\u01adtootaa baa mbaag o \u00f1oow den fop no fog.\nArtiikal 2\nOxuu refna teen a waaga \u00f1aayin ke waruuna fa ke ta bugna, no ke yeegnit neene \u0253istiiduuna. Se\u014batir leng jegeeteen no xeet mbaat no nandel, no tefel, na falay, na\ndiina, no ngalaat politik mbaat lakas kaa waagna ref aada saaxle, no jeg, no nimel mbaat kaa ta nandtiina.\nA doon teen o andiloor o leng oxuu ta waagna ref, na politik ma xate mbaat na adna fee, ma saate fa nde\u0253 mbaa fa maak oxaa jeg na xoox um mbaat oxaa jegeeruuna den fop\nmbodu no yeegnil neeke.\nAr 3\nO kiin muu refna a wara o \u00f1oow o noowum naa ta bugtuuna.\nAr 4\nO leng waraand fi'o oa\u0257, mbaat o jalnoorel mba\u01ad fa cikax i fa\u0257 a mba\u00f1te na nuu ta waagna jegit.\nAr 5\nO leng waraand o \u00f1aay\u0257and, mbaat o doonel \u01adoonu kaa faafna xap, mbaat kaa jageerna to kiin.\nAr 6\nOxuu ga'oona a wara and xooxum, muu ta refna fa \u00f1aatnood um.\nAr 7\nFop mbodu na luwaa fa ne de mbareena aarit na luwaa. Fop mbaru mbod no aar ke warna yaq mbaat neewlandaa doole ke yeegnit neene \u0253 isiidna.\nAr 8\nOxuu refna waraa \u00f1aap o maakooyel (dimle) ni pind ke saqna fi \u00f1uxur ne saax le no kaa jofna na pi'a kupulaa wangna \u0253 issid yak too yeegnit ne fa luwaa a mba\u00f1in.\nAr 9\nO leng waagaand o dam mbaat o geekel kaso mbaat o sutel saax le no kaa luwaa fogeerna.\nAr 10\nO xuu refna a wara lay ke \u0257omuuna ne ta jegitna boo fop a nain no xate and boo xaa-xate we a coo\u0257in i \u0253ur mbaat o \u0253urel.\nAr 11\nOxuu dooneena i nox ni kaa xooleerna a ware waas fi yiif um a bisel no xate-and boo top a xoolandel.\nO leng warkaand na pi'alaa andoona yee yeta jegaa \u0253ak'aand na pi'a kupu ke no saaxle mbaat na adnatee. Ke a pi'alaa a fodirit ina soom o waage doon ndaa waree xup\nkaaga.\nAr 12\nO leng fiikilkaand no \u00f1oow um, kam \u1e55asil um, kam mbindum mbaat kam ngentand um, mbala o layanan kaa jegeerna mbaat o jeema yakanin o waag um. Oxuu refna luwaa waraam o\nmaakooy boo baa nandu neen a daawom.\nAr 13\nOxuu refna a wara retaa a garaa ne feltuuna, a \u00f1aap o genand kam saax le muu ta gubna.\nOxuu refna a waaga sutoox saax a nomtooxiid boo no saax of.\nAr 14\nOxuu jegeerna o \u0257aay me genoona, waagaa o \u00f1aap saax laa waagoona o gen.\nA so\u1e55angaa a pi'a paaxeer o reefeel la ref kaa jegna waagatiro o muc no ke eteena o lay gaaga a pi'of a guutatira fa \u01adaap ale mbokatoor ni keet ke nja\u0253 na.\nAr 15\nOxu refna a wara jeg o an\u0257iloor saax um.\nO leng waraand o fa\u00f1it o an\u0257iloor saax um mbaat a coosax mo saax la kas.\nAr 16\nO koor fo tew a kiid den a daawangaa a totax too ta mbugir a mbaaga o njegir. \u0257eeteer ee mbogee xeet, mbaat saax mbaat diina te njeg kaa warna den kam I ngolnir ne boo\nmaa te daykaa.\nNdonir ne waagee \u0257eg to refee wee ndeernuna mbugun.\n\u1e54asil ten ref a pa\u01b4 ale xupna o njirii\u00f1 no \u00f1oow a wara o aarel na kenand axe fa kam saax le.\nAr 17",
            "Image": "de5ab764bddc597c821625781b49c03b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "O kiin nuu ga'oona wo andu o ref sengof, mbaat kam mbokatoor (fog) waraa jegood kaa xooluna.\nO leng waraanal o fa\u00f1it o jeg um.\nAr 18\nO xuu refna a ware o waas foo yiif um fa diina um. Na ne te bugitna, boo yaa ta bugna joosoox na diina fa lakas la waasel a laywaa, fi'waa boo yaa le \u00f1aapaa waa\nndeefuuna teen.\nAr 19\nO xuu refna a wara was fa xalaat um a layin, waree jeg teen o njaaxid o leng, tam nuu te bugna ta nanel fat a layin kam saax le fa kataa saax.\nAr 20\nO kiin mu refna a wara retaa no xet fi mbo katoor naa jam a refna.\nO leng waraand o jibin na fog ni mbokatoor.\nAr 21\nOxuu refna a wara fog ni ke naa \u00f1aaynaa saax of a waaga ref wo mbaat oxaa jiloona to doyom.\nO kiin mu refna a waaga fog ni callel kaa maat maa ni saax of.\nWe ngenna ni saax ke te mbugna, kaaga naa geennaa we naa saqaa a \u00f1uxur axe ne te andteel ten ref mban nuu ngap onqaa fadtiina oote datfo jeg wiin we njil we mbelna den\nna ne te waritna (eleksio\u014b).\nAr 22\nO kiin mu refna o \u00f1oowaa kam ngentand um a ware aar a maakooyel no \u00f1oow'um no jeg um. Na aada um no ngentand um baa waag o andi\u0257 xooxum kam saax le.\nAr 23\nO kiin nuu refna a wara o jal, fa ke ta bugna jal too ta ref kaa dooneena na \u01ad at, a ware aar no \u00f1ako jal.\nFop mbodu teen jegee samtir callel nuu refna fi ndafidum.\nOxuu naa jallaa rawaa jeg mu\u00f1oor kaa saqtoona \u1e55asil of boo te mbaag o yeeg o \u00f1oow fel na kee\u00f1 den.\nOxuu refna a waaga sos mbaat ta fog mbokaloor (sendikaa) ndi te waag o dax ke waruuna na pi'mbaat o jeg.\nAr 24\nO xuu refna a wara o \u00f1ootnooxaa, a \u00f1ootin yiifum na ngap o mbodu yaa da njalna baa nger.\nAr 25\nOxuu refna a wara jeg o \u00f1oow olaa fadna fo ten, a topatoox o wod-o-\u0257aal um fi \u1e55asil um: no \u00f1aamel, na tikoorite, no genand, na baadin. A ware maakooy yaa ta \u00f1akna\ncallel um mbaat ta \u0253 oowid mbaat taamala daawin.\nYaay ke fi ngoor ke a mbare maakooyeel a paax ngoor ke ndimeena kam a tolax ta we ndimaan deena kam a tolax den fop mbodu.\nAr 26\nOxuu refna a wara jang. A cang a ware yoo\u0253an ni kaa jofna na cang a peraand ale no ngoor ke. Te ref kaa warna na te\u0253 axe ndimeena ta mbaang o njang fop mbaru mbod na\ncangu maak axe mbaat a cangu xe na mece ke.\nA cang ale wara jeg o njirii\u00f1 o maak ni wiin we, a \u0253aat a den boo to and a qoox den, ndax da mbaag o \u00f1oow ni mu\u00f1anir ni mbokatoor, ni nanir fa kaa jofondna a paam\ncallel ke ni pokatoor ke xeet kembugna jam.\nBaajur ke den mbaru njil a cang ale na \u1e55iy axe.\nAr 27\nOxuu refna a wara fog ni mbokatoor ni cosaan, ndax kaa jofandna a paam a yiif ake fi pi' el ke.\nOxuu refna a wara geenoox no kaa waagna yaq callel ke mbaat a yiif ake mbaat and ole xalna no xooxum.\nAr 28\nOxuu refna a wara o gay kam saax le mbaat kam adna fee kaa taxna boo jam a jegaa kom ne yeegnit neene \u0253istiiduuna.\nAr 29\nOxuu ga'oona a jega kaa waruna kam ngentand um kam yaa ta jegna o \u0257aay, faa and I xoox um na ke te bugna.\nNi ke warna mu refna te fi'an, nuu refna teen a jega maa waroona day, na ne luwaa (\u01adat ale) \u0253istiiduuna ndax nu refna, a andangaa mete warna day, dalkee no kend um a\nfi'angaan o \u00f1oow de xan a fel.\nKeene warna in fa ke i njegna teen i andangaan guutartirkee fa \u00f1aa\u0107noot ale ni mbokatoor ne xeet ke.\nAr 30\nKe yeegnit neeke a \u0253isiidna, waraand o \u0253akand ni saax leng mbaat i mbokatoor, leng mbaat o kiino leng boo te tax ta fesooraa naa te warteerna ni ke warna jeg.",
            "Image": "b65fbca0a835e5dec034278300c4d5ed"
        }
    }
}

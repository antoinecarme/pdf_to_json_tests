{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470704,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "JEEGNIT NE ADNA FEE NDEERNA NI KE WARNA O KIIN\n[Preamble]\nNo andiɗ i jom le wiin fop a mbogna, fa ke warna den too te mbod teen\nkeen fetu jam na adna fee,\nNo ñak o and fo o yeesandaa ke warna in, naa ɓisiidaa fitna, fa yiif a\npeƭaru no ñoow in too adna faynwiin we a layaa o ngalaat dan, taamaala\nmatee den fo ñak keen refu ke wiin we a moƴ na o mbug no ñoow,\nNo Ke moƴna, ten ref a saax ake a yetooxaa ke jofna no kiin ndax jam a\njeg boo muu refna yeeg o fañ o neewandel,\nNo ke moƴna, ten ref ndamir a paax too moƴ o saƭkand ngaariit ndeer a\ncaax ake,\nNo ke mbokatoor ne keet ke a ngiɓinna a ref ɓaat o yetoox kaa jofna no\nñoow no kiin, ni jommi mbodir ni ke warna dew o tew mbaat o koor, too a\nmoƴkaa ngeenoox no kaa jofandna a paam o ñoow no kiin,\nA caax ake mbogna teen fop, a njaɓa a njal fi mbokatoor maak ne xeet ke\nndax de mbaag o moƴ o saƭkand a yetax ale no kaa jofna no kiin,\nNe fop a mbaruuna andit a ndamtin neen a jegta ngaa neen ke warna kiin a\nsogo jeg o njiriiñ\nMBOKATOOR MAAK NE\nNaa andintaa ee\nYeegnit neene adna fee ndeerna ni ke warna o kiinnen kaa wiine ƭop kam a\ncaax ake kam pokatoor ke a mbarna and. A mbara o ndam yeegnit neene na\nyiif ake. Njeem kaa ɓaatuuna no saax ole na cangin ale na yar faye ndax\nke yeegnit neene ɓissiɗna a waag o wuy kam a caax ake fa kam adna fee. A\ncaax ake mbogna teen a mbaraan o andnitaa kam ṕasil dem.\nArtiikal fa mberaand\nWiin we naa ñoowaa na adna, den fop mbodu no ke war na oxnu refna na den\na jega o ngalaat umpi yiif um, le mbarin o meƭtootaa baa mbaag o ñoow\nden fop no fog.\nArtiikal 2\nOxuu refna teen a waaga ñaayin ke waruuna fa ke ta bugna, no ke yeegnit\nneene ɓistiiduuna. Seŋatir leng jegeeteen no xeet mbaat no nandel, no\ntefel, na falay, na diina, no ngalaat politik mbaat lakas kaa waagna ref\naada saaxle, no jeg, no nimel mbaat kaa ta nandtiina.\nA doon teen o andiloor o leng oxuu ta waagna ref, na politik ma xate\nmbaat na adna fee, ma saate fa ndeɓ mbaa fa maak oxaa jeg na xoox um\nmbaat oxaa jegeeruuna den fop mbodu no yeegnil neeke.\nAr 3",
            "Image": "ae1303c64ebd15e896ab0a11d6b0a042"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "O kiin muu refna a wara o ñoow o noowum naa ta bugtuuna.\nAr 4\nO leng waraand fi'o oaɗ, mbaat o jalnoorel mbaƭ fa cikax i faɗ a mbañte\nna nuu ta waagna jegit.\nAr 5\nO leng waraand o ñaayɗand, mbaat o doonel ƭoonu kaa faafna xap, mbaat\nkaa jageerna to kiin.\nAr 6\nOxuu ga'oona a wara and xooxum, muu ta refna fa ñaatnood um.\nAr 7\nFop mbodu na luwaa fa ne de mbareena aarit na luwaa. Fop mbaru mbod no\naar ke warna yaq mbaat neewlandaa doole ke yeegnit neene ɓ isiidna.\nAr 8\nOxuu refna waraa ñaap o maakooyel (dimle) ni pind ke saqna fi ñuxur ne\nsaax le no kaa jofna na pi'a kupulaa wangna ɓ issid yak too yeegnit ne\nfa luwaa a mbañin.\nAr 9\nO leng waagaand o dam mbaat o geekel kaso mbaat o sutel saax le no kaa\nluwaa fogeerna.\nAr 10\nO xuu refna a wara lay ke ɗomuuna ne ta jegitna boo fop a nain no xate\nand boo xaa-xate we a cooɗin i ɓur mbaat o ɓurel.\nAr 11\nOxuu dooneena i nox ni kaa xooleerna a ware waas fi yiif um a bisel no\nxate-and boo top a xoolandel.\nO leng warkaand na pi'alaa andoona yee yeta jegaa ɓak'aand na pi'a kupu\nke no saaxle mbaat na adnatee. Ke a pi'alaa a fodirit ina soom o waage\ndoon ndaa waree xup kaaga.\nAr 12\nO leng fiikilkaand no ñoow um, kam ṕasil um, kam mbindum mbaat kam\nngentand um, mbala o layanan kaa jegeerna mbaat o jeema yakanin o waag\num. Oxuu refna luwaa waraam o maakooy boo baa nandu neen a daawom.\nAr 13\nOxuu refna a wara retaa a garaa ne feltuuna, a ñaap o genand kam saax le\nmuu ta gubna.",
            "Image": "236f984575bb389301fdbcf76d0ce1ab"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Oxuu refna a waaga sutoox saax a nomtooxiid boo no saax of.\nAr 14\nOxuu jegeerna o ɗaay me genoona, waagaa o ñaap saax laa waagoona o gen.\nA soṕangaa a pi'a paaxeer o reefeel la ref kaa jegna waagatiro o muc no\nke eteena o lay gaaga a pi'of a guutatira fa ƭaap ale mbokatoor ni keet\nke njaɓ na.\nAr 15\nOxu refna a wara jeg o anɗiloor saax um.\nO leng waraand o fañit o anɗiloor saax um mbaat a coosax mo saax la kas.\nAr 16\nO koor fo tew a kiid den a daawangaa a totax too ta mbugir a mbaaga o\nnjegir. ɗeeteer ee mbogee xeet, mbaat saax mbaat diina te njeg kaa warna\nden kam I ngolnir ne boo maa te daykaa.\nNdonir ne waagee ɗeg to refee wee ndeernuna mbugun.\nṔasil ten ref a paƴ ale xupna o njiriiñ no ñoow a wara o aarel na kenand\naxe fa kam saax le.\nAr 17\nO kiin nuu ga'oona wo andu o ref sengof, mbaat kam mbokatoor (fog) waraa\njegood kaa xooluna.\nO leng waraanal o fañit o jeg um.\nAr 18\nO xuu refna a ware o waas foo yiif um fa diina um. Na ne te bugitna, boo\nyaa ta bugna joosoox na diina fa lakas la waasel a laywaa, fi'waa boo\nyaa le ñaapaa waa ndeefuuna teen.\nAr 19\nO xuu refna a wara was fa xalaat um a layin, waree jeg teen o njaaxid o\nleng, tam nuu te bugna ta nanel fat a layin kam saax le fa kataa saax.\nAr 20\nO kiin mu refna a wara retaa no xet fi mbo katoor naa jam a refna.\nO leng waraand o jibin na fog ni mbokatoor.\nAr 21\nOxuu refna a wara fog ni ke naa ñaaynaa saax of a waaga ref wo mbaat\noxaa jiloona to doyom.\nO kiin mu refna a waaga fog ni callel kaa maat maa ni saax of.",
            "Image": "f5383fcc9de0cdee34d81214f419b7da"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "We ngenna ni saax ke te mbugna, kaaga naa geennaa we naa saqaa a ñuxur\naxe ne te andteel ten ref mban nuu ngap onqaa fadtiina oote datfo jeg\nwiin we njil we mbelna den na ne te waritna (eleksioŋ).\nAr 22\nO kiin mu refna o ñoowaa kam ngentand um a ware aar a maakooyel no\nñoow'um no jeg um. Na aada um no ngentand um baa waag o andiɗ xooxum kam\nsaax le.\nAr 23\nO kiin nuu refna a wara o jal, fa ke ta bugna jal too ta ref kaa\ndooneena na ƭ at, a ware aar no ñako jal.\nFop mbodu teen jegee samtir callel nuu refna fi ndafidum.\nOxuu naa jallaa rawaa jeg muñoor kaa saqtoona ṕasil of boo te mbaag o\nyeeg o ñoow fel na keeñ den.\nOxuu refna a waaga sos mbaat ta fog mbokaloor (sendikaa) ndi te waag o\ndax ke waruuna na pi'mbaat o jeg.\nAr 24\nO xuu refna a wara o ñootnooxaa, a ñootin yiifum na ngap o mbodu yaa da\nnjalna baa nger.\nAr 25\nOxuu refna a wara jeg o ñoow olaa fadna fo ten, a topatoox o wod-o-ɗaal\num fi ṕasil um: no ñaamel, na tikoorite, no genand, na baadin. A ware\nmaakooy yaa ta ñakna callel um mbaat ta ɓ oowid mbaat taamala daawin.\nYaay ke fi ngoor ke a mbare maakooyeel a paax ngoor ke ndimeena kam a\ntolax ta we ndimaan deena kam a tolax den fop mbodu.\nAr 26\nOxuu refna a wara jang. A cang a ware yooɓan ni kaa jofna na cang a\nperaand ale no ngoor ke. Te ref kaa warna na teɓ axe ndimeena ta mbaang\no njang fop mbaru mbod na cangu maak axe mbaat a cangu xe na mece ke.\nA cang ale wara jeg o njiriiñ o maak ni wiin we, a ɓaat a den boo to and\na qoox den, ndax da mbaag o ñoow ni muñanir ni mbokatoor, ni nanir fa\nkaa jofondna a paam callel ke ni pokatoor ke xeet kembugna jam.\nBaajur ke den mbaru njil a cang ale na ṕiy axe.\nAr 27\nOxuu refna a wara fog ni mbokatoor ni cosaan, ndax kaa jofandna a paam a\nyiif ake fi pi' el ke.\nOxuu refna a wara geenoox no kaa waagna yaq callel ke mbaat a yiif ake\nmbaat and ole xalna no xooxum.",
            "Image": "873d931ee8f1cfa8084a0521871c4ac1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ar 28\nOxuu refna a wara o gay kam saax le mbaat kam adna fee kaa taxna boo jam\na jegaa kom ne yeegnit neene ɓistiiduuna.\nAr 29\nOxuu ga'oona a jega kaa waruna kam ngentand um kam yaa ta jegna o ɗaay,\nfaa and I xoox um na ke te bugna.\nNi ke warna mu refna te fi'an, nuu refna teen a jega maa waroona day, na\nne luwaa (ƭat ale) ɓistiiduuna ndax nu refna, a andangaa mete warna day,\ndalkee no kend um a fi'angaan o ñoow de xan a fel.\nKeene warna in fa ke i njegna teen i andangaan guutartirkee fa ñaaćnoot\nale ni mbokatoor ne xeet ke.\nAr 30\nKe yeegnit neeke a ɓisiidna, waraand o ɓakand ni saax leng mbaat i\nmbokatoor, leng mbaat o kiino leng boo te tax ta fesooraa naa te\nwarteerna ni ke warna jeg.",
            "Image": "eb6b2628cf79b94e9f8d8b8a283b68c6"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470745,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "JEEGNIT NE ADNA FEE NDEERNA NI KE WARNA O KIIN\n[Preamble]\nNo andiɗ i jom le wiin fop a mbogna, fa ke warna den too te mbod teen keen fetu jam\nna adna fee,\nNo ñak o and fo o yeesandaa ke warna in, naa ɓisiidaa fitna, fa yiif a peƭaru no ñoow\nin too adna faynwiin we a layaa o ngalaat dan, taamaala matee den fo ñak keen refu\nke wiin we a moƴ na o mbug no ñoow,\nNo Ke moƴna, ten ref a saax ake a yetooxaa ke jofna no kiin ndax jam a jeg boo muu\nrefna yeeg o fañ o neewandel,\nNo ke moƴna, ten ref ndamir a paax too moƴ o saƭkand ngaariit ndeer a caax ake,\nNo ke mbokatoor ne keet ke a ngiɓinna a ref ɓaat o yetoox kaa jofna no ñoow no kiin,\nni jommi mbodir ni ke warna dew o tew mbaat o koor, too a moƴkaa ngeenoox no kaa\njofandna a paam o ñoow no kiin,\nA caax ake mbogna teen fop, a njaɓa a njal fi mbokatoor maak ne xeet ke ndax de\nmbaag o moƴ o saƭkand a yetax ale no kaa jofna no kiin,\nNe fop a mbaruuna andit a ndamtin neen a jegta ngaa neen ke warna kiin a sogo jeg\no njiriiñ\nMBOKATOOR MAAK NE\nNaa andintaa ee\nYeegnit neene adna fee ndeerna ni ke warna o kiinnen kaa wiine ƭop kam a caax ake\nkam pokatoor ke a mbarna and. A mbara o ndam yeegnit neene na yiif ake. Njeem\nkaa ɓaatuuna no saax ole na cangin ale na yar faye ndax ke yeegnit neene ɓissiɗna a\nwaag o wuy kam a caax ake fa kam adna fee. A caax ake mbogna teen a mbaraan o\nandnitaa kam ṕasil dem.\nArtiikal fa mberaand\nWiin we naa ñoowaa na adna, den fop mbodu no ke war na oxnu refna na den a jega o\nngalaat umpi yiif um, le mbarin o meƭtootaa baa mbaag o ñoow den fop no fog.\nArtiikal 2\nOxuu refna teen a waaga ñaayin ke waruuna fa ke ta bugna, no ke yeegnit neene\nɓistiiduuna. Seŋatir leng jegeeteen no xeet mbaat no nandel, no tefel, na falay, na\ndiina, no ngalaat politik mbaat lakas kaa waagna ref aada saaxle, no jeg, no nimel\nmbaat kaa ta nandtiina.\nA doon teen o andiloor o leng oxuu ta waagna ref, na politik ma xate mbaat na adna\nfee, ma saate fa ndeɓ mbaa fa maak oxaa jeg na xoox um mbaat oxaa jegeeruuna den\nfop mbodu no yeegnil neeke.\nAr 3\nO kiin muu refna a wara o ñoow o noowum naa ta bugtuuna.",
            "Image": "0441551a994383caa32fbab21b4e5602"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ar 4\nO leng waraand fi'o oaɗ, mbaat o jalnoorel mbaƭ fa cikax i faɗ a mbañte na nuu ta\nwaagna jegit.\nAr 5\nO leng waraand o ñaayɗand, mbaat o doonel ƭoonu kaa faafna xap, mbaat kaa\njageerna to kiin.\nAr 6\nOxuu ga'oona a wara and xooxum, muu ta refna fa ñaatnood um.\nAr 7\nFop mbodu na luwaa fa ne de mbareena aarit na luwaa. Fop mbaru mbod no aar ke\nwarna yaq mbaat neewlandaa doole ke yeegnit neene ɓ isiidna.\nAr 8\nOxuu refna waraa ñaap o maakooyel (dimle) ni pind ke saqna fi ñuxur ne saax le no\nkaa jofna na pi'a kupulaa wangna ɓ issid yak too yeegnit ne fa luwaa a mbañin.\nAr 9\nO leng waagaand o dam mbaat o geekel kaso mbaat o sutel saax le no kaa luwaa\nfogeerna.\nAr 10\nO xuu refna a wara lay ke ɗomuuna ne ta jegitna boo fop a nain no xate and boo xaa-\nxate we a cooɗin i ɓur mbaat o ɓurel.\nAr 11\nOxuu dooneena i nox ni kaa xooleerna a ware waas fi yiif um a bisel no xate-and boo\ntop a xoolandel.\nO leng warkaand na pi'alaa andoona yee yeta jegaa ɓak'aand na pi'a kupu ke no\nsaaxle mbaat na adnatee. Ke a pi'alaa a fodirit ina soom o waage doon ndaa waree\nxup kaaga.\nAr 12\nO leng ﬁikilkaand no ñoow um, kam ṕasil um, kam mbindum mbaat kam ngentand\num, mbala o layanan kaa jegeerna mbaat o jeema yakanin o waag um. Oxuu refna\nluwaa waraam o maakooy boo baa nandu neen a daawom.\nAr 13\nOxuu refna a wara retaa a garaa ne feltuuna, a ñaap o genand kam saax le muu ta\ngubna.\nOxuu refna a waaga sutoox saax a nomtooxiid boo no saax of.\nAr 14",
            "Image": "9a9b6c999281c93f5c1c0535720fa6c0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Oxuu jegeerna o ɗaay me genoona, waagaa o ñaap saax laa waagoona o gen.\nA soṕangaa a pi'a paaxeer o reefeel la ref kaa jegna waagatiro o muc no ke eteena o\nlay gaaga a pi'of a guutatira fa ƭaap ale mbokatoor ni keet ke njaɓ na.\nAr 15\nOxu refna a wara jeg o anɗiloor saax um.\nO leng waraand o fañit o anɗiloor saax um mbaat a coosax mo saax la kas.\nAr 16\nO koor fo tew a kiid den a daawangaa a totax too ta mbugir a mbaaga o njegir.\nɗeeteer ee mbogee xeet, mbaat saax mbaat diina te njeg kaa warna den kam I ngolnir\nne boo maa te daykaa.\nNdonir ne waagee ɗeg to refee wee ndeernuna mbugun.\nṔasil ten ref a paƴ ale xupna o njiriiñ no ñoow a wara o aarel na kenand axe fa kam\nsaax le.\nAr 17\nO kiin nuu ga'oona wo andu o ref sengof, mbaat kam mbokatoor (fog) waraa jegood\nkaa xooluna.\nO leng waraanal o fañit o jeg um.\nAr 18\nO xuu refna a ware o waas foo yiif um fa diina um. Na ne te bugitna, boo yaa ta\nbugna joosoox na diina fa lakas la waasel a laywaa, fi'waa boo yaa le ñaapaa waa\nndeefuuna teen.\nAr 19\nO xuu refna a wara was fa xalaat um a layin, waree jeg teen o njaaxid o leng, tam nuu\nte bugna ta nanel fat a layin kam saax le fa kataa saax.\nAr 20\nO kiin mu refna a wara retaa no xet fi mbo katoor naa jam a refna.\nO leng waraand o jibin na fog ni mbokatoor.\nAr 21\nOxuu refna a wara fog ni ke naa ñaaynaa saax of a waaga ref wo mbaat oxaa jiloona\nto doyom.\nO kiin mu refna a waaga fog ni callel kaa maat maa ni saax of.\nWe ngenna ni saax ke te mbugna, kaaga naa geennaa we naa saqaa a ñuxur axe ne te\nandteel ten ref mban nuu ngap onqaa fadtiina oote datfo jeg wiin we njil we mbelna\nden na ne te waritna (eleksioŋ).",
            "Image": "58fddaa20365a773e67f9a1d903d17c1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ar 22\nO kiin mu refna o ñoowaa kam ngentand um a ware aar a maakooyel no ñoow'um no\njeg um. Na aada um no ngentand um baa waag o andiɗ xooxum kam saax le.\nAr 23\nO kiin nuu refna a wara o jal, fa ke ta bugna jal too ta ref kaa dooneena na ƭ at, a\nware aar no ñako jal.\nFop mbodu teen jegee samtir callel nuu refna fi ndafidum.\nOxuu naa jallaa rawaa jeg muñoor kaa saqtoona ṕasil of boo te mbaag o yeeg o ñoow\nfel na keeñ den.\nOxuu refna a waaga sos mbaat ta fog mbokaloor (sendikaa) ndi te waag o dax ke\nwaruuna na pi'mbaat o jeg.\nAr 24\nO xuu refna a wara o ñootnooxaa, a ñootin yiifum na ngap o mbodu yaa da njalna baa\nnger.\nAr 25\nOxuu refna a wara jeg o ñoow olaa fadna fo ten, a topatoox o wod-o-ɗaal um ﬁ ṕasil\num: no ñaamel, na tikoorite, no genand, na baadin. A ware maakooy yaa ta ñakna\ncallel um mbaat ta ɓ oowid mbaat taamala daawin.\nYaay ke fi ngoor ke a mbare maakooyeel a paax ngoor ke ndimeena kam a tolax ta we\nndimaan deena kam a tolax den fop mbodu.\nAr 26\nOxuu refna a wara jang. A cang a ware yooɓan ni kaa jofna na cang a peraand ale no\nngoor ke. Te ref kaa warna na teɓ axe ndimeena ta mbaang o njang fop mbaru mbod\nna cangu maak axe mbaat a cangu xe na mece ke.\nA cang ale wara jeg o njiriiñ o maak ni wiin we, a ɓaat a den boo to and a qoox den,\nndax da mbaag o ñoow ni muñanir ni mbokatoor, ni nanir fa kaa jofondna a paam\ncallel ke ni pokatoor ke xeet kembugna jam.\nBaajur ke den mbaru njil a cang ale na ṕiy axe.\nAr 27\nOxuu refna a wara fog ni mbokatoor ni cosaan, ndax kaa jofandna a paam a yiif ake fi\npi' el ke.\nOxuu refna a wara geenoox no kaa waagna yaq callel ke mbaat a yiif ake mbaat and\nole xalna no xooxum.\nAr 28\nOxuu refna a wara o gay kam saax le mbaat kam adna fee kaa taxna boo jam a jegaa\nkom ne yeegnit neene ɓistiiduuna.",
            "Image": "6a03abdbcdac33b47c784452d35b9fde"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ar 29\nOxuu ga'oona a jega kaa waruna kam ngentand um kam yaa ta jegna o ɗaay, faa and\nI xoox um na ke te bugna.\nNi ke warna mu refna te fi'an, nuu refna teen a jega maa waroona day, na ne luwaa\n(ƭat ale) ɓistiiduuna ndax nu refna, a andangaa mete warna day, dalkee no kend um a\nfi'angaan o ñoow de xan a fel.\nKeene warna in fa ke i njegna teen i andangaan guutartirkee fa ñaaćnoot ale ni\nmbokatoor ne xeet ke.\nAr 30\nKe yeegnit neeke a ɓisiidna, waraand o ɓakand ni saax leng mbaat i mbokatoor, leng\nmbaat o kiino leng boo te tax ta fesooraa naa te warteerna ni ke warna jeg.",
            "Image": "f4248a96b339a8663a1182e75fac9215"
        }
    }
}

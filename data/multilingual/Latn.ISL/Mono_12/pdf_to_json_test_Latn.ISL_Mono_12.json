{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468569,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Mannréttindayfirlýsing Sameinuðo Þjóðanna.\nInngangsorð\nÞað ber að viðurkenna, að hver maður sé jafnborinn til virðingar og réttinda, er eigi verði af\nhonum tekin, og er þetta undirstaða frelsis, réttlætis og friðar i heiminum.\nHafi mannréttindi verið fyrir borð borin og lítilsvirt, hefur slíkt haft í för með sér\nsiðlausar athafnir, er ofboðið hafa samvizku mannkynsins, enda hefur því verið yfir lýst, að\næðsta markmið almennings um heim allan sé að skapa veröld, þar sem menn fái notið málfrelsis ,\ntrúfrelsis og óttaleysis um einkalíf afkomu.\nMannréttindi á að vernda með lögum. Að öðrum kosti hljóta menn að grípa til þess örþrifaráðs að\nrísa upp gegn kúgun og ofbeldi.\nÞað er mikilsvert að efla vinsamleg samskipti þjóða í milli.\nÍ stofnskrá sinni hafa Sameinuðu þjóðdirnar lýst yfir trú sinni á grundvallaratriði\nmannréttinda, á göfgi og gildi mannsins og jafnrétti karla og kvernna, enda munu þær beita sér\nfyrir félagslegum framförum og betri lífsafkomu með auknu frelsi manna.\nAðildarríkin hafa bundizt samtökum um að efla almenna virðingu fyrir og gæzlu hinna\nmikilsverðustu mannréttinda í samráði við Sameinuðu þjóðirnar.\nTil þess að slík samtök megi sem best takast, er það ákaflega mikilvægt, að almennur skilningur\nverði vakinn á eðli slíkra réttinda og frjálsræðis.\nFyrir því hefur allsherjarþing Sameinuðu þjóðanna fallizt á mannréttindayfirlýsingu þá, sem hér\nmeð er birt öllum þjóðum og ríkjum til fyrirmyndar. Skulu einstaklingar og yfirvöld jafnan hafa\nyfirlýsingu þessa í huga og kappkosta með fræðslu og uppeldi að efla virðingu fyrir réttindum\nÞeim og frjálstræÞi, sem hér er að stefnt. Ber og hverjum einum að stuðla Þeim framförum, innan\nríkis og ríkja í milli, er að markmiðum yfirlýsingarinnar stefna, tryggja almenna og virka\nviðurkenningu á grundvallaratriðum hennar og sjá um, að Þau verði í heiðri höfó, bæði meðal\nÞjóða aðildarríkjanna sjálfra og meðal Þjóða á landsvæðum Þeim, er hlita lögsögu aðildarríkja.\n1. grein.\nHver maður er borinn frjáls og jafn öðrum að virðingu og réttindum. Menn eru gæddir vitsmunum\nog samvizku, og ber þeim að breyta bróðurlega hverjum við annan.\n2. grein.\nHver maður skal eiga kröfu á réttindum þeim og því frjálsræði, sem fólgin eru í yfirlýsingu\nþessari, og skal þar engan greinarmun gera vegna kynþáttar, litarháttar, kynferðis, tungu,\ntrúar, stjórnmálaskoðana eða annarra skoðana, þjóðernis, uppruna, eigna, ætternis eða annarra\naðstæðna.\nEigi má heldur gera greinarmun á mönnum fyrir sakir stjórnskipulags lands þeirra eða\nlandsvæðis, þjóðréttarstöðu þess eða lögsögu yfir því, hvort sem landið er sjálfstætt ríki,\numráðasvæði, sjálfstjórnarlaust eða á annan hátt háð takmörkunum á fullveldi sínu.\n3. grein.\nAllir menn eiga rétt til lífs, frelsis og mannhelgi.\n4. grein.\nEngan mann skal hneppa í þrældóm né nauðungarvinnu. Þrælahald og þrælaverzlun, hverju nafni sem\nnefnist, skulu bönnuð.\n5. grein.\nEnginn maður skal sæta pyndingum, grimmilegri, ómannlegri eða vanvirðandi meðferð eða refsingu.\n6. grein.\nAllir menn skulu, hvar í heimi sem er, eiga kröfu á að vera viðurkenndir aðilar að lögum.\n7. grein.\nAllir menn skulu jafnir fyrir lögunum og eiga rétt á jafnri vernd þeirra, án manngreinarálits.\nBer öllum mönnum réttur til verndar gegn hvers konar misrétti, sem í bága brýtur við\nyfirlýsingu þessa, svo og gagnvart hvers konar áróðri til þess að skapa slíkt misrétti.",
            "Image": "575eb5410477e8a6700ed4da64be2868"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "8. grein.\nNú sætir einhver maður meðferð, er brýtur í bága við grundvallarréttindi þau, sem tryggð eru í\nstjórnarskrá og lögum, og skal hann þá eiga athvarf hjá dómstólum landsins til þess að fa hlut\nsinn réttan.\n9. grein.\nEkki má eftir geðþótta taka menn fasta, hneppa þá i fangelsi eða varðhald né gera útlæga.\n10. grein.\nNú leikur vafi á um réttindi þegns og skyldur, eða hann er borinn sökum um glæpsamlegt athæfi,\nog skal hann þá njóta fulls jafnréttis við aðra menn um réttláta opinbera rannsókn fÞrir óháðum\nog óhlutdrægum dómstóli.\n11. grein.\nHvern þann mann, sem borinn er sökum fyrir refsivert athæfi, skal telja saklausan, unz sök hans\nher sönnuð lögfullri sönnun fÞrir opinberum dómstóli, enda hafi tryggilega verið búið um vörn\nsakbornings.\nEngan skal telja sekan til refsingar, nema verknaður sá eða aðgerðaleysi, sem hann er borinn,\nvarði refsingu að landslögum eða þjóðarétti á þeim tíma, er máli skiptir. Eigi má heldur dæma\nhann til þyngri refsingar en þeirrar, sem að lögum var leyfð, þegar verknaðurinn var framinn.\n12. grein.\nEigi má eftir geðþótta raska heimilisfriði nokkurs manns, hnýsast í einkamál hans eða bréf,\nvanvirða hann eða spilla mannorði hans. Ber hverjum manni lagavernd gagnvart slíkum afskiptum\neða árásum.\n13. grein.\nFrjálsir skulu menn vera ferða sinna og dvalar innan landamæra hvers ríkis.\nRétt skal mönnum vera að fara af landi burt, hvort sem er af sínu landi eða öðru, og eiga\nafturkvæmt til heimalands síns.\n14. grein.\nRétt skal mönnum vera að leita og njóta griðlands erlendis gegn ofsóknum.\nEnginn má þó skírskota til slíkra réttinda, sem lögsóttur er með réttu fyrir ópólitísk afbrot\neða atferli, er brýtur í bága við markmið og grundvallarreglur Sameinuðu þjóðanna.\n15. grein.\nAllir menn hafa rétt til ríkisfangs.\nEngan mann má eftir geðþótta svipta ríkisfangi né rétti til þess að skipta um ríkisfang.\n16. grein.\nKonum og körlum, sem hafa aldur til þess að lögum, skal heimilt að stofna til hjúskapar og\nfjölskyldu, án tillits til kynþáttar, þjóðernis eða trúarbragða. Þau skulu njóta jafnréttis um\nstofnun og slit hjúskapar, svo og í hjónabandinu.\nEigi má hjúskap binda, nema bæði hjónæfni samþykki fúsum vilja.\nFjölskyldan er í eðli sínu frumeining þjóðfélagsins, og ber þjóðfélagi og ríki að vernda hana.\n17. grein.\nHverjum manni skal heimilt að eiga eignir, einum sér eða í félagi við aðra.\nEngan má eftir geðþótta svipta eign sinni.\n18. grein.\nAllir menn skulu frjálsir hugsana sinna, sanfæringar og trúar. Í þessu felst frjálsræði til að\nskipta um trú eða játningu og enn fremur til að láta í ljós trú sína eða játningu, einir sér\neða í félagi við aðra, opinberlega eða einslega, með kennslu, tilbeiðslu, guðsþjónustum og\nhelgihaldi.\n19. grein.",
            "Image": "f280d691d8d2cf2023b2d07e42e93976"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Hver maður skal frjáls skoðana sinna og að því að láta þær í ljós. Felur slíkt frjálsræði í sér\nréttindi til þess að leita, taka við og dreifa vitneskju og hugmyndum með hverjum hætti sem\nvera skal og án tillits til landamæra.\n20. grein.\nHverjum manni skal frjálst að eiga þátt í friðsamlegum fundahöldum og félagsskap.\nEngan mann má neyða til að vera í félagi.\n21. grein.\nHverjum manni er heimilt að taka þátt í stjórn lands síns, beinlínis eða með því að kjósa til\nþess fulltrúa frjálsum kosningum.\nHver maður á jafnan rétt til þess að gegna opinberum störfum í landi sínu.\nVilji þjóðarinnar skal vera grundvöllur að valdi ríkisstjórnar. Skal hann látinn í ljós með\nreglubundnum, óháðum og almennum kosningum, enda sé kosningarréttur jafn og leynileg\natkvæðagreiðsla viðhöfð eða jafngildi hennar að frjálsræði.\n22. grein.\nHver þjóðfélagsþegn skal fyrir atbeina hins opinbera eða alþjóðasamtaka og í samræmi við\nskipulag og efnahag hvers ríkis eiga kröfu á félagslegu öryggi og þeim efnahagslegum,\nfélagslegum og menningarlegum réttindum, sem honum eru nauðsynleg til þess að virðing hans og\nþroski fái notið sin.\n23. grein.\nHver maður á rétt á atvinnu að frjálsu vali, á réttlátum og hagkvænum vinnuskilyrðum og á vernd\ngegn atvinnuleysi.\nHverjum manni ber sama greiðsla fyrir sama verk, án manngreinarálits.\nAllir menn, sem vinnu stunda, skulu bera úr býtum réttlátt og hagstætt endurgjald, er tryggi\nþeim og fjölskyldum þeirra mannsæm lífskjör. Þeim ber og önnur félagsleg vernd, ef þörf krefur.\nHver maður má stofna til stéttarsamtaka og ganga í þau til verndar hagsmunum sínum.\n24. grein.\nHverjum manni ber réttur til hvíldar og tómstunda, og telst þar til hæfileg takmörkun vinnutíma\nog reglubundið orlof að óskertum launum.\n25. grein.\nHver maður á kröfu til lífskjara, sem nauðsynleg eru til verndar heilsu og vellíðan hans sjálfs\nog fjölskyldu hans. Telst þar til matur, klæðnaður, húsnæði, læknishjálp og nauðsynleg\nfélagshjálp, svo og réttindi til öryggis gegn atvinnuleysi, veikindum, örorku, fyrirvinnumissi,\nelli eða öðrum áföllum, sem skorti valda og hann getur ekki við gert.\nMæðrum og börnum ber sérstök vernd og aðstoð. Öll börn, skilgetin sem óskilgetin, skulu njóta\nsömu félagsverndar.\n26. grein.\nHver maður á rétt til menntunar. Skal hún veitt ókeypis, að minnsta kosti barnafræðsla og\nundirstöðummentu. Börn skulu vera skólaskyld. Iðnaðar- og verknám skal öllum standa til boða og\næðri menntu vera öllum jafnfrjáls, þeim er hæfileika hafa til að njóta hennar.\nMenntun skal beina í þá átt að þroska persónuleika einstaklinganna og innræta þeim virðingu\nfyrir mannréttindum og mannhelgi. Hún skal miða að því að efla skilning, umburðarlyndi og\nvináttu meðal allra þjóða, kynþátta og trúarflokka og að efla starf Sameinuðu þjóðanna í þágu\nfriðarins.\nForeldrar skulu fremur öðrum ráða, hverrar menntunar börn þeirra skuli njóta.\n27. grein\nHverjum manni ber réttur til þess að taka frjálsan þátt í menningarlífi þjóðfélagsins, njóta\nlista, eiga þátt í framförum á sviði vísinda og verða aðnjótandi þeirra gæða, er af þeim\nleiðir.\nHver maður skal njóta lögverndar þeirra hagsmuna, í andlegum og efnalegum skilningi, er leiðir",
            "Image": "cfefedabdd1bc793896b96206e2d9e6b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "af vísindaverki, ritverki eða listaverki, sem hann er höfundur að, hverju nafni sem nefnist.\n28. grein\nHverjum manni ber réttur til þess þjóðfélags- og milliþjóðaskipulags, er virði og framkvæmi að\nfullu mannréttindi þau, sem í yfirlýsingu þessari eru upp talin.\n29. grein.\nHver maður hefur skyldur við þióðfélagið, enda getur það eitt tryggt fullan og frjálsan\npersónuþroska einstaklingsins.\nÞjóðfélagsþegnar skulu um réttindi og frjálsræði háðir þeim takmörkunum einum, sem settar eru\nmeð lögum i því skyni að tryggja viðurkenningu á og virðingu fyrir frelsi og réttindum annarra\nog til þess að fullnægja réttlátum kröfum um siðgæði, reglu og velferð almennings í lýðfrjálsu\nþjóðfélagi.\nÞessi mannréttindi má aldrei framkvæma svo, að í bága fari við markmið og grundvallarreglur\nSameinuðu þjóðanna.\n30. grein.\nEkkert atriði þessarar yfirlýsingar má túlka á þann veg, að nokkru ríki, flokki manna eða\neinstaklingi sé heimilt að aðhafast nokkuð það, er stefni að því að gera að engu nokkur þeirra\nmannréttinda, sem hér hafa verið upp talin.",
            "Image": "e19ffaee796e18032310431c0beb4b8c"
        }
    }
}

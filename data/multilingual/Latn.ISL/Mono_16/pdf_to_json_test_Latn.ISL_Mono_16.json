{
    "MetaData": {
        "Author": null,
        "Creation_Date": 1581468586,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b91ce81b036aa72857b668810db5bc52",
            "Index": 0,
            "Label": "1",
            "Size": [
                595.0,
                842.0
            ],
            "Text": "Mannréttindayfirlýsing Sameinuðo Þjóðanna.\nInngangsorð\nÞað ber að viðurkenna, að hver maður sé jafnborinn til virðingar og\nréttinda, er eigi verði af honum tekin, og er þetta undirstaða frelsis,\nréttlætis og friðar i heiminum.\nHafi mannréttindi verið fyrir borð borin og lítilsvirt, hefur slíkt haft\ní för með sér siðlausar athafnir, er ofboðið hafa samvizku mannkynsins,\nenda hefur því verið yfir lýst, að æðsta markmið almennings um heim\nallan sé að skapa veröld, þar sem menn fái notið málfrelsis , trúfrelsis\nog óttaleysis um einkalíf afkomu.\nMannréttindi á að vernda með lögum. Að öðrum kosti hljóta menn að grípa\ntil þess örþrifaráðs að rísa upp gegn kúgun og ofbeldi.\nÞað er mikilsvert að efla vinsamleg samskipti þjóða í milli.\nÍ stofnskrá sinni hafa Sameinuðu þjóðdirnar lýst yfir trú sinni á\ngrundvallaratriði mannréttinda, á göfgi og gildi mannsins og jafnrétti\nkarla og kvernna, enda munu þær beita sér fyrir félagslegum framförum og\nbetri lífsafkomu með auknu frelsi manna.\nAðildarríkin hafa bundizt samtökum um að efla almenna virðingu fyrir og\ngæzlu hinna mikilsverðustu mannréttinda í samráði við Sameinuðu\nþjóðirnar.\nTil þess að slík samtök megi sem best takast, er það ákaflega mikilvægt,\nað almennur skilningur verði vakinn á eðli slíkra réttinda og\nfrjálsræðis.\nFyrir því hefur allsherjarþing Sameinuðu þjóðanna fallizt á\nmannréttindayfirlýsingu þá, sem hér með er birt öllum þjóðum og ríkjum\ntil fyrirmyndar. Skulu einstaklingar og yfirvöld jafnan hafa yfirlýsingu\nþessa í huga og kappkosta með fræðslu og uppeldi að efla virðingu fyrir\nréttindum Þeim og frjálstræÞi, sem hér er að stefnt. Ber og hverjum\neinum að stuðla Þeim framförum, innan ríkis og ríkja í milli, er að\nmarkmiðum yfirlýsingarinnar stefna, tryggja almenna og virka\nviðurkenningu á grundvallaratriðum hennar og sjá um, að Þau verði í\nheiðri höfó, bæði meðal Þjóða aðildarríkjanna sjálfra og meðal Þjóða á\nlandsvæðum Þeim, er hlita lögsögu aðildarríkja.\n1. grein.\nHver maður er borinn frjáls og jafn öðrum að virðingu og réttindum. Menn\neru gæddir vitsmunum og samvizku, og ber þeim að breyta bróðurlega\nhverjum við annan.\n2. grein.\nHver maður skal eiga kröfu á réttindum þeim og því frjálsræði, sem\nfólgin eru í yfirlýsingu þessari, og skal þar engan greinarmun gera\nvegna kynþáttar, litarháttar, kynferðis, tungu, trúar, stjórnmálaskoðana\neða annarra skoðana, þjóðernis, uppruna, eigna, ætternis eða annarra"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ffe7ea7a666edc45fc3571e9b80138e3",
            "Index": 1,
            "Label": "2",
            "Size": [
                595.0,
                842.0
            ],
            "Text": "aðstæðna.\nEigi má heldur gera greinarmun á mönnum fyrir sakir stjórnskipulags\nlands þeirra eða landsvæðis, þjóðréttarstöðu þess eða lögsögu yfir því,\nhvort sem landið er sjálfstætt ríki, umráðasvæði, sjálfstjórnarlaust eða\ná annan hátt háð takmörkunum á fullveldi sínu.\n3. grein.\nAllir menn eiga rétt til lífs, frelsis og mannhelgi.\n4. grein.\nEngan mann skal hneppa í þrældóm né nauðungarvinnu. Þrælahald og\nþrælaverzlun, hverju nafni sem nefnist, skulu bönnuð.\n5. grein.\nEnginn maður skal sæta pyndingum, grimmilegri, ómannlegri eða\nvanvirðandi meðferð eða refsingu.\n6. grein.\nAllir menn skulu, hvar í heimi sem er, eiga kröfu á að vera viðurkenndir\naðilar að lögum.\n7. grein.\nAllir menn skulu jafnir fyrir lögunum og eiga rétt á jafnri vernd\nþeirra, án manngreinarálits. Ber öllum mönnum réttur til verndar gegn\nhvers konar misrétti, sem í bága brýtur við yfirlýsingu þessa, svo og\ngagnvart hvers konar áróðri til þess að skapa slíkt misrétti.\n8. grein.\nNú sætir einhver maður meðferð, er brýtur í bága við grundvallarréttindi\nþau, sem tryggð eru í stjórnarskrá og lögum, og skal hann þá eiga\nathvarf hjá dómstólum landsins til þess að fa hlut sinn réttan.\n9. grein.\nEkki má eftir geðþótta taka menn fasta, hneppa þá i fangelsi eða\nvarðhald né gera útlæga.\n10. grein.\nNú leikur vafi á um réttindi þegns og skyldur, eða hann er borinn sökum\num glæpsamlegt athæfi, og skal hann þá njóta fulls jafnréttis við aðra\nmenn um réttláta opinbera rannsókn fÞrir óháðum og óhlutdrægum dómstóli.\n11. grein.\nHvern þann mann, sem borinn er sökum fyrir refsivert athæfi, skal telja\nsaklausan, unz sök hans her sönnuð lögfullri sönnun fÞrir opinberum\ndómstóli, enda hafi tryggilega verið búið um vörn sakbornings.\nEngan skal telja sekan til refsingar, nema verknaður sá eða"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e1fecbdbc889d1a1a1a201027665e94e",
            "Index": 2,
            "Label": "3",
            "Size": [
                595.0,
                842.0
            ],
            "Text": "aðgerðaleysi, sem hann er borinn, varði refsingu að landslögum eða\nþjóðarétti á þeim tíma, er máli skiptir. Eigi má heldur dæma hann til\nþyngri refsingar en þeirrar, sem að lögum var leyfð, þegar verknaðurinn\nvar framinn.\n12. grein.\nEigi má eftir geðþótta raska heimilisfriði nokkurs manns, hnýsast í\neinkamál hans eða bréf, vanvirða hann eða spilla mannorði hans. Ber\nhverjum manni lagavernd gagnvart slíkum afskiptum eða árásum.\n13. grein.\nFrjálsir skulu menn vera ferða sinna og dvalar innan landamæra hvers\nríkis.\nRétt skal mönnum vera að fara af landi burt, hvort sem er af sínu landi\neða öðru, og eiga afturkvæmt til heimalands síns.\n14. grein.\nRétt skal mönnum vera að leita og njóta griðlands erlendis gegn\nofsóknum.\nEnginn má þó skírskota til slíkra réttinda, sem lögsóttur er með réttu\nfyrir ópólitísk afbrot eða atferli, er brýtur í bága við markmið og\ngrundvallarreglur Sameinuðu þjóðanna.\n15. grein.\nAllir menn hafa rétt til ríkisfangs.\nEngan mann má eftir geðþótta svipta ríkisfangi né rétti til þess að\nskipta um ríkisfang.\n16. grein.\nKonum og körlum, sem hafa aldur til þess að lögum, skal heimilt að\nstofna til hjúskapar og fjölskyldu, án tillits til kynþáttar, þjóðernis\neða trúarbragða. Þau skulu njóta jafnréttis um stofnun og slit\nhjúskapar, svo og í hjónabandinu.\nEigi má hjúskap binda, nema bæði hjónæfni samþykki fúsum vilja.\nFjölskyldan er í eðli sínu frumeining þjóðfélagsins, og ber þjóðfélagi\nog ríki að vernda hana.\n17. grein.\nHverjum manni skal heimilt að eiga eignir, einum sér eða í félagi við\naðra.\nEngan má eftir geðþótta svipta eign sinni.\n18. grein.\nAllir menn skulu frjálsir hugsana sinna, sanfæringar og trúar. Í þessu"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9063aa3adc344168b672555897525851",
            "Index": 3,
            "Label": "4",
            "Size": [
                595.0,
                842.0
            ],
            "Text": "felst frjálsræði til að skipta um trú eða játningu og enn fremur til að\nláta í ljós trú sína eða játningu, einir sér eða í félagi við aðra,\nopinberlega eða einslega, með kennslu, tilbeiðslu, guðsþjónustum og\nhelgihaldi.\n19. grein.\nHver maður skal frjáls skoðana sinna og að því að láta þær í ljós. Felur\nslíkt frjálsræði í sér réttindi til þess að leita, taka við og dreifa\nvitneskju og hugmyndum með hverjum hætti sem vera skal og án tillits til\nlandamæra.\n20. grein.\nHverjum manni skal frjálst að eiga þátt í friðsamlegum fundahöldum og\nfélagsskap.\nEngan mann má neyða til að vera í félagi.\n21. grein.\nHverjum manni er heimilt að taka þátt í stjórn lands síns, beinlínis eða\nmeð því að kjósa til þess fulltrúa frjálsum kosningum.\nHver maður á jafnan rétt til þess að gegna opinberum störfum í landi\nsínu.\nVilji þjóðarinnar skal vera grundvöllur að valdi ríkisstjórnar. Skal\nhann látinn í ljós með reglubundnum, óháðum og almennum kosningum, enda\nsé kosningarréttur jafn og leynileg atkvæðagreiðsla viðhöfð eða\njafngildi hennar að frjálsræði.\n22. grein.\nHver þjóðfélagsþegn skal fyrir atbeina hins opinbera eða alþjóðasamtaka\nog í samræmi við skipulag og efnahag hvers ríkis eiga kröfu á félagslegu\nöryggi og þeim efnahagslegum, félagslegum og menningarlegum réttindum,\nsem honum eru nauðsynleg til þess að virðing hans og þroski fái notið\nsin.\n23. grein.\nHver maður á rétt á atvinnu að frjálsu vali, á réttlátum og hagkvænum\nvinnuskilyrðum og á vernd gegn atvinnuleysi.\nHverjum manni ber sama greiðsla fyrir sama verk, án manngreinarálits.\nAllir menn, sem vinnu stunda, skulu bera úr býtum réttlátt og hagstætt\nendurgjald, er tryggi þeim og fjölskyldum þeirra mannsæm lífskjör. Þeim\nber og önnur félagsleg vernd, ef þörf krefur.\nHver maður má stofna til stéttarsamtaka og ganga í þau til verndar\nhagsmunum sínum.\n24. grein.\nHverjum manni ber réttur til hvíldar og tómstunda, og telst þar til"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "746680b618e7b96ae876ffc6f2f1ee3a",
            "Index": 4,
            "Label": "5",
            "Size": [
                595.0,
                842.0
            ],
            "Text": "hæfileg takmörkun vinnutíma og reglubundið orlof að óskertum launum.\n25. grein.\nHver maður á kröfu til lífskjara, sem nauðsynleg eru til verndar heilsu\nog vellíðan hans sjálfs og fjölskyldu hans. Telst þar til matur,\nklæðnaður, húsnæði, læknishjálp og nauðsynleg félagshjálp, svo og\nréttindi til öryggis gegn atvinnuleysi, veikindum, örorku,\nfyrirvinnumissi, elli eða öðrum áföllum, sem skorti valda og hann getur\nekki við gert.\nMæðrum og börnum ber sérstök vernd og aðstoð. Öll börn, skilgetin sem\nóskilgetin, skulu njóta sömu félagsverndar.\n26. grein.\nHver maður á rétt til menntunar. Skal hún veitt ókeypis, að minnsta\nkosti barnafræðsla og undirstöðummentu. Börn skulu vera skólaskyld.\nIðnaðar- og verknám skal öllum standa til boða og æðri menntu vera öllum\njafnfrjáls, þeim er hæfileika hafa til að njóta hennar.\nMenntun skal beina í þá átt að þroska persónuleika einstaklinganna og\ninnræta þeim virðingu fyrir mannréttindum og mannhelgi. Hún skal miða að\nþví að efla skilning, umburðarlyndi og vináttu meðal allra þjóða,\nkynþátta og trúarflokka og að efla starf Sameinuðu þjóðanna í þágu\nfriðarins.\nForeldrar skulu fremur öðrum ráða, hverrar menntunar börn þeirra skuli\nnjóta.\n27. grein\nHverjum manni ber réttur til þess að taka frjálsan þátt í menningarlífi\nþjóðfélagsins, njóta lista, eiga þátt í framförum á sviði vísinda og\nverða aðnjótandi þeirra gæða, er af þeim leiðir.\nHver maður skal njóta lögverndar þeirra hagsmuna, í andlegum og\nefnalegum skilningi, er leiðir af vísindaverki, ritverki eða listaverki,\nsem hann er höfundur að, hverju nafni sem nefnist.\n28. grein\nHverjum manni ber réttur til þess þjóðfélags- og milliþjóðaskipulags, er\nvirði og framkvæmi að fullu mannréttindi þau, sem í yfirlýsingu þessari\neru upp talin.\n29. grein.\nHver maður hefur skyldur við þióðfélagið, enda getur það eitt tryggt\nfullan og frjálsan persónuþroska einstaklingsins.\nÞjóðfélagsþegnar skulu um réttindi og\neinum, sem settar eru með lögum i því\nog virðingu fyrir frelsi og réttindum\nréttlátum kröfum um siðgæði, reglu og\nþjóðfélagi.\nfrjálsræði háðir þeim takmörkunum\nskyni að tryggja viðurkenningu á\nannarra og til þess að fullnægja\nvelferð almennings í lýðfrjálsu"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d185f7b7e85a8598aa152a827eda28b0",
            "Index": 5,
            "Label": "6",
            "Size": [
                595.0,
                842.0
            ],
            "Text": "Þessi mannréttindi má aldrei framkvæma svo, að í bága fari við markmið\nog grundvallarreglur Sameinuðu þjóðanna.\n30. grein.\nEkkert atriði þessarar yfirlýsingar má túlka á þann veg, að nokkru ríki,\nflokki manna eða einstaklingi sé heimilt að aðhafast nokkuð það, er\nstefni að því að gera að engu nokkur þeirra mannréttinda, sem hér hafa\nverið upp talin."
        }
    }
}

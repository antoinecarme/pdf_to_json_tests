{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468586,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mannr\u00e9ttindayfirl\u00fdsing Sameinu\u00f0o \u00dej\u00f3\u00f0anna.\nInngangsor\u00f0\n\u00dea\u00f0 ber a\u00f0 vi\u00f0urkenna, a\u00f0 hver ma\u00f0ur s\u00e9 jafnborinn til vir\u00f0ingar og\nr\u00e9ttinda, er eigi ver\u00f0i af honum tekin, og er \u00feetta undirsta\u00f0a frelsis,\nr\u00e9ttl\u00e6tis og fri\u00f0ar i heiminum.\nHafi mannr\u00e9ttindi veri\u00f0 fyrir bor\u00f0 borin og l\u00edtilsvirt, hefur sl\u00edkt haft\n\u00ed f\u00f6r me\u00f0 s\u00e9r si\u00f0lausar athafnir, er ofbo\u00f0i\u00f0 hafa samvizku mannkynsins,\nenda hefur \u00fev\u00ed veri\u00f0 yfir l\u00fdst, a\u00f0 \u00e6\u00f0sta markmi\u00f0 almennings um heim\nallan s\u00e9 a\u00f0 skapa ver\u00f6ld, \u00fear sem menn f\u00e1i noti\u00f0 m\u00e1lfrelsis , tr\u00fafrelsis\nog \u00f3ttaleysis um einkal\u00edf afkomu.\nMannr\u00e9ttindi \u00e1 a\u00f0 vernda me\u00f0 l\u00f6gum. A\u00f0 \u00f6\u00f0rum kosti hlj\u00f3ta menn a\u00f0 gr\u00edpa\ntil \u00feess \u00f6r\u00ferifar\u00e1\u00f0s a\u00f0 r\u00edsa upp gegn k\u00fagun og ofbeldi.\n\u00dea\u00f0 er mikilsvert a\u00f0 efla vinsamleg samskipti \u00fej\u00f3\u00f0a \u00ed milli.\n\u00cd stofnskr\u00e1 sinni hafa Sameinu\u00f0u \u00fej\u00f3\u00f0dirnar l\u00fdst yfir tr\u00fa sinni \u00e1\ngrundvallaratri\u00f0i mannr\u00e9ttinda, \u00e1 g\u00f6fgi og gildi mannsins og jafnr\u00e9tti\nkarla og kvernna, enda munu \u00fe\u00e6r beita s\u00e9r fyrir f\u00e9lagslegum framf\u00f6rum og\nbetri l\u00edfsafkomu me\u00f0 auknu frelsi manna.\nA\u00f0ildarr\u00edkin hafa bundizt samt\u00f6kum um a\u00f0 efla almenna vir\u00f0ingu fyrir og\ng\u00e6zlu hinna mikilsver\u00f0ustu mannr\u00e9ttinda \u00ed samr\u00e1\u00f0i vi\u00f0 Sameinu\u00f0u\n\u00fej\u00f3\u00f0irnar.\nTil \u00feess a\u00f0 sl\u00edk samt\u00f6k megi sem best takast, er \u00fea\u00f0 \u00e1kaflega mikilv\u00e6gt,\na\u00f0 almennur skilningur ver\u00f0i vakinn \u00e1 e\u00f0li sl\u00edkra r\u00e9ttinda og\nfrj\u00e1lsr\u00e6\u00f0is.\nFyrir \u00fev\u00ed hefur allsherjar\u00feing Sameinu\u00f0u \u00fej\u00f3\u00f0anna fallizt \u00e1\nmannr\u00e9ttindayfirl\u00fdsingu \u00fe\u00e1, sem h\u00e9r me\u00f0 er birt \u00f6llum \u00fej\u00f3\u00f0um og r\u00edkjum\ntil fyrirmyndar. Skulu einstaklingar og yfirv\u00f6ld jafnan hafa yfirl\u00fdsingu\n\u00feessa \u00ed huga og kappkosta me\u00f0 fr\u00e6\u00f0slu og uppeldi a\u00f0 efla vir\u00f0ingu fyrir\nr\u00e9ttindum \u00deeim og frj\u00e1lstr\u00e6\u00dei, sem h\u00e9r er a\u00f0 stefnt. Ber og hverjum\neinum a\u00f0 stu\u00f0la \u00deeim framf\u00f6rum, innan r\u00edkis og r\u00edkja \u00ed milli, er a\u00f0\nmarkmi\u00f0um yfirl\u00fdsingarinnar stefna, tryggja almenna og virka\nvi\u00f0urkenningu \u00e1 grundvallaratri\u00f0um hennar og sj\u00e1 um, a\u00f0 \u00deau ver\u00f0i \u00ed\nhei\u00f0ri h\u00f6f\u00f3, b\u00e6\u00f0i me\u00f0al \u00dej\u00f3\u00f0a a\u00f0ildarr\u00edkjanna sj\u00e1lfra og me\u00f0al \u00dej\u00f3\u00f0a \u00e1\nlandsv\u00e6\u00f0um \u00deeim, er hlita l\u00f6gs\u00f6gu a\u00f0ildarr\u00edkja.\n1. grein.\nHver ma\u00f0ur er borinn frj\u00e1ls og jafn \u00f6\u00f0rum a\u00f0 vir\u00f0ingu og r\u00e9ttindum. Menn\neru g\u00e6ddir vitsmunum og samvizku, og ber \u00feeim a\u00f0 breyta br\u00f3\u00f0urlega\nhverjum vi\u00f0 annan.\n2. grein.\nHver ma\u00f0ur skal eiga kr\u00f6fu \u00e1 r\u00e9ttindum \u00feeim og \u00fev\u00ed frj\u00e1lsr\u00e6\u00f0i, sem\nf\u00f3lgin eru \u00ed yfirl\u00fdsingu \u00feessari, og skal \u00fear engan greinarmun gera\nvegna kyn\u00fe\u00e1ttar, litarh\u00e1ttar, kynfer\u00f0is, tungu, tr\u00faar, stj\u00f3rnm\u00e1lasko\u00f0ana\ne\u00f0a annarra sko\u00f0ana, \u00fej\u00f3\u00f0ernis, uppruna, eigna, \u00e6tternis e\u00f0a annarra",
            "Image": "b91ce81b036aa72857b668810db5bc52"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "a\u00f0st\u00e6\u00f0na.\nEigi m\u00e1 heldur gera greinarmun \u00e1 m\u00f6nnum fyrir sakir stj\u00f3rnskipulags\nlands \u00feeirra e\u00f0a landsv\u00e6\u00f0is, \u00fej\u00f3\u00f0r\u00e9ttarst\u00f6\u00f0u \u00feess e\u00f0a l\u00f6gs\u00f6gu yfir \u00fev\u00ed,\nhvort sem landi\u00f0 er sj\u00e1lfst\u00e6tt r\u00edki, umr\u00e1\u00f0asv\u00e6\u00f0i, sj\u00e1lfstj\u00f3rnarlaust e\u00f0a\n\u00e1 annan h\u00e1tt h\u00e1\u00f0 takm\u00f6rkunum \u00e1 fullveldi s\u00ednu.\n3. grein.\nAllir menn eiga r\u00e9tt til l\u00edfs, frelsis og mannhelgi.\n4. grein.\nEngan mann skal hneppa \u00ed \u00fer\u00e6ld\u00f3m n\u00e9 nau\u00f0ungarvinnu. \u00der\u00e6lahald og\n\u00fer\u00e6laverzlun, hverju nafni sem nefnist, skulu b\u00f6nnu\u00f0.\n5. grein.\nEnginn ma\u00f0ur skal s\u00e6ta pyndingum, grimmilegri, \u00f3mannlegri e\u00f0a\nvanvir\u00f0andi me\u00f0fer\u00f0 e\u00f0a refsingu.\n6. grein.\nAllir menn skulu, hvar \u00ed heimi sem er, eiga kr\u00f6fu \u00e1 a\u00f0 vera vi\u00f0urkenndir\na\u00f0ilar a\u00f0 l\u00f6gum.\n7. grein.\nAllir menn skulu jafnir fyrir l\u00f6gunum og eiga r\u00e9tt \u00e1 jafnri vernd\n\u00feeirra, \u00e1n manngreinar\u00e1lits. Ber \u00f6llum m\u00f6nnum r\u00e9ttur til verndar gegn\nhvers konar misr\u00e9tti, sem \u00ed b\u00e1ga br\u00fdtur vi\u00f0 yfirl\u00fdsingu \u00feessa, svo og\ngagnvart hvers konar \u00e1r\u00f3\u00f0ri til \u00feess a\u00f0 skapa sl\u00edkt misr\u00e9tti.\n8. grein.\nN\u00fa s\u00e6tir einhver ma\u00f0ur me\u00f0fer\u00f0, er br\u00fdtur \u00ed b\u00e1ga vi\u00f0 grundvallarr\u00e9ttindi\n\u00feau, sem trygg\u00f0 eru \u00ed stj\u00f3rnarskr\u00e1 og l\u00f6gum, og skal hann \u00fe\u00e1 eiga\nathvarf hj\u00e1 d\u00f3mst\u00f3lum landsins til \u00feess a\u00f0 fa hlut sinn r\u00e9ttan.\n9. grein.\nEkki m\u00e1 eftir ge\u00f0\u00fe\u00f3tta taka menn fasta, hneppa \u00fe\u00e1 i fangelsi e\u00f0a\nvar\u00f0hald n\u00e9 gera \u00fatl\u00e6ga.\n10. grein.\nN\u00fa leikur vafi \u00e1 um r\u00e9ttindi \u00feegns og skyldur, e\u00f0a hann er borinn s\u00f6kum\num gl\u00e6psamlegt ath\u00e6fi, og skal hann \u00fe\u00e1 nj\u00f3ta fulls jafnr\u00e9ttis vi\u00f0 a\u00f0ra\nmenn um r\u00e9ttl\u00e1ta opinbera ranns\u00f3kn f\u00derir \u00f3h\u00e1\u00f0um og \u00f3hlutdr\u00e6gum d\u00f3mst\u00f3li.\n11. grein.\nHvern \u00feann mann, sem borinn er s\u00f6kum fyrir refsivert ath\u00e6fi, skal telja\nsaklausan, unz s\u00f6k hans her s\u00f6nnu\u00f0 l\u00f6gfullri s\u00f6nnun f\u00derir opinberum\nd\u00f3mst\u00f3li, enda hafi tryggilega veri\u00f0 b\u00fai\u00f0 um v\u00f6rn sakbornings.\nEngan skal telja sekan til refsingar, nema verkna\u00f0ur s\u00e1 e\u00f0a",
            "Image": "ffe7ea7a666edc45fc3571e9b80138e3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "a\u00f0ger\u00f0aleysi, sem hann er borinn, var\u00f0i refsingu a\u00f0 landsl\u00f6gum e\u00f0a\n\u00fej\u00f3\u00f0ar\u00e9tti \u00e1 \u00feeim t\u00edma, er m\u00e1li skiptir. Eigi m\u00e1 heldur d\u00e6ma hann til\n\u00feyngri refsingar en \u00feeirrar, sem a\u00f0 l\u00f6gum var leyf\u00f0, \u00feegar verkna\u00f0urinn\nvar framinn.\n12. grein.\nEigi m\u00e1 eftir ge\u00f0\u00fe\u00f3tta raska heimilisfri\u00f0i nokkurs manns, hn\u00fdsast \u00ed\neinkam\u00e1l hans e\u00f0a br\u00e9f, vanvir\u00f0a hann e\u00f0a spilla mannor\u00f0i hans. Ber\nhverjum manni lagavernd gagnvart sl\u00edkum afskiptum e\u00f0a \u00e1r\u00e1sum.\n13. grein.\nFrj\u00e1lsir skulu menn vera fer\u00f0a sinna og dvalar innan landam\u00e6ra hvers\nr\u00edkis.\nR\u00e9tt skal m\u00f6nnum vera a\u00f0 fara af landi burt, hvort sem er af s\u00ednu landi\ne\u00f0a \u00f6\u00f0ru, og eiga afturkv\u00e6mt til heimalands s\u00edns.\n14. grein.\nR\u00e9tt skal m\u00f6nnum vera a\u00f0 leita og nj\u00f3ta gri\u00f0lands erlendis gegn\nofs\u00f3knum.\nEnginn m\u00e1 \u00fe\u00f3 sk\u00edrskota til sl\u00edkra r\u00e9ttinda, sem l\u00f6gs\u00f3ttur er me\u00f0 r\u00e9ttu\nfyrir \u00f3p\u00f3lit\u00edsk afbrot e\u00f0a atferli, er br\u00fdtur \u00ed b\u00e1ga vi\u00f0 markmi\u00f0 og\ngrundvallarreglur Sameinu\u00f0u \u00fej\u00f3\u00f0anna.\n15. grein.\nAllir menn hafa r\u00e9tt til r\u00edkisfangs.\nEngan mann m\u00e1 eftir ge\u00f0\u00fe\u00f3tta svipta r\u00edkisfangi n\u00e9 r\u00e9tti til \u00feess a\u00f0\nskipta um r\u00edkisfang.\n16. grein.\nKonum og k\u00f6rlum, sem hafa aldur til \u00feess a\u00f0 l\u00f6gum, skal heimilt a\u00f0\nstofna til hj\u00faskapar og fj\u00f6lskyldu, \u00e1n tillits til kyn\u00fe\u00e1ttar, \u00fej\u00f3\u00f0ernis\ne\u00f0a tr\u00faarbrag\u00f0a. \u00deau skulu nj\u00f3ta jafnr\u00e9ttis um stofnun og slit\nhj\u00faskapar, svo og \u00ed hj\u00f3nabandinu.\nEigi m\u00e1 hj\u00faskap binda, nema b\u00e6\u00f0i hj\u00f3n\u00e6fni sam\u00feykki f\u00fasum vilja.\nFj\u00f6lskyldan er \u00ed e\u00f0li s\u00ednu frumeining \u00fej\u00f3\u00f0f\u00e9lagsins, og ber \u00fej\u00f3\u00f0f\u00e9lagi\nog r\u00edki a\u00f0 vernda hana.\n17. grein.\nHverjum manni skal heimilt a\u00f0 eiga eignir, einum s\u00e9r e\u00f0a \u00ed f\u00e9lagi vi\u00f0\na\u00f0ra.\nEngan m\u00e1 eftir ge\u00f0\u00fe\u00f3tta svipta eign sinni.\n18. grein.\nAllir menn skulu frj\u00e1lsir hugsana sinna, sanf\u00e6ringar og tr\u00faar. \u00cd \u00feessu",
            "Image": "e1fecbdbc889d1a1a1a201027665e94e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "felst frj\u00e1lsr\u00e6\u00f0i til a\u00f0 skipta um tr\u00fa e\u00f0a j\u00e1tningu og enn fremur til a\u00f0\nl\u00e1ta \u00ed lj\u00f3s tr\u00fa s\u00edna e\u00f0a j\u00e1tningu, einir s\u00e9r e\u00f0a \u00ed f\u00e9lagi vi\u00f0 a\u00f0ra,\nopinberlega e\u00f0a einslega, me\u00f0 kennslu, tilbei\u00f0slu, gu\u00f0s\u00fej\u00f3nustum og\nhelgihaldi.\n19. grein.\nHver ma\u00f0ur skal frj\u00e1ls sko\u00f0ana sinna og a\u00f0 \u00fev\u00ed a\u00f0 l\u00e1ta \u00fe\u00e6r \u00ed lj\u00f3s. Felur\nsl\u00edkt frj\u00e1lsr\u00e6\u00f0i \u00ed s\u00e9r r\u00e9ttindi til \u00feess a\u00f0 leita, taka vi\u00f0 og dreifa\nvitneskju og hugmyndum me\u00f0 hverjum h\u00e6tti sem vera skal og \u00e1n tillits til\nlandam\u00e6ra.\n20. grein.\nHverjum manni skal frj\u00e1lst a\u00f0 eiga \u00fe\u00e1tt \u00ed fri\u00f0samlegum fundah\u00f6ldum og\nf\u00e9lagsskap.\nEngan mann m\u00e1 ney\u00f0a til a\u00f0 vera \u00ed f\u00e9lagi.\n21. grein.\nHverjum manni er heimilt a\u00f0 taka \u00fe\u00e1tt \u00ed stj\u00f3rn lands s\u00edns, beinl\u00ednis e\u00f0a\nme\u00f0 \u00fev\u00ed a\u00f0 kj\u00f3sa til \u00feess fulltr\u00faa frj\u00e1lsum kosningum.\nHver ma\u00f0ur \u00e1 jafnan r\u00e9tt til \u00feess a\u00f0 gegna opinberum st\u00f6rfum \u00ed landi\ns\u00ednu.\nVilji \u00fej\u00f3\u00f0arinnar skal vera grundv\u00f6llur a\u00f0 valdi r\u00edkisstj\u00f3rnar. Skal\nhann l\u00e1tinn \u00ed lj\u00f3s me\u00f0 reglubundnum, \u00f3h\u00e1\u00f0um og almennum kosningum, enda\ns\u00e9 kosningarr\u00e9ttur jafn og leynileg atkv\u00e6\u00f0agrei\u00f0sla vi\u00f0h\u00f6f\u00f0 e\u00f0a\njafngildi hennar a\u00f0 frj\u00e1lsr\u00e6\u00f0i.\n22. grein.\nHver \u00fej\u00f3\u00f0f\u00e9lags\u00feegn skal fyrir atbeina hins opinbera e\u00f0a al\u00fej\u00f3\u00f0asamtaka\nog \u00ed samr\u00e6mi vi\u00f0 skipulag og efnahag hvers r\u00edkis eiga kr\u00f6fu \u00e1 f\u00e9lagslegu\n\u00f6ryggi og \u00feeim efnahagslegum, f\u00e9lagslegum og menningarlegum r\u00e9ttindum,\nsem honum eru nau\u00f0synleg til \u00feess a\u00f0 vir\u00f0ing hans og \u00feroski f\u00e1i noti\u00f0\nsin.\n23. grein.\nHver ma\u00f0ur \u00e1 r\u00e9tt \u00e1 atvinnu a\u00f0 frj\u00e1lsu vali, \u00e1 r\u00e9ttl\u00e1tum og hagkv\u00e6num\nvinnuskilyr\u00f0um og \u00e1 vernd gegn atvinnuleysi.\nHverjum manni ber sama grei\u00f0sla fyrir sama verk, \u00e1n manngreinar\u00e1lits.\nAllir menn, sem vinnu stunda, skulu bera \u00far b\u00fdtum r\u00e9ttl\u00e1tt og hagst\u00e6tt\nendurgjald, er tryggi \u00feeim og fj\u00f6lskyldum \u00feeirra manns\u00e6m l\u00edfskj\u00f6r. \u00deeim\nber og \u00f6nnur f\u00e9lagsleg vernd, ef \u00fe\u00f6rf krefur.\nHver ma\u00f0ur m\u00e1 stofna til st\u00e9ttarsamtaka og ganga \u00ed \u00feau til verndar\nhagsmunum s\u00ednum.\n24. grein.\nHverjum manni ber r\u00e9ttur til hv\u00edldar og t\u00f3mstunda, og telst \u00fear til",
            "Image": "9063aa3adc344168b672555897525851"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "h\u00e6fileg takm\u00f6rkun vinnut\u00edma og reglubundi\u00f0 orlof a\u00f0 \u00f3skertum launum.\n25. grein.\nHver ma\u00f0ur \u00e1 kr\u00f6fu til l\u00edfskjara, sem nau\u00f0synleg eru til verndar heilsu\nog vell\u00ed\u00f0an hans sj\u00e1lfs og fj\u00f6lskyldu hans. Telst \u00fear til matur,\nkl\u00e6\u00f0na\u00f0ur, h\u00fasn\u00e6\u00f0i, l\u00e6knishj\u00e1lp og nau\u00f0synleg f\u00e9lagshj\u00e1lp, svo og\nr\u00e9ttindi til \u00f6ryggis gegn atvinnuleysi, veikindum, \u00f6rorku,\nfyrirvinnumissi, elli e\u00f0a \u00f6\u00f0rum \u00e1f\u00f6llum, sem skorti valda og hann getur\nekki vi\u00f0 gert.\nM\u00e6\u00f0rum og b\u00f6rnum ber s\u00e9rst\u00f6k vernd og a\u00f0sto\u00f0. \u00d6ll b\u00f6rn, skilgetin sem\n\u00f3skilgetin, skulu nj\u00f3ta s\u00f6mu f\u00e9lagsverndar.\n26. grein.\nHver ma\u00f0ur \u00e1 r\u00e9tt til menntunar. Skal h\u00fan veitt \u00f3keypis, a\u00f0 minnsta\nkosti barnafr\u00e6\u00f0sla og undirst\u00f6\u00f0ummentu. B\u00f6rn skulu vera sk\u00f3laskyld.\nI\u00f0na\u00f0ar- og verkn\u00e1m skal \u00f6llum standa til bo\u00f0a og \u00e6\u00f0ri menntu vera \u00f6llum\njafnfrj\u00e1ls, \u00feeim er h\u00e6fileika hafa til a\u00f0 nj\u00f3ta hennar.\nMenntun skal beina \u00ed \u00fe\u00e1 \u00e1tt a\u00f0 \u00feroska pers\u00f3nuleika einstaklinganna og\ninnr\u00e6ta \u00feeim vir\u00f0ingu fyrir mannr\u00e9ttindum og mannhelgi. H\u00fan skal mi\u00f0a a\u00f0\n\u00fev\u00ed a\u00f0 efla skilning, umbur\u00f0arlyndi og vin\u00e1ttu me\u00f0al allra \u00fej\u00f3\u00f0a,\nkyn\u00fe\u00e1tta og tr\u00faarflokka og a\u00f0 efla starf Sameinu\u00f0u \u00fej\u00f3\u00f0anna \u00ed \u00fe\u00e1gu\nfri\u00f0arins.\nForeldrar skulu fremur \u00f6\u00f0rum r\u00e1\u00f0a, hverrar menntunar b\u00f6rn \u00feeirra skuli\nnj\u00f3ta.\n27. grein\nHverjum manni ber r\u00e9ttur til \u00feess a\u00f0 taka frj\u00e1lsan \u00fe\u00e1tt \u00ed menningarl\u00edfi\n\u00fej\u00f3\u00f0f\u00e9lagsins, nj\u00f3ta lista, eiga \u00fe\u00e1tt \u00ed framf\u00f6rum \u00e1 svi\u00f0i v\u00edsinda og\nver\u00f0a a\u00f0nj\u00f3tandi \u00feeirra g\u00e6\u00f0a, er af \u00feeim lei\u00f0ir.\nHver ma\u00f0ur skal nj\u00f3ta l\u00f6gverndar \u00feeirra hagsmuna, \u00ed andlegum og\nefnalegum skilningi, er lei\u00f0ir af v\u00edsindaverki, ritverki e\u00f0a listaverki,\nsem hann er h\u00f6fundur a\u00f0, hverju nafni sem nefnist.\n28. grein\nHverjum manni ber r\u00e9ttur til \u00feess \u00fej\u00f3\u00f0f\u00e9lags- og milli\u00fej\u00f3\u00f0askipulags, er\nvir\u00f0i og framkv\u00e6mi a\u00f0 fullu mannr\u00e9ttindi \u00feau, sem \u00ed yfirl\u00fdsingu \u00feessari\neru upp talin.\n29. grein.\nHver ma\u00f0ur hefur skyldur vi\u00f0 \u00fei\u00f3\u00f0f\u00e9lagi\u00f0, enda getur \u00fea\u00f0 eitt tryggt\nfullan og frj\u00e1lsan pers\u00f3nu\u00feroska einstaklingsins.\n\u00dej\u00f3\u00f0f\u00e9lags\u00feegnar skulu um r\u00e9ttindi og\neinum, sem settar eru me\u00f0 l\u00f6gum i \u00fev\u00ed\nog vir\u00f0ingu fyrir frelsi og r\u00e9ttindum\nr\u00e9ttl\u00e1tum kr\u00f6fum um si\u00f0g\u00e6\u00f0i, reglu og\n\u00fej\u00f3\u00f0f\u00e9lagi.\nfrj\u00e1lsr\u00e6\u00f0i h\u00e1\u00f0ir \u00feeim takm\u00f6rkunum\nskyni a\u00f0 tryggja vi\u00f0urkenningu \u00e1\nannarra og til \u00feess a\u00f0 fulln\u00e6gja\nvelfer\u00f0 almennings \u00ed l\u00fd\u00f0frj\u00e1lsu",
            "Image": "746680b618e7b96ae876ffc6f2f1ee3a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u00deessi mannr\u00e9ttindi m\u00e1 aldrei framkv\u00e6ma svo, a\u00f0 \u00ed b\u00e1ga fari vi\u00f0 markmi\u00f0\nog grundvallarreglur Sameinu\u00f0u \u00fej\u00f3\u00f0anna.\n30. grein.\nEkkert atri\u00f0i \u00feessarar yfirl\u00fdsingar m\u00e1 t\u00falka \u00e1 \u00feann veg, a\u00f0 nokkru r\u00edki,\nflokki manna e\u00f0a einstaklingi s\u00e9 heimilt a\u00f0 a\u00f0hafast nokku\u00f0 \u00fea\u00f0, er\nstefni a\u00f0 \u00fev\u00ed a\u00f0 gera a\u00f0 engu nokkur \u00feeirra mannr\u00e9ttinda, sem h\u00e9r hafa\nveri\u00f0 upp talin.",
            "Image": "d185f7b7e85a8598aa152a827eda28b0"
        }
    }
}

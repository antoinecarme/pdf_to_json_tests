{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468634,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mannréttindayfirlýsing Sameinuðo Þjóðanna.\nInngangsorð\nÞað ber að viðurkenna, að hver maður sé jafnborinn til virðingar og réttinda, er eigi\nverði af honum tekin, og er þetta undirstaða frelsis, réttlætis og friðar i heiminum.\nHafi mannréttindi verið fyrir borð borin og lítilsvirt, hefur slíkt haft í för með sér\nsiðlausar athafnir, er ofboðið hafa samvizku mannkynsins, enda hefur því verið yfir\nlýst, að æðsta markmið almennings um heim allan sé að skapa veröld, þar sem menn\nfái notið málfrelsis , trúfrelsis og óttaleysis um einkalíf afkomu.\nMannréttindi á að vernda með lögum. Að öðrum kosti hljóta menn að grípa til þess\nörþrifaráðs að rísa upp gegn kúgun og ofbeldi.\nÞað er mikilsvert að efla vinsamleg samskipti þjóða í milli.\nÍ stofnskrá sinni hafa Sameinuðu þjóðdirnar lýst yfir trú sinni á grundvallaratriði\nmannréttinda, á göfgi og gildi mannsins og jafnrétti karla og kvernna, enda munu\nþær beita sér fyrir félagslegum framförum og betri lífsafkomu með auknu frelsi\nmanna.\nAðildarríkin hafa bundizt samtökum um að efla almenna virðingu fyrir og gæzlu hinna\nmikilsverðustu mannréttinda í samráði við Sameinuðu þjóðirnar.\nTil þess að slík samtök megi sem best takast, er það ákaflega mikilvægt, að almennur\nskilningur verði vakinn á eðli slíkra réttinda og frjálsræðis.\nFyrir því hefur allsherjarþing Sameinuðu þjóðanna fallizt á mannréttindayfirlýsingu\nþá, sem hér með er birt öllum þjóðum og ríkjum til fyrirmyndar. Skulu einstaklingar\nog yfirvöld jafnan hafa yfirlýsingu þessa í huga og kappkosta með fræðslu og uppeldi\nað efla virðingu fyrir réttindum Þeim og frjálstræÞi, sem hér er að stefnt. Ber og\nhverjum einum að stuðla Þeim framförum, innan ríkis og ríkja í milli, er að\nmarkmiðum yfirlýsingarinnar stefna, tryggja almenna og virka viðurkenningu á\ngrundvallaratriðum hennar og sjá um, að Þau verði í heiðri höfó, bæði meðal Þjóða\naðildarríkjanna sjálfra og meðal Þjóða á landsvæðum Þeim, er hlita lögsögu\naðildarríkja.\n1. grein.\nHver maður er borinn frjáls og jafn öðrum að virðingu og réttindum. Menn eru\ngæddir vitsmunum og samvizku, og ber þeim að breyta bróðurlega hverjum við\nannan.\n2. grein.\nHver maður skal eiga kröfu á réttindum þeim og því frjálsræði, sem fólgin eru í\nyfirlýsingu þessari, og skal þar engan greinarmun gera vegna kynþáttar, litarháttar,\nkynferðis, tungu, trúar, stjórnmálaskoðana eða annarra skoðana, þjóðernis, uppruna,\neigna, ætternis eða annarra aðstæðna.\nEigi má heldur gera greinarmun á mönnum fyrir sakir stjórnskipulags lands þeirra\neða landsvæðis, þjóðréttarstöðu þess eða lögsögu yfir því, hvort sem landið er\nsjálfstætt ríki, umráðasvæði, sjálfstjórnarlaust eða á annan hátt háð takmörkunum á\nfullveldi sínu.",
            "Image": "c32d3ead82fca999475e1729a1f221ee"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "3. grein.\nAllir menn eiga rétt til lífs, frelsis og mannhelgi.\n4. grein.\nEngan mann skal hneppa í þrældóm né nauðungarvinnu. Þrælahald og þrælaverzlun,\nhverju nafni sem nefnist, skulu bönnuð.\n5. grein.\nEnginn maður skal sæta pyndingum, grimmilegri, ómannlegri eða vanvirðandi\nmeðferð eða refsingu.\n6. grein.\nAllir menn skulu, hvar í heimi sem er, eiga kröfu á að vera viðurkenndir aðilar að\nlögum.\n7. grein.\nAllir menn skulu jafnir fyrir lögunum og eiga rétt á jafnri vernd þeirra, án\nmanngreinarálits. Ber öllum mönnum réttur til verndar gegn hvers konar misrétti,\nsem í bága brýtur við yfirlýsingu þessa, svo og gagnvart hvers konar áróðri til þess að\nskapa slíkt misrétti.\n8. grein.\nNú sætir einhver maður meðferð, er brýtur í bága við grundvallarréttindi þau, sem\ntryggð eru í stjórnarskrá og lögum, og skal hann þá eiga athvarf hjá dómstólum\nlandsins til þess að fa hlut sinn réttan.\n9. grein.\nEkki má eftir geðþótta taka menn fasta, hneppa þá i fangelsi eða varðhald né gera\nútlæga.\n10. grein.\nNú leikur vafi á um réttindi þegns og skyldur, eða hann er borinn sökum um\nglæpsamlegt athæfi, og skal hann þá njóta fulls jafnréttis við aðra menn um réttláta\nopinbera rannsókn fÞrir óháðum og óhlutdrægum dómstóli.\n11. grein.\nHvern þann mann, sem borinn er sökum fyrir refsivert athæfi, skal telja saklausan,\nunz sök hans her sönnuð lögfullri sönnun fÞrir opinberum dómstóli, enda hafi\ntryggilega verið búið um vörn sakbornings.\nEngan skal telja sekan til refsingar, nema verknaður sá eða aðgerðaleysi, sem hann\ner borinn, varði refsingu að landslögum eða þjóðarétti á þeim tíma, er máli skiptir.\nEigi má heldur dæma hann til þyngri refsingar en þeirrar, sem að lögum var leyfð,\nþegar verknaðurinn var framinn.\n12. grein.\nEigi má eftir geðþótta raska heimilisfriði nokkurs manns, hnýsast í einkamál hans eða",
            "Image": "a3871fba69b45aa0b91e72829f1c453f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "bréf, vanvirða hann eða spilla mannorði hans. Ber hverjum manni lagavernd gagnvart\nslíkum afskiptum eða árásum.\n13. grein.\nFrjálsir skulu menn vera ferða sinna og dvalar innan landamæra hvers ríkis.\nRétt skal mönnum vera að fara af landi burt, hvort sem er af sínu landi eða öðru, og\neiga afturkvæmt til heimalands síns.\n14. grein.\nRétt skal mönnum vera að leita og njóta griðlands erlendis gegn ofsóknum.\nEnginn má þó skírskota til slíkra réttinda, sem lögsóttur er með réttu fyrir ópólitísk\nafbrot eða atferli, er brýtur í bága við markmið og grundvallarreglur Sameinuðu\nþjóðanna.\n15. grein.\nAllir menn hafa rétt til ríkisfangs.\nEngan mann má eftir geðþótta svipta ríkisfangi né rétti til þess að skipta um\nríkisfang.\n16. grein.\nKonum og körlum, sem hafa aldur til þess að lögum, skal heimilt að stofna til\nhjúskapar og fjölskyldu, án tillits til kynþáttar, þjóðernis eða trúarbragða. Þau skulu\nnjóta jafnréttis um stofnun og slit hjúskapar, svo og í hjónabandinu.\nEigi má hjúskap binda, nema bæði hjónæfni samþykki fúsum vilja.\nFjölskyldan er í eðli sínu frumeining þjóðfélagsins, og ber þjóðfélagi og ríki að vernda\nhana.\n17. grein.\nHverjum manni skal heimilt að eiga eignir, einum sér eða í félagi við aðra.\nEngan má eftir geðþótta svipta eign sinni.\n18. grein.\nAllir menn skulu frjálsir hugsana sinna, sanfæringar og trúar. Í þessu felst frjálsræði\ntil að skipta um trú eða játningu og enn fremur til að láta í ljós trú sína eða játningu,\neinir sér eða í félagi við aðra, opinberlega eða einslega, með kennslu, tilbeiðslu,\nguðsþjónustum og helgihaldi.\n19. grein.\nHver maður skal frjáls skoðana sinna og að því að láta þær í ljós. Felur slíkt frjálsræði\ní sér réttindi til þess að leita, taka við og dreifa vitneskju og hugmyndum með\nhverjum hætti sem vera skal og án tillits til landamæra.\n20. grein.",
            "Image": "c48dcdc25824bd46bcb88128c83af826"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Hverjum manni skal frjálst að eiga þátt í friðsamlegum fundahöldum og félagsskap.\nEngan mann má neyða til að vera í félagi.\n21. grein.\nHverjum manni er heimilt að taka þátt í stjórn lands síns, beinlínis eða með því að\nkjósa til þess fulltrúa frjálsum kosningum.\nHver maður á jafnan rétt til þess að gegna opinberum störfum í landi sínu.\nVilji þjóðarinnar skal vera grundvöllur að valdi ríkisstjórnar. Skal hann látinn í ljós\nmeð reglubundnum, óháðum og almennum kosningum, enda sé kosningarréttur jafn\nog leynileg atkvæðagreiðsla viðhöfð eða jafngildi hennar að frjálsræði.\n22. grein.\nHver þjóðfélagsþegn skal fyrir atbeina hins opinbera eða alþjóðasamtaka og í\nsamræmi við skipulag og efnahag hvers ríkis eiga kröfu á félagslegu öryggi og þeim\nefnahagslegum, félagslegum og menningarlegum réttindum, sem honum eru\nnauðsynleg til þess að virðing hans og þroski fái notið sin.\n23. grein.\nHver maður á rétt á atvinnu að frjálsu vali, á réttlátum og hagkvænum\nvinnuskilyrðum og á vernd gegn atvinnuleysi.\nHverjum manni ber sama greiðsla fyrir sama verk, án manngreinarálits.\nAllir menn, sem vinnu stunda, skulu bera úr býtum réttlátt og hagstætt endurgjald, er\ntryggi þeim og fjölskyldum þeirra mannsæm lífskjör. Þeim ber og önnur félagsleg\nvernd, ef þörf krefur.\nHver maður má stofna til stéttarsamtaka og ganga í þau til verndar hagsmunum\nsínum.\n24. grein.\nHverjum manni ber réttur til hvíldar og tómstunda, og telst þar til hæfileg takmörkun\nvinnutíma og reglubundið orlof að óskertum launum.\n25. grein.\nHver maður á kröfu til lífskjara, sem nauðsynleg eru til verndar heilsu og vellíðan\nhans sjálfs og fjölskyldu hans. Telst þar til matur, klæðnaður, húsnæði, læknishjálp og\nnauðsynleg félagshjálp, svo og réttindi til öryggis gegn atvinnuleysi, veikindum,\nörorku, fyrirvinnumissi, elli eða öðrum áföllum, sem skorti valda og hann getur ekki\nvið gert.\nMæðrum og börnum ber sérstök vernd og aðstoð. Öll börn, skilgetin sem óskilgetin,\nskulu njóta sömu félagsverndar.\n26. grein.\nHver maður á rétt til menntunar. Skal hún veitt ókeypis, að minnsta kosti\nbarnafræðsla og undirstöðummentu. Börn skulu vera skólaskyld. Iðnaðar- og\nverknám skal öllum standa til boða og æðri menntu vera öllum jafnfrjáls, þeim er",
            "Image": "faed65e0cd8c2b76e7763932c099190e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "hæfileika hafa til að njóta hennar.\nMenntun skal beina í þá átt að þroska persónuleika einstaklinganna og innræta þeim\nvirðingu fyrir mannréttindum og mannhelgi. Hún skal miða að því að efla skilning,\numburðarlyndi og vináttu meðal allra þjóða, kynþátta og trúarflokka og að efla starf\nSameinuðu þjóðanna í þágu friðarins.\nForeldrar skulu fremur öðrum ráða, hverrar menntunar börn þeirra skuli njóta.\n27. grein\nHverjum manni ber réttur til þess að taka frjálsan þátt í menningarlífi þjóðfélagsins,\nnjóta lista, eiga þátt í framförum á sviði vísinda og verða aðnjótandi þeirra gæða, er\naf þeim leiðir.\nHver maður skal njóta lögverndar þeirra hagsmuna, í andlegum og efnalegum\nskilningi, er leiðir af vísindaverki, ritverki eða listaverki, sem hann er höfundur að,\nhverju nafni sem nefnist.\n28. grein\nHverjum manni ber réttur til þess þjóðfélags- og milliþjóðaskipulags, er virði og\nframkvæmi að fullu mannréttindi þau, sem í yfirlýsingu þessari eru upp talin.\n29. grein.\nHver maður hefur skyldur við þióðfélagið, enda getur það eitt tryggt fullan og frjálsan\npersónuþroska einstaklingsins.\nÞjóðfélagsþegnar skulu um réttindi og frjálsræði háðir þeim takmörkunum einum,\nsem settar eru með lögum i því skyni að tryggja viðurkenningu á og virðingu fyrir\nfrelsi og réttindum annarra og til þess að fullnægja réttlátum kröfum um siðgæði,\nreglu og velferð almennings í lýðfrjálsu þjóðfélagi.\nÞessi mannréttindi má aldrei framkvæma svo, að í bága fari við markmið og\ngrundvallarreglur Sameinuðu þjóðanna.\n30. grein.\nEkkert atriði þessarar yfirlýsingar má túlka á þann veg, að nokkru ríki, flokki manna\neða einstaklingi sé heimilt að aðhafast nokkuð það, er stefni að því að gera að engu\nnokkur þeirra mannréttinda, sem hér hafa verið upp talin.",
            "Image": "949eaa9ec0a77cb9bbb7c885b0e98f02"
        }
    }
}

{
    "MetaData": {
        "Author": null,
        "Creation_Date": 1581468618,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "2b9925130632c8f2b9318094bf07a911",
            "Index": 0,
            "Label": "1",
            "Size": [
                595.0,
                842.0
            ],
            "Text": "Mannréttindayfirlýsing Sameinuðo Þjóðanna.\nInngangsorð\nÞað ber að viðurkenna, að hver maður sé jafnborinn til virðingar og réttinda, er eigi verði af honum tekin, og er\nþetta undirstaða frelsis, réttlætis og friðar i heiminum.\nHafi mannréttindi verið fyrir borð borin og lítilsvirt, hefur slíkt haft í för með sér siðlausar athafnir, er ofboðið\nhafa samvizku mannkynsins, enda hefur því verið yfir lýst, að æðsta markmið almennings um heim allan sé að\nskapa veröld, þar sem menn fái notið málfrelsis , trúfrelsis og óttaleysis um einkalíf afkomu.\nMannréttindi á að vernda með lögum. Að öðrum kosti hljóta menn að grípa til þess örþrifaráðs að rísa upp gegn\nkúgun og ofbeldi.\nÞað er mikilsvert að efla vinsamleg samskipti þjóða í milli.\nÍ stofnskrá sinni hafa Sameinuðu þjóðdirnar lýst yfir trú sinni á grundvallaratriði mannréttinda, á göfgi og gildi\nmannsins og jafnrétti karla og kvernna, enda munu þær beita sér fyrir félagslegum framförum og betri\nlífsafkomu með auknu frelsi manna.\nAðildarríkin hafa bundizt samtökum um að efla almenna virðingu fyrir og gæzlu hinna mikilsverðustu\nmannréttinda í samráði við Sameinuðu þjóðirnar.\nTil þess að slík samtök megi sem best takast, er það ákaflega mikilvægt, að almennur skilningur verði vakinn á\neðli slíkra réttinda og frjálsræðis.\nFyrir því hefur allsherjarþing Sameinuðu þjóðanna fallizt á mannréttindayfirlýsingu þá, sem hér með er birt\nöllum þjóðum og ríkjum til fyrirmyndar. Skulu einstaklingar og yfirvöld jafnan hafa yfirlýsingu þessa í huga og\nkappkosta með fræðslu og uppeldi að efla virðingu fyrir réttindum Þeim og frjálstræÞi, sem hér er að stefnt. Ber\nog hverjum einum að stuðla Þeim framförum, innan ríkis og ríkja í milli, er að markmiðum yfirlýsingarinnar\nstefna, tryggja almenna og virka viðurkenningu á grundvallaratriðum hennar og sjá um, að Þau verði í heiðri\nhöfó, bæði meðal Þjóða aðildarríkjanna sjálfra og meðal Þjóða á landsvæðum Þeim, er hlita lögsögu aðildarríkja.\n1. grein.\nHver maður er borinn frjáls og jafn öðrum að virðingu og réttindum. Menn eru gæddir vitsmunum og samvizku,\nog ber þeim að breyta bróðurlega hverjum við annan.\n2. grein.\nHver maður skal eiga kröfu á réttindum þeim og því frjálsræði, sem fólgin eru í yfirlýsingu þessari, og skal þar\nengan greinarmun gera vegna kynþáttar, litarháttar, kynferðis, tungu, trúar, stjórnmálaskoðana eða annarra\nskoðana, þjóðernis, uppruna, eigna, ætternis eða annarra aðstæðna.\nEigi má heldur gera greinarmun á mönnum fyrir sakir stjórnskipulags lands þeirra eða landsvæðis,\nþjóðréttarstöðu þess eða lögsögu yfir því, hvort sem landið er sjálfstætt ríki, umráðasvæði, sjálfstjórnarlaust eða\ná annan hátt háð takmörkunum á fullveldi sínu.\n3. grein.\nAllir menn eiga rétt til lífs, frelsis og mannhelgi.\n4. grein.\nEngan mann skal hneppa í þrældóm né nauðungarvinnu. Þrælahald og þrælaverzlun, hverju nafni sem nefnist,\nskulu bönnuð.\n5. grein.\nEnginn maður skal sæta pyndingum, grimmilegri, ómannlegri eða vanvirðandi meðferð eða refsingu.\n6. grein.\nAllir menn skulu, hvar í heimi sem er, eiga kröfu á að vera viðurkenndir aðilar að lögum.\n7. grein.\nAllir menn skulu jafnir fyrir lögunum og eiga rétt á jafnri vernd þeirra, án manngreinarálits. Ber öllum mönnum\nréttur til verndar gegn hvers konar misrétti, sem í bága brýtur við yfirlýsingu þessa, svo og gagnvart hvers\nkonar áróðri til þess að skapa slíkt misrétti.\n8. grein.\nNú sætir einhver maður meðferð, er brýtur í bága við grundvallarréttindi þau, sem tryggð eru í stjórnarskrá og\nlögum, og skal hann þá eiga athvarf hjá dómstólum landsins til þess að fa hlut sinn réttan."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "f44d5724f84d513719954276aac70479",
            "Index": 1,
            "Label": "2",
            "Size": [
                595.0,
                842.0
            ],
            "Text": "9. grein.\nEkki má eftir geðþótta taka menn fasta, hneppa þá i fangelsi eða varðhald né gera útlæga.\n10. grein.\nNú leikur vafi á um réttindi þegns og skyldur, eða hann er borinn sökum um glæpsamlegt athæfi, og skal hann\nþá njóta fulls jafnréttis við aðra menn um réttláta opinbera rannsókn fÞrir óháðum og óhlutdrægum dómstóli.\n11. grein.\nHvern þann mann, sem borinn er sökum fyrir refsivert athæfi, skal telja saklausan, unz sök hans her sönnuð\nlögfullri sönnun fÞrir opinberum dómstóli, enda hafi tryggilega verið búið um vörn sakbornings.\nEngan skal telja sekan til refsingar, nema verknaður sá eða aðgerðaleysi, sem hann er borinn, varði refsingu að\nlandslögum eða þjóðarétti á þeim tíma, er máli skiptir. Eigi má heldur dæma hann til þyngri refsingar en þeirrar,\nsem að lögum var leyfð, þegar verknaðurinn var framinn.\n12. grein.\nEigi má eftir geðþótta raska heimilisfriði nokkurs manns, hnýsast í einkamál hans eða bréf, vanvirða hann eða\nspilla mannorði hans. Ber hverjum manni lagavernd gagnvart slíkum afskiptum eða árásum.\n13. grein.\nFrjálsir skulu menn vera ferða sinna og dvalar innan landamæra hvers ríkis.\nRétt skal mönnum vera að fara af landi burt, hvort sem er af sínu landi eða öðru, og eiga afturkvæmt til\nheimalands síns.\n14. grein.\nRétt skal mönnum vera að leita og njóta griðlands erlendis gegn ofsóknum.\nEnginn má þó skírskota til slíkra réttinda, sem lögsóttur er með réttu fyrir ópólitísk afbrot eða atferli, er brýtur í\nbága við markmið og grundvallarreglur Sameinuðu þjóðanna.\n15. grein.\nAllir menn hafa rétt til ríkisfangs.\nEngan mann má eftir geðþótta svipta ríkisfangi né rétti til þess að skipta um ríkisfang.\n16. grein.\nKonum og körlum, sem hafa aldur til þess að lögum, skal heimilt að stofna til hjúskapar og fjölskyldu, án tillits til\nkynþáttar, þjóðernis eða trúarbragða. Þau skulu njóta jafnréttis um stofnun og slit hjúskapar, svo og í\nhjónabandinu.\nEigi má hjúskap binda, nema bæði hjónæfni samþykki fúsum vilja.\nFjölskyldan er í eðli sínu frumeining þjóðfélagsins, og ber þjóðfélagi og ríki að vernda hana.\n17. grein.\nHverjum manni skal heimilt að eiga eignir, einum sér eða í félagi við aðra.\nEngan má eftir geðþótta svipta eign sinni.\n18. grein.\nAllir menn skulu frjálsir hugsana sinna, sanfæringar og trúar. Í þessu felst frjálsræði til að skipta um trú eða\njátningu og enn fremur til að láta í ljós trú sína eða játningu, einir sér eða í félagi við aðra, opinberlega eða\neinslega, með kennslu, tilbeiðslu, guðsþjónustum og helgihaldi.\n19. grein.\nHver maður skal frjáls skoðana sinna og að því að láta þær í ljós. Felur slíkt frjálsræði í sér réttindi til þess að\nleita, taka við og dreifa vitneskju og hugmyndum með hverjum hætti sem vera skal og án tillits til landamæra.\n20. grein.\nHverjum manni skal frjálst að eiga þátt í friðsamlegum fundahöldum og félagsskap.\nEngan mann má neyða til að vera í félagi."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "3f2bb407f5e699343e3c51cc048e8c65",
            "Index": 2,
            "Label": "3",
            "Size": [
                595.0,
                842.0
            ],
            "Text": "21. grein.\nHverjum manni er heimilt að taka þátt í stjórn lands síns, beinlínis eða með því að kjósa til þess fulltrúa frjálsum\nkosningum.\nHver maður á jafnan rétt til þess að gegna opinberum störfum í landi sínu.\nVilji þjóðarinnar skal vera grundvöllur að valdi ríkisstjórnar. Skal hann látinn í ljós með reglubundnum, óháðum\nog almennum kosningum, enda sé kosningarréttur jafn og leynileg atkvæðagreiðsla viðhöfð eða jafngildi hennar\nað frjálsræði.\n22. grein.\nHver þjóðfélagsþegn skal fyrir atbeina hins opinbera eða alþjóðasamtaka og í samræmi við skipulag og efnahag\nhvers ríkis eiga kröfu á félagslegu öryggi og þeim efnahagslegum, félagslegum og menningarlegum réttindum,\nsem honum eru nauðsynleg til þess að virðing hans og þroski fái notið sin.\n23. grein.\nHver maður á rétt á atvinnu að frjálsu vali, á réttlátum og hagkvænum vinnuskilyrðum og á vernd gegn\natvinnuleysi.\nHverjum manni ber sama greiðsla fyrir sama verk, án manngreinarálits.\nAllir menn, sem vinnu stunda, skulu bera úr býtum réttlátt og hagstætt endurgjald, er tryggi þeim og\nfjölskyldum þeirra mannsæm lífskjör. Þeim ber og önnur félagsleg vernd, ef þörf krefur.\nHver maður má stofna til stéttarsamtaka og ganga í þau til verndar hagsmunum sínum.\n24. grein.\nHverjum manni ber réttur til hvíldar og tómstunda, og telst þar til hæfileg takmörkun vinnutíma og reglubundið\norlof að óskertum launum.\n25. grein.\nHver maður á kröfu til lífskjara, sem nauðsynleg eru til verndar heilsu og vellíðan hans sjálfs og fjölskyldu hans.\nTelst þar til matur, klæðnaður, húsnæði, læknishjálp og nauðsynleg félagshjálp, svo og réttindi til öryggis gegn\natvinnuleysi, veikindum, örorku, fyrirvinnumissi, elli eða öðrum áföllum, sem skorti valda og hann getur ekki við\ngert.\nMæðrum og börnum ber sérstök vernd og aðstoð. Öll börn, skilgetin sem óskilgetin, skulu njóta sömu\nfélagsverndar.\n26. grein.\nHver maður á rétt til menntunar. Skal hún veitt ókeypis, að minnsta kosti barnafræðsla og undirstöðummentu.\nBörn skulu vera skólaskyld. Iðnaðar- og verknám skal öllum standa til boða og æðri menntu vera öllum jafnfrjáls,\nþeim er hæfileika hafa til að njóta hennar.\nMenntun skal beina í þá átt að þroska persónuleika einstaklinganna og innræta þeim virðingu fyrir\nmannréttindum og mannhelgi. Hún skal miða að því að efla skilning, umburðarlyndi og vináttu meðal allra þjóða,\nkynþátta og trúarflokka og að efla starf Sameinuðu þjóðanna í þágu friðarins.\nForeldrar skulu fremur öðrum ráða, hverrar menntunar börn þeirra skuli njóta.\n27. grein\nHverjum manni ber réttur til þess að taka frjálsan þátt í menningarlífi þjóðfélagsins, njóta lista, eiga þátt í\nframförum á sviði vísinda og verða aðnjótandi þeirra gæða, er af þeim leiðir.\nHver maður skal njóta lögverndar þeirra hagsmuna, í andlegum og efnalegum skilningi, er leiðir af vísindaverki,\nritverki eða listaverki, sem hann er höfundur að, hverju nafni sem nefnist.\n28. grein\nHverjum manni ber réttur til þess þjóðfélags- og milliþjóðaskipulags, er virði og framkvæmi að fullu\nmannréttindi þau, sem í yfirlýsingu þessari eru upp talin.\n29. grein.\nHver maður hefur skyldur við þióðfélagið, enda getur það eitt tryggt fullan og frjálsan persónuþroska\neinstaklingsins.\nÞjóðfélagsþegnar skulu um réttindi og frjálsræði háðir þeim takmörkunum einum, sem settar eru með lögum i\nþví skyni að tryggja viðurkenningu á og virðingu fyrir frelsi og réttindum annarra og til þess að fullnægja"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "1e79b439f7990232c2125d1e80038236",
            "Index": 3,
            "Label": "4",
            "Size": [
                595.0,
                842.0
            ],
            "Text": "réttlátum kröfum um siðgæði, reglu og velferð almennings í lýðfrjálsu þjóðfélagi.\nÞessi mannréttindi má aldrei framkvæma svo, að í bága fari við markmið og grundvallarreglur Sameinuðu\nþjóðanna.\n30. grein.\nEkkert atriði þessarar yfirlýsingar má túlka á þann veg, að nokkru ríki, flokki manna eða einstaklingi sé heimilt\nað aðhafast nokkuð það, er stefni að því að gera að engu nokkur þeirra mannréttinda, sem hér hafa verið upp\ntalin."
        }
    }
}

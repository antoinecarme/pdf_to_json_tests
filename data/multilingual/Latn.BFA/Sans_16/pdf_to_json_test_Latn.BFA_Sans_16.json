{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467046,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "L\u00d6PUK\u00d6/LEUSA NA UNIVERSAL DECLARATION OF HUMAN RIGHTS I KUTUK NA BARI.\nKWEJA ADI PETESI/KWEYESI TI TO\u010eIRI/\u010eEKESI TI \u014butu I KAK BUKULUN\u014a.\nKWEJA ADI\nDenet nagwon adi kugga ko tojojo na \u010fekesi ti \u014butu li\u014b nagwon bain titiki \u014butu. Kona kwe \u014butu ti\nmede/\u2019ba\u014b logwon gwo\u010fiet na tolien, to\u010firi ko tali\u014b i kak \u2018bukulu\u014b.\nKWEJA ADI\n\u2018Bakan na yenet ko laundya na to\u010firi na \u014butu aje jondia konesi narok nagwon aje toworja yeyesi ti \u014butu.\nKona kwe \u010fur\u00f6kin na kune \u010fekesi kwekindya adi anyen \u014butu li\u014b ryeju tolien na jambu ko yenet ko yupet\nt\u00f6ki ko tolien akwe na kuj\u00f6n\u00f6 ko \u010fekesi aje tokoro gwoso yenet duma na \u014butu i pirit\u00f6n ti kak.\nKWEJA ADI\n\u010ee\u010fekarikin adi \u014butu k\u00f6dy\u00f6 ti ri\u010fiki anyen \u010fekan \u014baret i di\u014bitan na gwusulak na ti tndu \u014butu i renya na\nsaresi ti miri karudanit ko kasasanyanit kogwon \u010fekesi ti \u014butu k\u00f6dy\u00f6 gagaya ko saresi ti putet.\nKWEJA ADI\n\u010ee\u010fekarikin parik i \u010filikindya na \u010furj\u00f6 na tojulin i kiden na \u014butu logwon nyanyar gwon i pirit gele\u014b ko\n\u014barju konesi na gele\u014b.\nKWEJA ADI\nK\u00f6dy\u00f6 \u010fe\u010fekarikin adi ti \u014butu gwe ko to\u010furj\u00f6 na gwili\u014bit ko tojulin ko jur\u00f6n.\nKWEJA ADI\nLa\u014bet na jur\u00f6n lomomorja i saresi kase lo peta i kwekindya na yupet i \u010fekesi ko \u2018bulit na \u014butu i tojojo na",
            "Image": "5bf392a3513dc0ce3ef809dd1566c7d4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "\u014butu lyan ko wate adi se agi k\u00f6dy\u00f6 tindu ri\u014bit i to\u010furj\u00f6 i pirit na gele\u014b gwili\u014bit lo\u2019but i tolien duma.\nKWEJA ADI\nYeyesi na morja ti kine \u010fekesi ko tolien gwon \u2018bulit duma ko ati denesi ti kine \u014bo nagwon a yukwe kine.\nSO\u014alNANA NYENAGWON.\n\u014aina momoret duma tokorju \u014bina kweyet na to\u010furj\u00f6 na \u010fekesi ti \u014butu li\u014b i kak \u2018bukulu\u014b gwon a temet na\nkonaki i morja li\u014b i jur\u00f6n li\u014b tojo ko \u010futet. Karen \u014butu ko karen mugun na la\u014bet kepekep \u014bina tokoret\ndi\u014bitan li\u014b i kwe anyen tindu ri\u014bit duma na todindy\u00f6 ko todinet anyen todindy\u00f6 kuket na kine \u010fekesi. Tolien\nko temet na \u010furj\u00f6 i Iukata ko naka\u014bo na jur anyen gaju gwon nase i kak \u2018bukulu\u014b ko anyen jo\u014bga \u010fekesi ko\ntime nase ko la\u014bet na kilo jur\u00f6n ko \u2018b\u00f6rik kase ako \u014butu logwon gwon kase i saresi.\n1.\n\u014autu li\u014b a yu\u014bwe kana, jojo i to\u010firi ko \u010fekesi ko ti se tokitaki ko \u2018b\u00f6rik ko mul\u00f6k\u00f6tyo lo tolu\u014baseran. Se a\n\u010foka ko denet na kulya na\u2019but ko narok.\n2.\nKaren \u014buto a \u2018buruki \u010fekesi li\u014b ko tokoret \u2018bak nyunyumb\u00f6 i gwearijin ka\u010feka\u010fe gwoso adi: \u2018Borik\u00f6t,\nKutuk ko Yupet/Yub\u00f6.\nI.a\u014bet kode kunie yeyesi ti lukata kode suluwet na gwolo\u014b, toro\u2019bo kode kulye gwearijin i ju\u1ef3u na kine nene\ngelet k\u00f6dy\u00f6 ti kona kw\u00f6\u014b kode i kiden na la\u014bet na miri na ka\u014bo kode jur, kode gwon a luwit\u00f6t, yiyiniki,\n\u2018bain \u010feba mugun kode gwon ko denesi ti tolien.\n3.\nKaren \u014buto k\u00f6dy\u00f6 kata ko to\u010firi na gwili\u014bit adi gwon j\u00f6run ko tolien na gaya na \u014butu.",
            "Image": "886bc29c6982d8207c98c0de4e3a14e6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "4.\nLele \u014buto k\u00f6dy\u00f6 ti bul\u00f6 d'epa a \u010fupiet kogwon to\u010fupien kode tugw\u00f6r\u00f6 a \u010fupiet, kine konesi k\u00f6dy\u00f6 ti bul\u00f6\nkonaki \u014butu i gweyarijin kase ka\u010feka\u010fe kw\u00f6\u014b.\n5.\nLele \u014buto k\u00f6dy\u00f6 ti bul\u00f6 tiki i miyesi kode \u010fepet loron logwon ti temakindya i gwili\u014bit lo \u014butu kode ri\u014bet\nnagwon k\u00f6rju mugun na \u014butu.\n6.\nKaren \u014buto k\u00f6dy\u00f6 kata ko to\u010firi i karen jur ko i karen pirit i komo\u014b na saret.\n7.\n\u014autu li\u014b agi gwon jojo kode ti nyunyum\u00f6 i komo\u014b na saret lo miri. Lepe\u014b k\u00f6dy\u00f6 agi gaya jojo ko saret.\n\u014autu li\u014b k\u00f6dy\u00f6 gwon ko gayet nagele\u014b \u2018bak nene nyunyumet kode la\u014ba na kilo saresi t\u00f6ki kode konesi\nnagwon ti temakindya i kebbu na saret lo jur.\n8.\nKaren \u014buto k\u00f6dy\u00f6 gwon ko to\u010firi na kiko lo rigwo ko la\u014bet na rigwo \u010fu\u014bet na putesi i kenesi na la\u014bgo\nsaresi ti tod'iri na \u010fekesi ti \u014buto logwon a tiki nye ko saresi kode saret lo jur.\n9.\nLele \u014buto k\u00f6dy\u00f6 ti bul\u00f6 moka \u2018bakan na saret, rereka kode rik\u00f6ji ka\u014bo kanyit i jur.\n10.\nKaren \u014buto k\u00f6dy\u00f6 agi gwon ko tojojo i putet ko ti yi\u014bani yi\u014ba ko \u014butu ti jur ko k\u00f6dy\u00f6 ti ka\u010fu\u014b\u00f6k ti putet",
            "Image": "cc187a95b7187ce3a82d848d741b7d83"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "kulo gwe a luwi i la\u014bet nase k\u00f6dy\u00f6 na ka\u010fu\u014b\u00f6k. Ti nyunyumb\u00f6, kuj\u00f6n\u00f6 miri. Ti \u010fu\u014bg\u00f6 na putet gwe i denet\nna to\u010firi ko kepesi narok nagwon mokani \u014butu.\n11.\nKaren \u014buto lo moka adi a torondya agi k\u00f6dy\u00f6 ti lu\u014bu a katoronyanit tojo ko lope\u014b a \u010fu\u014b\u00f6ki putet lo liliya ko\n\u014butu lojore, nagwon kweja adi nye a ry\u00f6 gayesi li\u014b i putet Ionyit. Lele \u014buto k\u00f6dy\u00f6 ti lu\u014bu a katoronyanit i\nkarin toronyet, ko kunie ti kunie toronyesi na kona kinu a \u010fu\u014b\u00f6ji kano. Ko k\u00f6ti i saret lo k\u00f6ji ko Io ka\u014bo\njambu adi lele saret lo p\u00f6m\u00f6ni lele \u014butu k\u00f6dy\u00f6 ti bul\u00f6 ri\u010fiki i lewudya na \u014bilo saret logwon gwon i kitarikin\nlu.\n12.\nLele \u014buto k\u00f6dy\u00f6 ti bul\u00f6 ri\u010fiki i lw\u00f6n\u00f6 kanyit kweja adi lubb\u00f6 ko lele \u014buto kadi \u2018bak pija kode kendya na\nmanini na lege, kode ly\u00f6ggu na kukuet ko gwili\u014bit lo'but. Karen \u014buto agi k\u00f6dy\u00f6 gwon ko to\u010firi na gaya ko\nsaret, ko lele \u014buto a \u2018bele\u014bgu lele lo kilo saresi.\n13.\nKaren \u014buto ruk\u00f6ki tolien na w\u00f6r\u00f6 ko si\u010fa i lokokoritan ti lukata na k\u00f6jin\u00f6 ka\u010feka\u010fe. Karen \u014buto a \u2018buruki i\nk\u00f6yu na jur t\u00f6ki bubul\u00f6 yitwe bot \u2018bak te\u014bet.\n14.\nKaren \u014buto a ruk\u00f6ki i pija kode i si\u010fa kana i kulye jur\u00f6n anyen gagaya. Kine dekesi ti bul\u00f6 ruk\u00f6ki kode lu\u014bu\ni di\u014bit na \u010fu\u014b\u00f6ki na putet i tugwakan ko \u2018bain pondya i toron na la\u014bet na \u010febba jur kode i saresi logwon ko\ntuka\u010fe ko saresi tite\u014b na momoret na jur\u00f6n.\n15.",
            "Image": "452fe82e8513a8eed6ed0151e1838a83"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Karen \u014buto a ruk\u00f6ki i gwon ko jur lonyit kode gwuluyet na jur lonyit. Lete \u014butu ti bul\u00f6 ri\u010fiki. renyaki i\nlopuk\u00f6du na mugun i karen jur lo \u010feggi nye.\n16.\n\u014autu lyan ko wate logwon aje \u010furj\u00f6 \u2018bakan na kuniye te\u014besi, ko ati kotumit nanyit kode gweyari kode ti\nyupet k\u00f6dy\u00f6 bubul\u00f6 yema kode yemba anyen ryendu mede. Se k\u00f6dy\u00f6 gwon ko \u010fekesi kase jojo anyen\nbubul\u00f6 toyem i di\u014bit yemet kode na reyan. a) Yemet tu\u014b ka\u010fe bubul\u00f6 kona i \u010fekesi ti kilo logwon y\u00f6\u014b\u00f6\nkondya mede kulo (toyem) b) Mede k\u00f6dy\u00f6 a \u014bo nagwon \u014bUN lo gweja ko agi k\u00f6dy\u00f6 gwogwon, ko a la\u014bet\nna\u010fit najur kode k\u00f6ji ko k\u00f6dy\u00f6 gagaya ko k\u00f6ji kode ko jur \u2018bukulu\u014b\n17.\nKaren \u014buto kata ko to\u010firi nagwon bubul\u00f6 gwon ko toro\u2019bo kanyit kode t\u00f6ki bubul\u00f6 gwon i momoret ko\nkulye. Lele \u014butu k\u00f6dy\u00f6 ti bul\u00f6 ryaka kode jo\u014bari toro\u2019bo kanyit ka\u014bo \u2018bak saret.\n18.\nKaren \u014buto k\u00f6dy\u00f6 gwon ko tolien na yeyesi kanyit, ko lepe\u014b y\u00f6\u014b\u00f6 kondya nyo kweja adi te\u014bet \u2018bain bubul\u00f6\nyeyeju \u014bo na\u2019but ko narok ko nye a \u010feggi konye t\u00f6ki bubul\u00f6 toruk\u00f6kindy\u00f6 \u014butu ko kulye i pirit nagele\u014b\nkweja ad i todinesi, konesi, mo\u1ef3u, kode kwakwaddu.\n19.\nKaren \u014buto a \u2018buruki i jondya kode i kwekindya na \u014butu yeyet nanyit ko \u014butu kata, ko bubul\u00f6 jambu \u2018bak\nte\u014bet. Kine \u010fekesi kode \u2018burusi morja ko \u2018burit kweyet na yeyet \u2018bakan na te\u014bet kode kakalet ko lele \u014buto\npija, wuju, kode lele\u014baki na kulya ko lele \u014butu kode yeyet ko nene mugun kalayianit \u2018bayin na dendya na\nlokokori.\n20.",
            "Image": "6d1dac8d7abc8401c2dbdbaf325f458c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Karen \u014buto a \u2018buruki kode bubul\u00f6 kondya kode lu\u014bgu momoret ko taling \u2018bak m\u00f6r\u00f6. Lele \u014butu k\u00f6dy\u00f6 ti bul\u00f6\nrik\u00f6ji ka\u014bo i nene mugun na momorja anyen timundya kulyajin, nye k\u00f6dy\u00f6 ti bul\u00f6 jo\u014bga i nene mugun\nnagwon yeyesi kase ti morja.\n21.\nKaren \u014buto agi k\u00f6dy\u00f6 kikita i miri lo jur lonyit i lukata na miri kode wulundy\u00f6 \u014butu logwon gwo\u010fan kase i\nkaren i lukata na miri, a) Karen \u014buto a \u2018buruki i ryeju na \u014baresi ko a ti biya i kadi na wini kode todinesi\n\u2018bakan na nyunyumb\u00f6 kode gelesi kanyit i jur. b) \u010eekesi ti \u014butu k\u00f6dy\u00f6 gwon a yenet na miri. Ko \u014bina ka\u010fe\nbubul\u00f6 meta kode time ko gayesi ko to\u010firi na wulet na kona ko \u014butu li\u014b ti jur gwon kweja adi kona ko\nbeiembele. Kode (\u014butu gele\u014b a belembele gele\u014b) \u2018bak ny\u00f6ny\u00f6ggu.\n22.\nKaren \u014buto gwoso lele lo la\u014bet agi k\u00f6dy\u00f6 gagaya ko miri. Ko k\u00f6dy\u00f6 meta i konesi ti miri ko i tojulin na miri\nko kulye jur\u00f6n i saret lo momoret kode tukw\u00f6ry\u00f6njin ti jur\u00f6n kad'eka\u010fe adi toro\u2019bo gwili\u014bit ko \u010fekesi ti\nkeryat logwon ti \u010fumaji ka\u014bo anyen buya tolien na \u010furj\u00f6 nanyit.\n23.\nKaren \u014buto agi k\u00f6dy\u00f6 kondya kita na \u010feket nanyit ko ti pirit kitayet na gwe i \u010feket nanyit ko na kita ko ti\ngayet na \u2018bakan na kita gwe kata i jur. a) Karen \u014buto k\u00f6dy\u00f6 gwon jojo i kwe na kita i jur ko k\u00f6ti tojojo na\nropet na kita, i kitayesi k\u00f6dy\u00f6 nagwon jojo ko kona ko \u014butu ka\u010feka\u010fe. b) Karen \u014buto logwon kikita k\u00f6dy\u00f6\nyiyiniki k\u00f6ti ropakini ropet na kita nanyit. Nagwon kweja adi tetemakindya i gwon na \u014butu kode \u1ef3alet na\nropet k\u00f6dy\u00f6 titiki ko bubul\u00f6. Ko ti kiko lo gayiri kakitak gwe kata, gwoso adi pirit tokelet kode todinet. c)\nKaren \u014buto k\u00f6dy\u00f6 bubul\u00f6 lup\u00f6ki kode gweyundya na mugunya kagayak ti kakitak anyen gaju \u010fekesi ti\nkakitak.\n24.",
            "Image": "be54bd3bd79b77921bb15d88252e7222"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Karen \u014buto k\u00f6dy\u00f6 gwon ko di\u014bit na kita ko di\u014bit na yukan kode di\u014bit na birye. Ko t\u00f6ki di\u014bit kitayet k\u00f6dy\u00f6\ntetemaki ko perok ti yukan logwon roropa.\n25.\nKaren \u014buto k\u00f6dy\u00f6 si\u010fa i gwili\u014bit lo tetemakindya, kweja adi \u010fekesi kanyit k\u00f6dy\u00f6 ti bul\u00f6 y\u00f6\u014bgu lepe\u014b\ngwoso i kelan, gwon na mede \u2018bura \u2018bak sasanyesi gwoso ti kinyotot, bo\u014bgo, wini, mede kode kuniye \u010fekesi\nti gwili\u014bit lo \u014buto ko gayet t\u00f6ki ko ati \u2018bakan na kita, gil\u00f6 kata, karu\u2019be, do\u014bga, kode kuniye ti pirit ko i \u014bo\nnagwon a gandu \u010fekesi ti \u014butu. Wate ko lupudyet agi k\u00f6dy\u00f6 gagaya ko \u014ba\u014baraki. \u014awajik lupudyet li\u014b\nlogwon yu\u014bwe ka\u014bo na yemet (tolup) agi k\u00f6dy\u00f6 ryeju ruruket ko gayet jojo \u2018bakan na koresi kode gelesi\nkase kiden.\n26.\nKaren \u014buto k\u00f6dy\u00f6 totodin\u00f6 kanyit i jur ko k\u00f6dy\u00f6 todinesi kune gwon kana \u2018bak ropet biya parik suluet na\ntodin\u00f6 (primary school) kogwon \u014bina \u010fe\u010fekarikin i saret. Ko agi k\u00f6dy\u00f6 tiki ko ri\u014bit i \u014butu li\u014b. Todinesi ti\nkita na k\u00f6nin ko ti ko\u014bon na kwe gwe kata i keniya li\u014b ko t\u00f6ki ryeni ko \u014butu li\u014b ti jur. a) Todinesi k\u00f6dy\u00f6\ngwon i \u010fekesi ti \u010furj\u00f6 na yeyesi ti \u014butu ko ti togo\u1ef3u na kugga na to\u010firi ko tolien na \u014butu i pirit na gele\u014b. Ko\nti to\u010fure yi\u014bga ko julin i kiden na jur\u00f6n li\u014b, kweja adi kotumit\u00f6n kode i yupesi ko k\u00f6ti i konesi ti la\u014bet na\njur\u00f6n lo momorja anyen tindu tali\u014b i gwon ko \u014butu kiden. b) Karurukak kode ko monye ko \u014bote k\u00f6dy\u00f6\nlogwon a \u014berot i wulundy\u00f6 na kiko lotodin\u00f6ri \u014bwajik kase.\n27.\nKaren \u014buto k\u00f6dy\u00f6 kondya \u014bo ti keri lonyit i \u010feket naynit ko \u014butu kanyit kiden anyen ryendu \u2018bulit na \u014bo na\nteten se kune, t\u00f6ki anyen \u014barju seko \u010furj\u00f6 na mugun na ko\u014bon na dendya na gweyarijin ti \u014bo ti kak li\u014b.\nKaren \u014butu ko toro\u2019bo kanyit i jur kata k\u00f6dy\u00f6 gagaya ko se k\u00f6dy\u00f6 gaya jojo \u2018bak nene gelet.\n28.",
            "Image": "6271460dcd962bffbb3251c505c65980"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Ti gwilingit lo karen \u014buto gwe i ruket lo saret lo jur\u00f6n li\u014b ti kak anyen to\u010firi ko tolien nagwon k\u00f6ju aje\ntokuruki \u014butu na kukure ko \u014butu i gwili\u014bit lose.\n29.\nKaren \u014buto k\u00f6dy\u00f6 agi kikita i jur ko k\u00f6dy\u00f6 ti kondi kita nagwon temakindya i ko\u014bon nanyit anyen nye\nbubul\u00f6 \u010furj\u00f6 kanyit i gwili\u014bit. b) Anyen \u014butu bubul\u00f6 dendya adi tolien ko d'ekesi ti \u014butu a kuka, tu\u014b ka\u010fe\nko gwili\u014bit lo \u014butu a lo\u2019but kanyit i jur. T\u00f6ki ko \u014butu wulundy\u00f6 kimak kase ko \u2018b\u00f6rik kase. c) Tu\u014b ka\u010fe\nkine \u010fekesi ko tolien na \u014butu i kikolin li\u014b konani i saret lojur\u00f6n lo momorja anyen tokorju kilo saresi. Kweja\nadi konesi ti \u014butu k\u00f6dy\u00f6 gwon \u2018bak nene tuka\u010fe kokilo saresi.\n30.\nNene \u014bo \u2018bain nagwon kaka\u010felo i \u014bina manini, ko saret logwon kekepo ko jur\u00f6n li\u014b, la\u014betan, \u014butu logwon\nkita kitayesi kase, kode kondya saret logwon anyen la\u014bgu kode k\u00f6rju nene na kine \u010fekesi kode tolien\nnagwon a \u2018beron peta i di\u014bit na tokoroni se na.\nTranslated by (a lopuk\u00f6 ko)\nSebur Anthony Lodu & Gordon Lucy Kiden.\nDenet nagwon adi kugga ko to jojo na \u010fekesi ti \u014butu li\u014b nagwon \u2018bain tiki \u014butu ko lele \u014buto, t\u00f6ki tibul\u00f6\njo\u014ba ka\u014bo ko lele \u014buto.",
            "Image": "08a3bb6bb67e3adca87d3bf961e8a53a"
        }
    }
}

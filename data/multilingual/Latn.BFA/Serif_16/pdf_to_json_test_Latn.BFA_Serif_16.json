{
    "MetaData": {
        "Author": null,
        "Creation_Date": 1581467153,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "31449a9f94d939250eab8f822899d99a",
            "Index": 0,
            "Label": "1",
            "Size": [
                595.0,
                842.0
            ],
            "Text": "LÖPUKÖ/LEUSA NA UNIVERSAL DECLARATION OF HUMAN RIGHTS I KUTUK NA\nBARI.\nKWEJA ADI PETESI/KWEYESI TI TOĎIRI/ĎEKESI TI ŋutu I KAK BUKULUNŊ.\nKWEJA ADI\nDenet nagwon adi kugga ko tojojo na ďekesi ti ŋutu liŋ nagwon bain titiki ŋutu. Kona\nkwe ŋutu ti mede/’baŋ logwon gwoďiet na tolien, toďiri ko taliŋ i kak ‘bukuluŋ.\nKWEJA ADI\n‘Bakan na yenet ko laundya na toďiri na ŋutu aje jondia konesi narok nagwon aje\ntoworja yeyesi ti ŋutu. Kona kwe ďurökin na kune ďekesi kwekindya adi anyen ŋutu\nliŋ ryeju tolien na jambu ko yenet ko yupet töki ko tolien akwe na kujönö ko ďekesi\naje tokoro gwoso yenet duma na ŋutu i piritön ti kak.\nKWEJA ADI\nĎeďekarikin adi ŋutu ködyö ti riďiki anyen ďekan ŋaret i diŋitan na gwusulak na ti\ntndu ŋutu i renya na saresi ti miri karudanit ko kasasanyanit kogwon ďekesi ti ŋutu\nködyö gagaya ko saresi ti putet.\nKWEJA ADI\nĎeďekarikin parik i ďilikindya na ďurjö na tojulin i kiden na ŋutu logwon nyanyar\ngwon i pirit geleŋ ko ŋarju konesi na geleŋ.\nKWEJA ADI\nKödyö ďeďekarikin adi ti ŋutu gwe ko toďurjö na gwiliŋit ko tojulin ko jurön.\nKWEJA ADI\nLaŋet na jurön lomomorja i saresi kase lo peta i kwekindya na yupet i ďekesi ko ‘bulit\nna ŋutu i tojojo na ŋutu lyan ko wate adi se agi ködyö tindu riŋit i toďurjö i pirit na\ngeleŋ gwiliŋit lo’but i tolien duma.\nKWEJA ADI\nYeyesi na morja ti kine ďekesi ko tolien gwon ‘bulit duma ko ati denesi ti kine ŋo\nnagwon a yukwe kine.\nSOŊlNANA NYENAGWON.\nŊina momoret duma tokorju ŋina kweyet na toďurjö na ďekesi ti ŋutu liŋ i kak\n‘bukuluŋ gwon a temet na konaki i morja liŋ i jurön liŋ tojo ko ďutet. Karen ŋutu ko\nkaren mugun na laŋet kepekep ŋina tokoret diŋitan liŋ i kwe anyen tindu riŋit duma\nna todindyö ko todinet anyen todindyö kuket na kine ďekesi. Tolien ko temet na ďurjö\ni Iukata ko nakaŋo na jur anyen gaju gwon nase i kak ‘bukuluŋ ko anyen joŋga ďekesi\nko time nase ko laŋet na kilo jurön ko ‘börik kase ako ŋutu logwon gwon kase i saresi.\n1.\nŊutu liŋ a yuŋwe kana, jojo i toďiri ko ďekesi ko ti se tokitaki ko ‘börik ko mulökötyo\nlo toluŋaseran. Se a ďoka ko denet na kulya na’but ko narok."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "588c2458310e01591ef0b357d617b61f",
            "Index": 1,
            "Label": "2",
            "Size": [
                595.0,
                842.0
            ],
            "Text": "2.\nKaren ŋuto a ‘buruki ďekesi liŋ ko tokoret ‘bak nyunyumbö i gwearijin kaďekaďe\ngwoso adi: ‘Boriköt, Kutuk ko Yupet/Yubö.\nI.aŋet kode kunie yeyesi ti lukata kode suluwet na gwoloŋ, toro’bo kode kulye\ngwearijin i juỳu na kine nene gelet ködyö ti kona kwöŋ kode i kiden na laŋet na miri\nna kaŋo kode jur, kode gwon a luwitöt, yiyiniki, ‘bain ďeba mugun kode gwon ko\ndenesi ti tolien.\n3.\nKaren ŋuto ködyö kata ko toďiri na gwiliŋit adi gwon jörun ko tolien na gaya na ŋutu.\n4.\nLele ŋuto ködyö ti bulö d'epa a ďupiet kogwon toďupien kode tugwörö a ďupiet, kine\nkonesi ködyö ti bulö konaki ŋutu i gweyarijin kase kaďekaďe kwöŋ.\n5.\nLele ŋuto ködyö ti bulö tiki i miyesi kode ďepet loron logwon ti temakindya i gwiliŋit\nlo ŋutu kode riŋet nagwon körju mugun na ŋutu.\n6.\nKaren ŋuto ködyö kata ko toďiri i karen jur ko i karen pirit i komoŋ na saret.\n7.\nŊutu liŋ agi gwon jojo kode ti nyunyumö i komoŋ na saret lo miri. Lepeŋ ködyö agi\ngaya jojo ko saret. Ŋutu liŋ ködyö gwon ko gayet nageleŋ ‘bak nene nyunyumet kode\nlaŋa na kilo saresi töki kode konesi nagwon ti temakindya i kebbu na saret lo jur.\n8.\nKaren ŋuto ködyö gwon ko toďiri na kiko lo rigwo ko laŋet na rigwo ďuŋet na putesi i\nkenesi na laŋgo saresi ti tod'iri na ďekesi ti ŋuto logwon a tiki nye ko saresi kode\nsaret lo jur.\n9.\nLele ŋuto ködyö ti bulö moka ‘bakan na saret, rereka kode riköji kaŋo kanyit i jur.\n10.\nKaren ŋuto ködyö agi gwon ko tojojo i putet ko ti yiŋani yiŋa ko ŋutu ti jur ko ködyö ti\nkaďuŋök ti putet kulo gwe a luwi i laŋet nase ködyö na kaďuŋök. Ti nyunyumbö,\nkujönö miri. Ti ďuŋgö na putet gwe i denet na toďiri ko kepesi narok nagwon mokani\nŋutu.\n11.\nKaren ŋuto lo moka adi a torondya agi ködyö ti luŋu a katoronyanit tojo ko lopeŋ a\nďuŋöki putet lo liliya ko ŋutu lojore, nagwon kweja adi nye a ryö gayesi liŋ i putet\nIonyit. Lele ŋuto ködyö ti luŋu a katoronyanit i karin toronyet, ko kunie ti kunie\ntoronyesi na kona kinu a ďuŋöji kano. Ko köti i saret lo köji ko Io kaŋo jambu adi lele"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "672282b53fb2bfc8d028e3ab1267d917",
            "Index": 2,
            "Label": "3",
            "Size": [
                595.0,
                842.0
            ],
            "Text": "saret lo pömöni lele ŋutu ködyö ti bulö riďiki i lewudya na ŋilo saret logwon gwon i\nkitarikin lu.\n12.\nLele ŋuto ködyö ti bulö riďiki i lwönö kanyit kweja adi lubbö ko lele ŋuto kadi ‘bak\npija kode kendya na manini na lege, kode lyöggu na kukuet ko gwiliŋit lo'but. Karen\nŋuto agi ködyö gwon ko toďiri na gaya ko saret, ko lele ŋuto a ‘beleŋgu lele lo kilo\nsaresi.\n13.\nKaren ŋuto ruköki tolien na wörö ko siďa i lokokoritan ti lukata na köjinö kaďekaďe.\nKaren ŋuto a ‘buruki i köyu na jur töki bubulö yitwe bot ‘bak teŋet.\n14.\nKaren ŋuto a ruköki i pija kode i siďa kana i kulye jurön anyen gagaya. Kine dekesi ti\nbulö ruköki kode luŋu i diŋit na ďuŋöki na putet i tugwakan ko ‘bain pondya i toron\nna laŋet na ďebba jur kode i saresi logwon ko tukaďe ko saresi titeŋ na momoret na\njurön.\n15.\nKaren ŋuto a ruköki i gwon ko jur lonyit kode gwuluyet na jur lonyit. Lete ŋutu ti bulö\nriďiki. renyaki i lopuködu na mugun i karen jur lo ďeggi nye.\n16.\nŊutu lyan ko wate logwon aje ďurjö ‘bakan na kuniye teŋesi, ko ati kotumit nanyit\nkode gweyari kode ti yupet ködyö bubulö yema kode yemba anyen ryendu mede. Se\nködyö gwon ko ďekesi kase jojo anyen bubulö toyem i diŋit yemet kode na reyan. a)\nYemet tuŋ kaďe bubulö kona i ďekesi ti kilo logwon yöŋö kondya mede kulo (toyem) b)\nMede ködyö a ŋo nagwon ŋUN lo gweja ko agi ködyö gwogwon, ko a laŋet naďit najur\nkode köji ko ködyö gagaya ko köji kode ko jur ‘bukuluŋ\n17.\nKaren ŋuto kata ko toďiri nagwon bubulö gwon ko toro’bo kanyit kode töki bubulö\ngwon i momoret ko kulye. Lele ŋutu ködyö ti bulö ryaka kode joŋari toro’bo kanyit\nkaŋo ‘bak saret.\n18.\nKaren ŋuto ködyö gwon ko tolien na yeyesi kanyit, ko lepeŋ yöŋö kondya nyo kweja\nadi teŋet ‘bain bubulö yeyeju ŋo na’but ko narok ko nye a ďeggi konye töki bubulö\ntorukökindyö ŋutu ko kulye i pirit nageleŋ kweja ad i todinesi, konesi, moỳu, kode\nkwakwaddu.\n19.\nKaren ŋuto a ‘buruki i jondya kode i kwekindya na ŋutu yeyet nanyit ko ŋutu kata, ko\nbubulö jambu ‘bak teŋet. Kine ďekesi kode ‘burusi morja ko ‘burit kweyet na yeyet\n‘bakan na teŋet kode kakalet ko lele ŋuto pija, wuju, kode leleŋaki na kulya ko lele\nŋutu kode yeyet ko nene mugun kalayianit ‘bayin na dendya na lokokori.\n20."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "933d96b73cf8148dfba047c008331f52",
            "Index": 3,
            "Label": "4",
            "Size": [
                595.0,
                842.0
            ],
            "Text": "Karen ŋuto a ‘buruki kode bubulö kondya kode luŋgu momoret ko taling ‘bak mörö.\nLele ŋutu ködyö ti bulö riköji kaŋo i nene mugun na momorja anyen timundya\nkulyajin, nye ködyö ti bulö joŋga i nene mugun nagwon yeyesi kase ti morja.\n21.\nKaren ŋuto agi ködyö kikita i miri lo jur lonyit i lukata na miri kode wulundyö ŋutu\nlogwon gwoďan kase i karen i lukata na miri, a) Karen ŋuto a ‘buruki i ryeju na ŋaresi\nko a ti biya i kadi na wini kode todinesi ‘bakan na nyunyumbö kode gelesi kanyit i jur.\nb) Ďekesi ti ŋutu ködyö gwon a yenet na miri. Ko ŋina kaďe bubulö meta kode time ko\ngayesi ko toďiri na wulet na kona ko ŋutu liŋ ti jur gwon kweja adi kona ko\nbeiembele. Kode (ŋutu geleŋ a belembele geleŋ) ‘bak nyönyöggu.\n22.\nKaren ŋuto gwoso lele lo laŋet agi ködyö gagaya ko miri. Ko ködyö meta i konesi ti\nmiri ko i tojulin na miri ko kulye jurön i saret lo momoret kode tukwöryönjin ti jurön\nkad'ekaďe adi toro’bo gwiliŋit ko ďekesi ti keryat logwon ti ďumaji kaŋo anyen buya\ntolien na ďurjö nanyit.\n23.\nKaren ŋuto agi ködyö kondya kita na ďeket nanyit ko ti pirit kitayet na gwe i ďeket\nnanyit ko na kita ko ti gayet na ‘bakan na kita gwe kata i jur. a) Karen ŋuto ködyö\ngwon jojo i kwe na kita i jur ko köti tojojo na ropet na kita, i kitayesi ködyö nagwon\njojo ko kona ko ŋutu kaďekaďe. b) Karen ŋuto logwon kikita ködyö yiyiniki köti\nropakini ropet na kita nanyit. Nagwon kweja adi tetemakindya i gwon na ŋutu kode\nỳalet na ropet ködyö titiki ko bubulö. Ko ti kiko lo gayiri kakitak gwe kata, gwoso adi\npirit tokelet kode todinet. c) Karen ŋuto ködyö bubulö lupöki kode gweyundya na\nmugunya kagayak ti kakitak anyen gaju ďekesi ti kakitak.\n24.\nKaren ŋuto ködyö gwon ko diŋit na kita ko diŋit na yukan kode diŋit na birye. Ko töki\ndiŋit kitayet ködyö tetemaki ko perok ti yukan logwon roropa.\n25.\nKaren ŋuto ködyö siďa i gwiliŋit lo tetemakindya, kweja adi ďekesi kanyit ködyö ti\nbulö yöŋgu lepeŋ gwoso i kelan, gwon na mede ‘bura ‘bak sasanyesi gwoso ti\nkinyotot, boŋgo, wini, mede kode kuniye ďekesi ti gwiliŋit lo ŋuto ko gayet töki ko ati\n‘bakan na kita, gilö kata, karu’be, doŋga, kode kuniye ti pirit ko i ŋo nagwon a gandu\nďekesi ti ŋutu. Wate ko lupudyet agi ködyö gagaya ko ŋaŋaraki. Ŋwajik lupudyet liŋ\nlogwon yuŋwe kaŋo na yemet (tolup) agi ködyö ryeju ruruket ko gayet jojo ‘bakan na\nkoresi kode gelesi kase kiden.\n26.\nKaren ŋuto ködyö totodinö kanyit i jur ko ködyö todinesi kune gwon kana ‘bak ropet\nbiya parik suluet na todinö (primary school) kogwon ŋina ďeďekarikin i saret. Ko agi\nködyö tiki ko riŋit i ŋutu liŋ. Todinesi ti kita na könin ko ti koŋon na kwe gwe kata i\nkeniya liŋ ko töki ryeni ko ŋutu liŋ ti jur. a) Todinesi ködyö gwon i ďekesi ti ďurjö na\nyeyesi ti ŋutu ko ti togoỳu na kugga na toďiri ko tolien na ŋutu i pirit na geleŋ. Ko ti\ntoďure yiŋga ko julin i kiden na jurön liŋ, kweja adi kotumitön kode i yupesi ko köti i\nkonesi ti laŋet na jurön lo momorja anyen tindu taliŋ i gwon ko ŋutu kiden. b)\nKarurukak kode ko monye ko ŋote ködyö logwon a ŋerot i wulundyö na kiko"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a341ac64a183b5b505a464d949918d1d",
            "Index": 4,
            "Label": "5",
            "Size": [
                595.0,
                842.0
            ],
            "Text": "lotodinöri ŋwajik kase.\n27.\nKaren ŋuto ködyö kondya ŋo ti keri lonyit i ďeket naynit ko ŋutu kanyit kiden anyen\nryendu ‘bulit na ŋo na teten se kune, töki anyen ŋarju seko ďurjö na mugun na koŋon\nna dendya na gweyarijin ti ŋo ti kak liŋ. Karen ŋutu ko toro’bo kanyit i jur kata ködyö\ngagaya ko se ködyö gaya jojo ‘bak nene gelet.\n28.\nTi gwilingit lo karen ŋuto gwe i ruket lo saret lo jurön liŋ ti kak anyen toďiri ko tolien\nnagwon köju aje tokuruki ŋutu na kukure ko ŋutu i gwiliŋit lose.\n29.\nKaren ŋuto ködyö agi kikita i jur ko ködyö ti kondi kita nagwon temakindya i koŋon\nnanyit anyen nye bubulö ďurjö kanyit i gwiliŋit. b) Anyen ŋutu bubulö dendya adi\ntolien ko d'ekesi ti ŋutu a kuka, tuŋ kaďe ko gwiliŋit lo ŋutu a lo’but kanyit i jur. Töki\nko ŋutu wulundyö kimak kase ko ‘börik kase. c) Tuŋ kaďe kine ďekesi ko tolien na\nŋutu i kikolin liŋ konani i saret lojurön lo momorja anyen tokorju kilo saresi. Kweja\nadi konesi ti ŋutu ködyö gwon ‘bak nene tukaďe kokilo saresi.\n30.\nNene ŋo ‘bain nagwon kakaďelo i ŋina manini, ko saret logwon kekepo ko jurön liŋ,\nlaŋetan, ŋutu logwon kita kitayesi kase, kode kondya saret logwon anyen laŋgu kode\nkörju nene na kine ďekesi kode tolien nagwon a ‘beron peta i diŋit na tokoroni se na.\nTranslated by (a lopukö ko)\nSebur Anthony Lodu & Gordon Lucy Kiden.\nDenet nagwon adi kugga ko to jojo na ďekesi ti ŋutu liŋ nagwon ‘bain tiki ŋutu ko lele\nŋuto, töki tibulö joŋa kaŋo ko lele ŋuto."
        }
    }
}

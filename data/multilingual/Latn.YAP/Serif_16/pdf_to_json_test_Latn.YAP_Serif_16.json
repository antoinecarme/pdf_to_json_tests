{
    "MetaData": {
        "Author": null,
        "Creation_Date": 1581471594,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "078460f973bf58060aac3a9b9c7ef726",
            "Index": 0,
            "Label": "1",
            "Size": [
                595.0,
                842.0
            ],
            "Text": "MATTʼAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay mattʼawen, meere nge taareb\nmattʼaw dad ngemang likʼikane puf rogon, nga gazon taab motochiyel nge gapas u\nfaileng,\nBochan ni yara nʼag modgun nge pimattʼawene gidii e firrʼe beawe tazil nge cham riiʼ\nnga lani yanne gidii ni gubin, ere chiney iyan eke taw nga napan e faileng ninge\ngubine gidii make puf‐puf rograd ko namon, memich mange siye modgudag u lan\ngumʼirachaen gubine gidii ma ngaʼun adag nimod nikan dugliy ni aram falʼngin lan\nyanne gidii,\nBochan ni battʼuf maba gaafan ni faanra dab ni motogel ngakʼbee ngesul nga tomur\nara ziliyeg laniyanʼ ni gomanga dakriy rebo kanowa ngabang, me pigichel ngecham\nko am ara pitoogor, mabay mattʼawen gidii ni gubin nibe kele motochiyel gafalngin,\nBochan ni battʼuf maba gaafan ni ngan obneg ziline pinam ni gubin ngara tafafel e\ngidii u lan mepar zilirad nib taareb,\nBochan ni pigidien fare United Nations e bayu lane Charter rorad makuba yuuʼ\nlaniyanʼ rad nga kikʼikaen mattʼawene gidii, u fane tʼuf bee nge fane bagaa fan ni\ngidii nge fame taareb mattʼawene pumoon nge ppin, mere kara dugliyed ni ngefelʼ\nkanowaene par niba mattʼaw nga fizike puf rogon,\nBochan ni ke‐og nage gidii ko pinam ni yad ni ngara ngongliyed ngefelʼ, nge pez e zil\nayuw rorad ngakʼe United Nations, nigge mangil muun madnom nag mattʼ awen e\ngidii yange yog ninge puf rogon e par ko gidii nibfelʼ,\nBochan ni bagaa fan nge angin ni nge gubin e gidii menang fan nge morngaagen e tin\nmattʼawey nge tin bapuf rogoy ngay,\nAram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATTʼAWEN GUBIN E GIDII NEY E firʼe nge\nbung nag rogon e gidii o pinam yange ni tomur make gubine gidii ko pinam ni dab\nkimaz ko lem rorad, ngebung rogon ni kuura grereged ara skul nag morngaagen nge\nob nag i tay mattʼawen e ngi mattʼawene gidii ney, mepuf rogoy u rebo nam ngoreb ni\nbochane ngauda ted suwdad ni gadad gubin e gidii nu faileng, niku baʼun e pichongin\ne pi United Nations ngay nge kugidii ko nochi nam ni paachig nge tin gagang nge\nkugade gidii ni gad bay nga tan paa rebo nam.\nYang ni 1.\nGubine gidii mani gargeleg nga faileng nibapuf mattʼawen nge rogon. Bay laniyan\nnipii e nam, ere ngauda ted mattʼaawen e chaa niba chugur ngoded nimod walag dad.\nYang ni 2.\nGubine gidii maba puf mattʼawen nimod nibayu lan gazon ere ngi Garcheg ney,\nmadariy rogon nga ramaen douey, miti gidii, ppin fa pumoon, zin, taliw, am, gyog,"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "bc2992f27ce71151cbd1babda7fadf06",
            "Index": 1,
            "Label": "2",
            "Size": [
                595.0,
                842.0
            ],
            "Text": "nam, ara likʼegal kubee, ngin gargeleg bee riiʼ, fa yuguboch banʼen.\nMakueritay ni dab ni page mazil nga zilin barbaa e am nge barbaa, ggangin ara mazil\nu gibine nam nitin baachig nge tin gagangʼ ni ngin bee fachaa riy, mademutrug fare\nnam ko fire bamil suwon ir ngak, ara bamil suwon ngakʼ rebo nam fa gaangin e mti\nmotochiyel ko fare nam.\nYang ni 3.\nGubine gidii mabay mattʼawen ko birokʼe pagofan, talin, nge kanowaen i ayuweg fir.\nYang ni 4.\nDab nikel beeʼ ngantay nimod e sib, mange maze folchuway ko gidii ni gubin.\nYang ni 5.\nDab ni gafgou nege lem ara doungin bee, fani gechig neg ni gazi miti gechig ni yama\npii ko gidii.\nYang ni 6.\nGubine gidii mabay mattʼawen ni ngan nang gidii u bang u monʼutan e motochiyel.\nYang ni 7.\nGubin e gidii mada taareb mattʼawen lane motochiyel makueritay ni dezilzil e ayuw\nko motochiyel kubee nge bee. Magubin e gidii makueritay nibay mattʼawen ni tab\nayuw e yaratay ngakʼ u lane motochiyel, makuran gechig neg ni ku taareb rogon ni\ngomanga kepig chel bee kepilyeg bayang ko ngi Garcheg ney ara marwee ngadaken\nngawuruuʼ e kanowaʼ.\nYang ni 8.\nGubine gidii mabay mattaʼwen ninge papey nni pizig fapaa i oloboch rokʼ u lane\nmotochiyel ni ba mattʼaw nge kanowaen ni bamattʼaw u lane motochiye kofare nam.\nYani ni 9.\nDab nipos mini tay liben beeʼ nganin ni mʼag ara ni kalbus neg, ara ni tuluf ngemilʼ\nyade mattʼaw ko motochiyel.\nYang ni 10.\nGubine gidii maba mattʼaw ni yara pizig e loboch rokʼ rokʼ u mite yoor u mit rebo\ntapuf oloboch nge dugil fapaa i oloboch rokʼay ngabang.\nYang ni 11.\nGubine gidii ni kani eg neg u bapaa e oloboch mamonʼ ma bay mattʼawen fachaa ni\ndawori buche rokʼ ko fapaa i oloboch nge miti oloboch makemus ni fin yara pizig\nfapaa i oloboch rokʼ u mite tapuf oloboch nge yoor nge mich ni kʼab fachaa bapaa e\noloboch, mafachaa e kubay mattʼawen ni yara ayuweg u lane puf oloboch.\nDab ni mʼag ara nitay niba buche rokʼ beeu bapaa e oloboch fa banʼen ni bochan\nbapaa e oloboch nike maz‐nibochan e motochiyel ko nam ara faileng ko ngiyalʼ ni zʼab\nfachaa fapaa i oloboch. Fa ni gechig nag ngepag tolngin kobin baaray ni bamattʼaw"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "03152c2b792c1d268a9bef3ee1527df5",
            "Index": 2,
            "Label": "3",
            "Size": [
                595.0,
                842.0
            ],
            "Text": "ko ngilanʼ ni zʼab fachaa fapaa i oloboch.\nYang ni 12.\nDab nog ni nge pigichel bee kotirokʼ banʼem, ni ere tabinaw, tafen, babiyor fe cham\nnga morngaagen ara zin. Gubine gidii mabay mattʼawen u lane motochiyel ko ayuw u\nbanʼen ni pigi cham bee ko fachaa ara wagegey ngakʼ.\nYang ni 13.\nGubine gidii mabay mattʼawen maba puf rogon ko yan nge par u lane mazil ko fare\nnam rokʼ.\nGubine gidii mabay mattʼawen nira chuw u rebo nam fa birokʼe nam, nge sul ko\nbirokʼe nam.\nYang ni 14.\nGubine gidii mabay mattʼawen ni nge gawag rebo nam nge mil ngay ni bochan rin lii\nngem fa yuguni gafgow nag ni yugu dariy fan.\nYira chuweg e biney e matawen rokʼe ani mil nga rebe nam ni bochane zʼab rebe\nmotochiel ni bagel e gechig riy fa yam e gechig riy ma kuba togopuluw ko gomeyngin\nnge motochiel ko United Nations.\nYang ni 15.\nGubine gidii mabay mattʼawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara nidigey ara\nsiyeg ni dabi ziliyeg bee taffen.\nYang ni 16.\nMa ppin nge pumu‐on nike taw ngaduan, made mutrug rama‐en dow, nge nginʼen ni\nbee fachaa riy, titaliw nibfol ngaa, e bay mattʼawen ni ramabgol nge gaweg e tabinaw\nngakʼ. Ma galichaa nikara mabgol rorow ngenitawko ngiyalʼ ni kara dar ara kemʼ\nbagyow.\nMa mabgol e zingari lee lʼagruw nii nibapuf rogorow mayou baadagew yow.\nMa fare ppin nge fare pumu‐on nikaramabgol gowe yowe mʼag ko binaw rorow\nmakueritay gubin e ayuw ko fangin you bee riy ni ngeyuuʼ ngorou.\nYang ni 17.\nGubine gidii mabay mattʼawen ninge taliy e machaf ara binaw ni goofir rokʼ ara\nbachagil ngakʼ rebo ulung fa boche gidii.\nDab ni ziribog bee u taffen ara nifek talin fachaa.\nYang ni 18.\nGubine gidii mabay mattʼawen ni ngepuf e lem, yaa nge taliw, makuba un ngalan\nmattʼawen nira ziliyege rabaa rokʼe taliw ngeʼun nga barbaa, fe chagil nga boche\ngidii u yurbaa e taliw, maba puf rogon ko tin nge skul neg ko gidii ara yibilay ara i\nmadnom nag."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5be9066ee7d333d638e3b4eb13a416fd",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yang ni 19.\nGubine gidii mabay mattʼawen nibapuf rogon ko lem nge tin raiweweliy banʼen, ni\nbaʼun mattʼawen e biney ngalane bin baaray ni nge dabi yo ge tafinay rokʼ ara\ngagaweg, ara ning morngaagen e tin baadag ngabang.\nYang ni 20.\nGubine gidii mabay mattʼawen ni ngepuf rogon ko moolung ngataabang ni bagapas.\nDab ni motogel ngakʼ bee ni bochane ngemang rebi chongin rebo ulung.\nYang ni 21.\nGubine gidii mabay mattʼawen ni nge chazawaliy e am rokʼ, ni demutrug ko fir rokʼ\nara chaa ni owchen ko fare am rokʼ.\nGubine gidii mabay mattʼawen ni taareb rogon nge mattʼawen ngakʼ gubine gidii ko\nfare nam rokʼ nge marwel ko am ko fare nam.\nMa fiti laniyane gidii e aram bang gelngin e marwel ko am; ere biney e mattʼaw dad e\nmod ni yabe tawaliy ko yuduw owchen e am roded nga lane moolung ma kuerogon\nkanowaen e tawal nibpuf.\nYang ni 22.\nGubine gidii ni dmutrug ko chongin e kun binaw, nam fa re‐ulung mabay yalen ni nge\nnang ni bay mattʼawen ko gapas u faileng nibod nibe yognage ulungen e gapas nu\nfaileng nge gapas ko nam rokʼ, u rogone marwel kopi tapowa nage (economic),\n(social), nge (cultural) ni yade ratiriggiliy nidab nipag tilin fane battʼuf fachaa nge\nrogon e par rokʼ.\nYang 23.\nGubine gidii mabay mattʼawen ko miti marwel ni baadag ni ngeun ngay, nge yalen\nfane adag kanowaen farbaa i marwel makubay mattʼawene ayuw rokʼ i kel gafalngin\nko ngiyalʼ nidariy e marwel rokʼ.\nGubine gidii mataareb fane mattʼaw yalen ni ngepluw pulwon ko yalen e marwel nibe\ntay.\nGubine gidii ni bemarwel mabay mattʼawen ni nge mattʼaw pulwon kofare marwel ni\nbochan ngakʼ nge tabinaw rokʼ kubochan ko par rokʼ.\nGubine gidii mabay mattʼawen ni nge sunmeg ara un nga boche ulung ni bochan\nbafelʼ rogon ngakʼ, makubaadag.\nYang ni 24.\nGubine gidii mabay mattʼawen ni ngai toffan, nge oren e awa ni nga i marwel nge pu\npulwon ko toffan ko yuduw ni baaʼ.\nYang ni 25.\nGubine gidii mabay mattʼawen ni ngefelʼ yalen nge rogon ko par ni fan ngakʼ nge gidii\nu tabinaw rokʼ, baʼun e ggan, mad, naʼun nge taflay nge kutin bagaa fan ko fachaa\nngay, ma mattʼawen nge ayuw ni ngeb ngakʼ u napan e ngiyalʼ famang ni ketal ko"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5f8d643c93ffac2d5e610c95d154e9fa",
            "Index": 4,
            "Label": "5",
            "Size": [
                595.0,
                842.0
            ],
            "Text": "marwel ni bochane liliy, mad‐ad u tabane marwel, kanim rokʼ, kepummon ara pilbizir,\nnge kutin bay banʼen ni bagaa fan ngakʼ ko ayuw rokʼ.\nMa chitiningen e bitir nge bitir e kuba yuuʼ e ayuw ngorow. Ma gubine bitir ni\ndemutrug ko fake mabgol ara muchubbil makueritay kanowaen e ayuw ni dabisiy\nngorad.\nYang ni 26.\nGubine gidii mabay mattʼawen nge kanowaen ko skul. Maskul e dariy pulwon ko zikal\nni sommʼon nge madaa ko ragag nge lʼagruw. Magubin mite skul maraʼun pii,\nmachane, bineye beyan u rogone llowan nge angin ngak, fachaa ni ngeyan ko fare\nskul.\nMaskule zingar niguy mattʼawen ni ngefelʼ daken gubine gidii riy makueritay\nmattʼawen gubine gidii nge rogon fane ngepuf rogon nibfelʼ. Megaa nage nang me\ntafafil e gidii ko pinam riy nge yurbaa i gidii nge piyurbaa i ulung nu faileng, er rogon\nni nge mom nag boche marwel ko United Nations megapaseg e faileng.\nChitamangin nge Chitiningin e bitir e you e ba mil fan ngorow ni you ra turguy e gin\nngeyan e bitir rorow ngay ko sukul.\nYang ni 27.\nGubine gidii mabay mattʼawen ni nge chazawaliy morngaagen ara lungun e binaw\nrokʼ, nge tʼuffege tirokʼe yalen metay fir ngay nge gamʼingin e tin baffel ko nam rokʼ.\nGubine gidii mabay mattʼawen ni nge kel ayuwene tini yiloy babiyoren banʼen.\nYang ni 28.\nGubine gidii mabay mattʼawen nibpuf ko motochiyel ko nam rokʼ ara motochiyal ko\nrebo nam nimod kanowaen u lane ngi Garcheg ney ni bochan e ngan nang\nmorngaagen nibfelʼ ni oren e gidii.\nYang ni 29.\nGubine gidii mabay e tin dabisiy e marwel ko binaw nge nam rokʼ ni zingar irin\nyaaram bayangi falngin.\nMattʼawen gubine gidii nge kanowaen e tin bapuf yalen riye kubeyan u yalane\nmotochiyel ko ngin bay ara renam ni keyan ngay, machane, kemus ni gubin e\nmotochiyel makuraitay gaffalngin nge modgun.\nMattʼawen nge puf rogon ko gubin e gidii e dakuriy bayang ni yara cheg ngey,\nyaaram e ratogopluw ko fan nge mattʼawen e tirokʼe United Nations e motochiyel.\nYang ni 30.\nDariy banen u lan ere ngi Garcheg ney ni ngan abuweg fan nge zil ara togopluw ko\ntirokʼe United Nations e motochiyel ar pingeg fan ere ngi Garcheg ney nga wuruuʼ e\nknowa."
        }
    }
}

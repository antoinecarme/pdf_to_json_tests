{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471628,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "MATT\u02bcAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay matt\u02bcawen, meere nge taareb matt\u02bcaw dad\nngemang lik\u02bcikane puf rogon, nga gazon taab motochiyel nge gapas u faileng,\nBochan ni yara n\u02bcag modgun nge pimatt\u02bcawene gidii e firr\u02bce beawe tazil nge cham rii\u02bc nga\nlani yanne gidii ni gubin, ere chiney iyan eke taw nga napan e faileng ninge gubine\ngidii make puf\u2010puf rograd ko namon, memich mange siye modgudag u lan gum\u02bcirachaen\ngubine gidii ma nga\u02bcun adag nimod nikan dugliy ni aram fal\u02bcngin lan yanne gidii,\nBochan ni batt\u02bcuf maba gaafan ni faanra dab ni motogel ngak\u02bcbee ngesul nga tomur ara\nziliyeg laniyan\u02bc ni gomanga dakriy rebo kanowa ngabang, me pigichel ngecham ko am ara\npitoogor, mabay matt\u02bcawen gidii ni gubin nibe kele motochiyel gafalngin,\nBochan ni batt\u02bcuf maba gaafan ni ngan obneg ziline pinam ni gubin ngara tafafel e gidii\nu lan mepar zilirad nib taareb,\nBochan ni pigidien fare United Nations e bayu lane Charter rorad makuba yuu\u02bc laniyan\u02bc\nrad nga kik\u02bcikaen matt\u02bcawene gidii, u fane t\u02bcuf bee nge fane bagaa fan ni gidii nge fame\ntaareb matt\u02bcawene pumoon nge ppin, mere kara dugliyed ni ngefel\u02bc kanowaene par niba\nmatt\u02bcaw nga fizike puf rogon,\nBochan ni ke\u2010og nage gidii ko pinam ni yad ni ngara ngongliyed ngefel\u02bc, nge pez e zil\nayuw rorad ngak\u02bce United Nations, nigge mangil muun madnom nag matt\u02bc awen e gidii yange\nyog ninge puf rogon e par ko gidii nibfel\u02bc,\nBochan ni bagaa fan nge angin ni nge gubin e gidii menang fan nge morngaagen e tin\nmatt\u02bcawey nge tin bapuf rogoy ngay,\nAram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATT\u02bcAWEN GUBIN E GIDII NEY E fir\u02bce nge bung nag rogon e\ngidii o pinam yange ni tomur make gubine gidii ko pinam ni dab kimaz ko lem rorad,\nngebung rogon ni kuura grereged ara skul nag morngaagen nge ob nag i tay matt\u02bcawen e\nngi matt\u02bcawene gidii ney, mepuf rogoy u rebo nam ngoreb ni bochane ngauda ted suwdad ni\ngadad gubin e gidii nu faileng, niku ba\u02bcun e pichongin e pi United Nations ngay nge\nkugidii ko nochi nam ni paachig nge tin gagang nge kugade gidii ni gad bay nga tan paa\nrebo nam.\nYang ni 1.\nGubine gidii mani gargeleg nga faileng nibapuf matt\u02bcawen nge rogon. Bay laniyan nipii e\nnam, ere ngauda ted matt\u02bcaawen e chaa niba chugur ngoded nimod walag dad.\nYang ni 2.\nGubine gidii maba puf matt\u02bcawen nimod nibayu lan gazon ere ngi Garcheg ney, madariy\nrogon nga ramaen douey, miti gidii, ppin fa pumoon, zin, taliw, am, gyog, nam, ara\nlik\u02bcegal kubee, ngin gargeleg bee rii\u02bc, fa yuguboch ban\u02bcen.",
            "Image": "618d176447fde639f7c88e99aa5d1ed7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Makueritay ni dab ni page mazil nga zilin barbaa e am nge barbaa, ggangin ara mazil u\ngibine nam nitin baachig nge tin gagang\u02bc ni ngin bee fachaa riy, mademutrug fare nam ko\nfire bamil suwon ir ngak, ara bamil suwon ngak\u02bc rebo nam fa gaangin e mti motochiyel ko\nfare nam.\nYang ni 3.\nGubine gidii mabay matt\u02bcawen ko birok\u02bce pagofan, talin, nge kanowaen i ayuweg fir.\nYang ni 4.\nDab nikel bee\u02bc ngantay nimod e sib, mange maze folchuway ko gidii ni gubin.\nYang ni 5.\nDab ni gafgou nege lem ara doungin bee, fani gechig neg ni gazi miti gechig ni yama pii\nko gidii.\nYang ni 6.\nGubine gidii mabay matt\u02bcawen ni ngan nang gidii u bang u mon\u02bcutan e motochiyel.\nYang ni 7.\nGubin e gidii mada taareb matt\u02bcawen lane motochiyel makueritay ni dezilzil e ayuw ko\nmotochiyel kubee nge bee. Magubin e gidii makueritay nibay matt\u02bcawen ni tab ayuw e\nyaratay ngak\u02bc u lane motochiyel, makuran gechig neg ni ku taareb rogon ni gomanga kepig\nchel bee kepilyeg bayang ko ngi Garcheg ney ara marwee ngadaken ngawuruu\u02bc e kanowa\u02bc.\nYang ni 8.\nGubine gidii mabay matta\u02bcwen ninge papey nni pizig fapaa i oloboch rok\u02bc u lane\nmotochiyel ni ba matt\u02bcaw nge kanowaen ni bamatt\u02bcaw u lane motochiye kofare nam.\nYani ni 9.\nDab nipos mini tay liben bee\u02bc nganin ni m\u02bcag ara ni kalbus neg, ara ni tuluf ngemil\u02bc\nyade matt\u02bcaw ko motochiyel.\nYang ni 10.\nGubine gidii maba matt\u02bcaw ni yara pizig e loboch rok\u02bc rok\u02bc u mite yoor u mit rebo tapuf\noloboch nge dugil fapaa i oloboch rok\u02bcay ngabang.\nYang ni 11.\nGubine gidii ni kani eg neg u bapaa e oloboch mamon\u02bc ma bay matt\u02bcawen fachaa ni dawori\nbuche rok\u02bc ko fapaa i oloboch nge miti oloboch makemus ni fin yara pizig fapaa i\noloboch rok\u02bc u mite tapuf oloboch nge yoor nge mich ni k\u02bcab fachaa bapaa e oloboch,\nmafachaa e kubay matt\u02bcawen ni yara ayuweg u lane puf oloboch.\nDab ni m\u02bcag ara nitay niba buche rok\u02bc beeu bapaa e oloboch fa ban\u02bcen ni bochan bapaa e\noloboch nike maz\u2010nibochan e motochiyel ko nam ara faileng ko ngiyal\u02bc ni z\u02bcab fachaa\nfapaa i oloboch. Fa ni gechig nag ngepag tolngin kobin baaray ni bamatt\u02bcaw ko ngilan\u02bc ni\nz\u02bcab fachaa fapaa i oloboch.\nYang ni 12.",
            "Image": "1595eb51e1185d86c21c6cbc20ab37bf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dab nog ni nge pigichel bee kotirok\u02bc ban\u02bcem, ni ere tabinaw, tafen, babiyor fe cham nga\nmorngaagen ara zin. Gubine gidii mabay matt\u02bcawen u lane motochiyel ko ayuw u ban\u02bcen ni\npigi cham bee ko fachaa ara wagegey ngak\u02bc.\nYang ni 13.\nGubine gidii mabay matt\u02bcawen maba puf rogon ko yan nge par u lane mazil ko fare nam\nrok\u02bc.\nGubine gidii mabay matt\u02bcawen nira chuw u rebo nam fa birok\u02bce nam, nge sul ko birok\u02bce\nnam.\nYang ni 14.\nGubine gidii mabay matt\u02bcawen ni nge gawag rebo nam nge mil ngay ni bochan rin lii ngem\nfa yuguni gafgow nag ni yugu dariy fan.\nYira chuweg e biney e matawen rok\u02bce ani mil nga rebe nam ni bochane z\u02bcab rebe motochiel\nni bagel e gechig riy fa yam e gechig riy ma kuba togopuluw ko gomeyngin nge motochiel\nko United Nations.\nYang ni 15.\nGubine gidii mabay matt\u02bcawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara nidigey ara\nsiyeg ni dabi ziliyeg bee taffen.\nYang ni 16.\nMa ppin nge pumu\u2010on nike taw ngaduan, made mutrug rama\u2010en dow, nge ngin\u02bcen ni bee\nfachaa riy, titaliw nibfol ngaa, e bay matt\u02bcawen ni ramabgol nge gaweg e tabinaw ngak\u02bc.\nMa galichaa nikara mabgol rorow ngenitawko ngiyal\u02bc ni kara dar ara kem\u02bc bagyow.\nMa mabgol e zingari lee l\u02bcagruw nii nibapuf rogorow mayou baadagew yow.\nMa fare ppin nge fare pumu\u2010on nikaramabgol gowe yowe m\u02bcag ko binaw rorow makueritay\ngubin e ayuw ko fangin you bee riy ni ngeyuu\u02bc ngorou.\nYang ni 17.\nGubine gidii mabay matt\u02bcawen ninge taliy e machaf ara binaw ni goofir rok\u02bc ara bachagil\nngak\u02bc rebo ulung fa boche gidii.\nDab ni ziribog bee u taffen ara nifek talin fachaa.\nYang ni 18.\nGubine gidii mabay matt\u02bcawen ni ngepuf e lem, yaa nge taliw, makuba un ngalan matt\u02bcawen\nnira ziliyege rabaa rok\u02bce taliw nge\u02bcun nga barbaa, fe chagil nga boche gidii u yurbaa e\ntaliw, maba puf rogon ko tin nge skul neg ko gidii ara yibilay ara i madnom nag.\nYang ni 19.\nGubine gidii mabay matt\u02bcawen nibapuf rogon ko lem nge tin raiweweliy ban\u02bcen, ni ba\u02bcun\nmatt\u02bcawen e biney ngalane bin baaray ni nge dabi yo ge tafinay rok\u02bc ara gagaweg, ara\nning morngaagen e tin baadag ngabang.",
            "Image": "3b2c10784307e80e7bc6626dbe5e0c41"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Yang ni 20.\nGubine gidii mabay matt\u02bcawen ni ngepuf rogon ko moolung ngataabang ni bagapas.\nDab ni motogel ngak\u02bc bee ni bochane ngemang rebi chongin rebo ulung.\nYang ni 21.\nGubine gidii mabay matt\u02bcawen ni nge chazawaliy e am rok\u02bc, ni demutrug ko fir rok\u02bc ara\nchaa ni owchen ko fare am rok\u02bc.\nGubine gidii mabay matt\u02bcawen ni taareb rogon nge matt\u02bcawen ngak\u02bc gubine gidii ko fare\nnam rok\u02bc nge marwel ko am ko fare nam.\nMa fiti laniyane gidii e aram bang gelngin e marwel ko am; ere biney e matt\u02bcaw dad e\nmod ni yabe tawaliy ko yuduw owchen e am roded nga lane moolung ma kuerogon kanowaen e\ntawal nibpuf.\nYang ni 22.\nGubine gidii ni dmutrug ko chongin e kun binaw, nam fa re\u2010ulung mabay yalen ni nge\nnang ni bay matt\u02bcawen ko gapas u faileng nibod nibe yognage ulungen e gapas nu faileng\nnge gapas ko nam rok\u02bc, u rogone marwel kopi tapowa nage (economic), (social), nge\n(cultural) ni yade ratiriggiliy nidab nipag tilin fane batt\u02bcuf fachaa nge rogon e par\nrok\u02bc.\nYang 23.\nGubine gidii mabay matt\u02bcawen ko miti marwel ni baadag ni ngeun ngay, nge yalen fane\nadag kanowaen farbaa i marwel makubay matt\u02bcawene ayuw rok\u02bc i kel gafalngin ko ngiyal\u02bc\nnidariy e marwel rok\u02bc.\nGubine gidii mataareb fane matt\u02bcaw yalen ni ngepluw pulwon ko yalen e marwel nibe tay.\nGubine gidii ni bemarwel mabay matt\u02bcawen ni nge matt\u02bcaw pulwon kofare marwel ni bochan\nngak\u02bc nge tabinaw rok\u02bc kubochan ko par rok\u02bc.\nGubine gidii mabay matt\u02bcawen ni nge sunmeg ara un nga boche ulung ni bochan bafel\u02bc rogon\nngak\u02bc, makubaadag.\nYang ni 24.\nGubine gidii mabay matt\u02bcawen ni ngai toffan, nge oren e awa ni nga i marwel nge pu\npulwon ko toffan ko yuduw ni baa\u02bc.\nYang ni 25.\nGubine gidii mabay matt\u02bcawen ni ngefel\u02bc yalen nge rogon ko par ni fan ngak\u02bc nge gidii u\ntabinaw rok\u02bc, ba\u02bcun e ggan, mad, na\u02bcun nge taflay nge kutin bagaa fan ko fachaa ngay, ma\nmatt\u02bcawen nge ayuw ni ngeb ngak\u02bc u napan e ngiyal\u02bc famang ni ketal ko marwel ni bochane\nliliy, mad\u2010ad u tabane marwel, kanim rok\u02bc, kepummon ara pilbizir, nge kutin bay ban\u02bcen\nni bagaa fan ngak\u02bc ko ayuw rok\u02bc.\nMa chitiningen e bitir nge bitir e kuba yuu\u02bc e ayuw ngorow. Ma gubine bitir ni demutrug\nko fake mabgol ara muchubbil makueritay kanowaen e ayuw ni dabisiy ngorad.\nYang ni 26.",
            "Image": "0855a7e1e14a647d072981ed159210f4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Gubine gidii mabay matt\u02bcawen nge kanowaen ko skul. Maskul e dariy pulwon ko zikal ni\nsomm\u02bcon nge madaa ko ragag nge l\u02bcagruw. Magubin mite skul mara\u02bcun pii, machane, bineye\nbeyan u rogone llowan nge angin ngak, fachaa ni ngeyan ko fare skul.\nMaskule zingar niguy matt\u02bcawen ni ngefel\u02bc daken gubine gidii riy makueritay matt\u02bcawen\ngubine gidii nge rogon fane ngepuf rogon nibfel\u02bc. Megaa nage nang me tafafil e gidii ko\npinam riy nge yurbaa i gidii nge piyurbaa i ulung nu faileng, er rogon ni nge mom nag\nboche marwel ko United Nations megapaseg e faileng.\nChitamangin nge Chitiningin e bitir e you e ba mil fan ngorow ni you ra turguy e gin\nngeyan e bitir rorow ngay ko sukul.\nYang ni 27.\nGubine gidii mabay matt\u02bcawen ni nge chazawaliy morngaagen ara lungun e binaw rok\u02bc, nge\nt\u02bcuffege tirok\u02bce yalen metay fir ngay nge gam\u02bcingin e tin baffel ko nam rok\u02bc.\nGubine gidii mabay matt\u02bcawen ni nge kel ayuwene tini yiloy babiyoren ban\u02bcen.\nYang ni 28.\nGubine gidii mabay matt\u02bcawen nibpuf ko motochiyel ko nam rok\u02bc ara motochiyal ko rebo nam\nnimod kanowaen u lane ngi Garcheg ney ni bochan e ngan nang morngaagen nibfel\u02bc ni oren\ne gidii.\nYang ni 29.\nGubine gidii mabay e tin dabisiy e marwel ko binaw nge nam rok\u02bc ni zingar irin yaaram\nbayangi falngin.\nMatt\u02bcawen gubine gidii nge kanowaen e tin bapuf yalen riye kubeyan u yalane motochiyel\nko ngin bay ara renam ni keyan ngay, machane, kemus ni gubin e motochiyel makuraitay\ngaffalngin nge modgun.\nMatt\u02bcawen nge puf rogon ko gubin e gidii e dakuriy bayang ni yara cheg ngey, yaaram e\nratogopluw ko fan nge matt\u02bcawen e tirok\u02bce United Nations e motochiyel.\nYang ni 30.\nDariy banen u lan ere ngi Garcheg ney ni ngan abuweg fan nge zil ara togopluw ko\ntirok\u02bce United Nations e motochiyel ar pingeg fan ere ngi Garcheg ney nga wuruu\u02bc e\nknowa.",
            "Image": "3ecb7434941c73a515d5ba0437a3c53f"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471490,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "MATT\u02bcAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay matt\u02bcawen, meere nge taareb matt\u02bcaw dad ngemang\nlik\u02bcikane puf rogon, nga gazon taab motochiyel nge gapas u faileng,\nBochan ni yara n\u02bcag modgun nge pimatt\u02bcawene gidii e firr\u02bce beawe tazil nge cham rii\u02bc nga lani yanne gidii ni\ngubin, ere chiney iyan eke taw nga napan e faileng ninge gubine gidii make puf\u2010puf rograd ko namon,\nmemich mange siye modgudag u lan gum\u02bcirachaen gubine gidii ma nga\u02bcun adag nimod nikan dugliy ni aram\nfal\u02bcngin lan yanne gidii,\nBochan ni batt\u02bcuf maba gaafan ni faanra dab ni motogel ngak\u02bcbee ngesul nga tomur ara ziliyeg laniyan\u02bc ni\ngomanga dakriy rebo kanowa ngabang, me pigichel ngecham ko am ara pitoogor, mabay matt\u02bcawen gidii ni\ngubin nibe kele motochiyel gafalngin,\nBochan ni batt\u02bcuf maba gaafan ni ngan obneg ziline pinam ni gubin ngara tafafel e gidii u lan mepar zilirad\nnib taareb,\nBochan ni pigidien fare United Nations e bayu lane Charter rorad makuba yuu\u02bc laniyan\u02bc rad nga kik\u02bcikaen\nmatt\u02bcawene gidii, u fane t\u02bcuf bee nge fane bagaa fan ni gidii nge fame taareb matt\u02bcawene pumoon nge ppin,\nmere kara dugliyed ni ngefel\u02bc kanowaene par niba matt\u02bcaw nga fizike puf rogon,\nBochan ni ke\u2010og nage gidii ko pinam ni yad ni ngara ngongliyed ngefel\u02bc, nge pez e zil ayuw rorad ngak\u02bce\nUnited Nations, nigge mangil muun madnom nag matt\u02bc awen e gidii yange yog ninge puf rogon e par ko\ngidii nibfel\u02bc,\nBochan ni bagaa fan nge angin ni nge gubin e gidii menang fan nge morngaagen e tin matt\u02bcawey nge tin\nbapuf rogoy ngay,",
            "Image": "597130aefbab350e634d45ac8797b9fd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Aram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATT\u02bcAWEN GUBIN E GIDII NEY E fir\u02bce nge bung nag rogon\ne gidii o pinam yange ni tomur make gubine gidii ko pinam ni dab kimaz ko lem rorad, ngebung rogon ni\nkuura grereged ara skul nag morngaagen nge ob nag i tay matt\u02bcawen e ngi matt\u02bcawene gidii ney, mepuf\nrogoy u rebo nam ngoreb ni bochane ngauda ted suwdad ni gadad gubin e gidii nu faileng, niku ba\u02bcun e\npichongin e pi United Nations ngay nge kugidii ko nochi nam ni paachig nge tin gagang nge kugade gidii ni\ngad bay nga tan paa rebo nam.\nYang ni 1.\nGubine gidii mani gargeleg nga faileng nibapuf matt\u02bcawen nge rogon. Bay laniyan nipii e nam, ere ngauda\nted matt\u02bcaawen e chaa niba chugur ngoded nimod walag dad.\nYang ni 2.\nGubine gidii maba puf matt\u02bcawen nimod nibayu lan gazon ere ngi Garcheg ney, madariy rogon nga ramaen\ndouey, miti gidii, ppin fa pumoon, zin, taliw, am, gyog, nam, ara lik\u02bcegal kubee, ngin gargeleg bee rii\u02bc, fa\nyuguboch ban\u02bcen.\nMakueritay ni dab ni page mazil nga zilin barbaa e am nge barbaa, ggangin ara mazil u gibine nam nitin\nbaachig nge tin gagang\u02bc ni ngin bee fachaa riy, mademutrug fare nam ko fire bamil suwon ir ngak, ara bamil\nsuwon ngak\u02bc rebo nam fa gaangin e mti motochiyel ko fare nam.\nYang ni 3.",
            "Image": "e80542f9421999fcd0bcb59b432a1991"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Gubine gidii mabay matt\u02bcawen ko birok\u02bce pagofan, talin, nge kanowaen i ayuweg fir.\nYang ni 4.\nDab nikel bee\u02bc ngantay nimod e sib, mange maze folchuway ko gidii ni gubin.\nYang ni 5.\nDab ni gafgou nege lem ara doungin bee, fani gechig neg ni gazi miti gechig ni yama pii ko gidii.\nYang ni 6.\nGubine gidii mabay matt\u02bcawen ni ngan nang gidii u bang u mon\u02bcutan e motochiyel.\nYang ni 7.\nGubin e gidii mada taareb matt\u02bcawen lane motochiyel makueritay ni dezilzil e ayuw ko motochiyel kubee\nnge bee. Magubin e gidii makueritay nibay matt\u02bcawen ni tab ayuw e yaratay ngak\u02bc u lane motochiyel,\nmakuran gechig neg ni ku taareb rogon ni gomanga kepig chel bee kepilyeg bayang ko ngi Garcheg ney ara\nmarwee ngadaken ngawuruu\u02bc e kanowa\u02bc.\nYang ni 8.\nGubine gidii mabay matta\u02bcwen ninge papey nni pizig fapaa i oloboch rok\u02bc u lane motochiyel ni ba matt\u02bcaw\nnge kanowaen ni bamatt\u02bcaw u lane motochiye kofare nam.\nYani ni 9.\nDab nipos mini tay liben bee\u02bc nganin ni m\u02bcag ara ni kalbus neg, ara ni tuluf ngemil\u02bc yade matt\u02bcaw ko\nmotochiyel.\nYang ni 10.",
            "Image": "e293634771a2f86dd3d34e16e4211638"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Gubine gidii maba matt\u02bcaw ni yara pizig e loboch rok\u02bc rok\u02bc u mite yoor u mit rebo tapuf oloboch nge dugil\nfapaa i oloboch rok\u02bcay ngabang.\nYang ni 11.\nGubine gidii ni kani eg neg u bapaa e oloboch mamon\u02bc ma bay matt\u02bcawen fachaa ni dawori buche rok\u02bc ko\nfapaa i oloboch nge miti oloboch makemus ni fin yara pizig fapaa i oloboch rok\u02bc u mite tapuf oloboch nge\nyoor nge mich ni k\u02bcab fachaa bapaa e oloboch, mafachaa e kubay matt\u02bcawen ni yara ayuweg u lane puf\noloboch.\nDab ni m\u02bcag ara nitay niba buche rok\u02bc beeu bapaa e oloboch fa ban\u02bcen ni bochan bapaa e oloboch nike maz\u2010\nnibochan e motochiyel ko nam ara faileng ko ngiyal\u02bc ni z\u02bcab fachaa fapaa i oloboch. Fa ni gechig nag ngepag\ntolngin kobin baaray ni bamatt\u02bcaw ko ngilan\u02bc ni z\u02bcab fachaa fapaa i oloboch.\nYang ni 12.\nDab nog ni nge pigichel bee kotirok\u02bc ban\u02bcem, ni ere tabinaw, tafen, babiyor fe cham nga morngaagen ara zin.\nGubine gidii mabay matt\u02bcawen u lane motochiyel ko ayuw u ban\u02bcen ni pigi cham bee ko fachaa ara wagegey\nngak\u02bc.\nYang ni 13.\nGubine gidii mabay matt\u02bcawen maba puf rogon ko yan nge par u lane mazil ko fare nam rok\u02bc.\nGubine gidii mabay matt\u02bcawen nira chuw u rebo nam fa birok\u02bce nam, nge sul ko birok\u02bce nam.\nYang ni 14.\nGubine gidii mabay matt\u02bcawen ni nge gawag rebo nam nge mil ngay ni bochan rin lii ngem fa yuguni gafgow\nnag ni yugu dariy fan.",
            "Image": "02501d720548661c209f70a6d1885d6e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Yira chuweg e biney e matawen rok\u02bce ani mil nga rebe nam ni bochane z\u02bcab rebe motochiel ni bagel e gechig\nriy fa yam e gechig riy ma kuba togopuluw ko gomeyngin nge motochiel ko United Nations.\nYang ni 15.\nGubine gidii mabay matt\u02bcawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara nidigey ara siyeg ni dabi ziliyeg bee\ntaffen.\nYang ni 16.\nMa ppin nge pumu\u2010on nike taw ngaduan, made mutrug rama\u2010en dow, nge ngin\u02bcen ni bee fachaa riy, titaliw\nnibfol ngaa, e bay matt\u02bcawen ni ramabgol nge gaweg e tabinaw ngak\u02bc. Ma galichaa nikara mabgol rorow\nngenitawko ngiyal\u02bc ni kara dar ara kem\u02bc bagyow.\nMa mabgol e zingari lee l\u02bcagruw nii nibapuf rogorow mayou baadagew yow.\nMa fare ppin nge fare pumu\u2010on nikaramabgol gowe yowe m\u02bcag ko binaw rorow makueritay gubin e ayuw ko\nfangin you bee riy ni ngeyuu\u02bc ngorou.\nYang ni 17.\nGubine gidii mabay matt\u02bcawen ninge taliy e machaf ara binaw ni goofir rok\u02bc ara bachagil ngak\u02bc rebo ulung fa\nboche gidii.\nDab ni ziribog bee u taffen ara nifek talin fachaa.\nYang ni 18.\nGubine gidii mabay matt\u02bcawen ni ngepuf e lem, yaa nge taliw, makuba un ngalan matt\u02bcawen nira ziliyege\nrabaa rok\u02bce taliw nge\u02bcun nga barbaa, fe chagil nga boche gidii u yurbaa e taliw, maba puf rogon ko tin nge",
            "Image": "e83fbb46a03ece47d7c0df48911f738c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "skul neg ko gidii ara yibilay ara i madnom nag.\nYang ni 19.\nGubine gidii mabay matt\u02bcawen nibapuf rogon ko lem nge tin raiweweliy ban\u02bcen, ni ba\u02bcun matt\u02bcawen e biney\nngalane bin baaray ni nge dabi yo ge tafinay rok\u02bc ara gagaweg, ara ning morngaagen e tin baadag ngabang.\nYang ni 20.\nGubine gidii mabay matt\u02bcawen ni ngepuf rogon ko moolung ngataabang ni bagapas.\nDab ni motogel ngak\u02bc bee ni bochane ngemang rebi chongin rebo ulung.\nYang ni 21.\nGubine gidii mabay matt\u02bcawen ni nge chazawaliy e am rok\u02bc, ni demutrug ko fir rok\u02bc ara chaa ni owchen ko\nfare am rok\u02bc.\nGubine gidii mabay matt\u02bcawen ni taareb rogon nge matt\u02bcawen ngak\u02bc gubine gidii ko fare nam rok\u02bc nge\nmarwel ko am ko fare nam.\nMa fiti laniyane gidii e aram bang gelngin e marwel ko am; ere biney e matt\u02bcaw dad e mod ni yabe tawaliy\nko yuduw owchen e am roded nga lane moolung ma kuerogon kanowaen e tawal nibpuf.\nYang ni 22.\nGubine gidii ni dmutrug ko chongin e kun binaw, nam fa re\u2010ulung mabay yalen ni nge nang ni bay\nmatt\u02bcawen ko gapas u faileng nibod nibe yognage ulungen e gapas nu faileng nge gapas ko nam rok\u02bc, u\nrogone marwel kopi tapowa nage (economic), (social), nge (cultural) ni yade ratiriggiliy nidab nipag tilin\nfane batt\u02bcuf fachaa nge rogon e par rok\u02bc.\nYang 23.",
            "Image": "0137778bfd40751f270c5680088c075b"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Gubine gidii mabay matt\u02bcawen ko miti marwel ni baadag ni ngeun ngay, nge yalen fane adag kanowaen\nfarbaa i marwel makubay matt\u02bcawene ayuw rok\u02bc i kel gafalngin ko ngiyal\u02bc nidariy e marwel rok\u02bc.\nGubine gidii mataareb fane matt\u02bcaw yalen ni ngepluw pulwon ko yalen e marwel nibe tay.\nGubine gidii ni bemarwel mabay matt\u02bcawen ni nge matt\u02bcaw pulwon kofare marwel ni bochan ngak\u02bc nge\ntabinaw rok\u02bc kubochan ko par rok\u02bc.\nGubine gidii mabay matt\u02bcawen ni nge sunmeg ara un nga boche ulung ni bochan bafel\u02bc rogon ngak\u02bc,\nmakubaadag.\nYang ni 24.\nGubine gidii mabay matt\u02bcawen ni ngai toffan, nge oren e awa ni nga i marwel nge pu pulwon ko toffan ko\nyuduw ni baa\u02bc.\nYang ni 25.\nGubine gidii mabay matt\u02bcawen ni ngefel\u02bc yalen nge rogon ko par ni fan ngak\u02bc nge gidii u tabinaw rok\u02bc, ba\u02bcun\ne ggan, mad, na\u02bcun nge taflay nge kutin bagaa fan ko fachaa ngay, ma matt\u02bcawen nge ayuw ni ngeb ngak\u02bc u\nnapan e ngiyal\u02bc famang ni ketal ko marwel ni bochane liliy, mad\u2010ad u tabane marwel, kanim rok\u02bc,\nkepummon ara pilbizir, nge kutin bay ban\u02bcen ni bagaa fan ngak\u02bc ko ayuw rok\u02bc.\nMa chitiningen e bitir nge bitir e kuba yuu\u02bc e ayuw ngorow. Ma gubine bitir ni demutrug ko fake mabgol ara\nmuchubbil makueritay kanowaen e ayuw ni dabisiy ngorad.\nYang ni 26.\nGubine gidii mabay matt\u02bcawen nge kanowaen ko skul. Maskul e dariy pulwon ko zikal ni somm\u02bcon nge\nmadaa ko ragag nge l\u02bcagruw. Magubin mite skul mara\u02bcun pii, machane, bineye beyan u rogone llowan nge",
            "Image": "04c4d8d94b411b5e5a65d3b94ac1e9d2"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "angin ngak, fachaa ni ngeyan ko fare skul.\nMaskule zingar niguy matt\u02bcawen ni ngefel\u02bc daken gubine gidii riy makueritay matt\u02bcawen gubine gidii nge\nrogon fane ngepuf rogon nibfel\u02bc. Megaa nage nang me tafafil e gidii ko pinam riy nge yurbaa i gidii nge\npiyurbaa i ulung nu faileng, er rogon ni nge mom nag boche marwel ko United Nations megapaseg e faileng.\nChitamangin nge Chitiningin e bitir e you e ba mil fan ngorow ni you ra turguy e gin ngeyan e bitir rorow\nngay ko sukul.\nYang ni 27.\nGubine gidii mabay matt\u02bcawen ni nge chazawaliy morngaagen ara lungun e binaw rok\u02bc, nge t\u02bcuffege tirok\u02bce\nyalen metay fir ngay nge gam\u02bcingin e tin baffel ko nam rok\u02bc.\nGubine gidii mabay matt\u02bcawen ni nge kel ayuwene tini yiloy babiyoren ban\u02bcen.\nYang ni 28.\nGubine gidii mabay matt\u02bcawen nibpuf ko motochiyel ko nam rok\u02bc ara motochiyal ko rebo nam nimod\nkanowaen u lane ngi Garcheg ney ni bochan e ngan nang morngaagen nibfel\u02bc ni oren e gidii.\nYang ni 29.\nGubine gidii mabay e tin dabisiy e marwel ko binaw nge nam rok\u02bc ni zingar irin yaaram bayangi falngin.\nMatt\u02bcawen gubine gidii nge kanowaen e tin bapuf yalen riye kubeyan u yalane motochiyel ko ngin bay ara\nrenam ni keyan ngay, machane, kemus ni gubin e motochiyel makuraitay gaffalngin nge modgun.\nMatt\u02bcawen nge puf rogon ko gubin e gidii e dakuriy bayang ni yara cheg ngey, yaaram e ratogopluw ko fan\nnge matt\u02bcawen e tirok\u02bce United Nations e motochiyel.\nYang ni 30.",
            "Image": "1189ca15cd4c579fa2ccc9d39e702b0d"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Dariy banen u lan ere ngi Garcheg ney ni ngan abuweg fan nge zil ara togopluw ko tirok\u02bce United Nations e\nmotochiyel ar pingeg fan ere ngi Garcheg ney nga wuruu\u02bc e knowa.",
            "Image": "71764224272d4740a02a8ef279045377"
        }
    }
}

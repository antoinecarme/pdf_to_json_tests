{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471531,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "MATT\u02bcAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay matt\u02bcawen, meere nge taareb matt\u02bcaw dad ngemang\nlik\u02bcikane puf rogon, nga gazon taab motochiyel nge gapas u faileng,\nBochan ni yara n\u02bcag modgun nge pimatt\u02bcawene gidii e firr\u02bce beawe tazil nge cham rii\u02bc nga lani\nyanne gidii ni gubin, ere chiney iyan eke taw nga napan e faileng ninge gubine gidii make puf\u2010\npuf rograd ko namon, memich mange siye modgudag u lan gum\u02bcirachaen gubine gidii ma nga\u02bcun adag\nnimod nikan dugliy ni aram fal\u02bcngin lan yanne gidii,\nBochan ni batt\u02bcuf maba gaafan ni faanra dab ni motogel ngak\u02bcbee ngesul nga tomur ara ziliyeg\nlaniyan\u02bc ni gomanga dakriy rebo kanowa ngabang, me pigichel ngecham ko am ara pitoogor, mabay\nmatt\u02bcawen gidii ni gubin nibe kele motochiyel gafalngin,\nBochan ni batt\u02bcuf maba gaafan ni ngan obneg ziline pinam ni gubin ngara tafafel e gidii u lan\nmepar zilirad nib taareb,\nBochan ni pigidien fare United Nations e bayu lane Charter rorad makuba yuu\u02bc laniyan\u02bc rad nga\nkik\u02bcikaen matt\u02bcawene gidii, u fane t\u02bcuf bee nge fane bagaa fan ni gidii nge fame taareb\nmatt\u02bcawene pumoon nge ppin, mere kara dugliyed ni ngefel\u02bc kanowaene par niba matt\u02bcaw nga fizike\npuf rogon,\nBochan ni ke\u2010og nage gidii ko pinam ni yad ni ngara ngongliyed ngefel\u02bc, nge pez e zil ayuw\nrorad ngak\u02bce United Nations, nigge mangil muun madnom nag matt\u02bc awen e gidii yange yog ninge\npuf rogon e par ko gidii nibfel\u02bc,\nBochan ni bagaa fan nge angin ni nge gubin e gidii menang fan nge morngaagen e tin matt\u02bcawey\nnge tin bapuf rogoy ngay,\nAram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATT\u02bcAWEN GUBIN E GIDII NEY E fir\u02bce nge bung nag rogon e gidii o\npinam yange ni tomur make gubine gidii ko pinam ni dab kimaz ko lem rorad, ngebung rogon ni\nkuura grereged ara skul nag morngaagen nge ob nag i tay matt\u02bcawen e ngi matt\u02bcawene gidii ney,\nmepuf rogoy u rebo nam ngoreb ni bochane ngauda ted suwdad ni gadad gubin e gidii nu faileng,\nniku ba\u02bcun e pichongin e pi United Nations ngay nge kugidii ko nochi nam ni paachig nge tin\ngagang nge kugade gidii ni gad bay nga tan paa rebo nam.\nYang ni 1.\nGubine gidii mani gargeleg nga faileng nibapuf matt\u02bcawen nge rogon. Bay laniyan nipii e nam,\nere ngauda ted matt\u02bcaawen e chaa niba chugur ngoded nimod walag dad.\nYang ni 2.\nGubine gidii maba puf matt\u02bcawen nimod nibayu lan gazon ere ngi Garcheg ney, madariy rogon nga\nramaen douey, miti gidii, ppin fa pumoon, zin, taliw, am, gyog, nam, ara lik\u02bcegal kubee, ngin\ngargeleg bee rii\u02bc, fa yuguboch ban\u02bcen.\nMakueritay ni dab ni page mazil nga zilin barbaa e am nge barbaa, ggangin ara mazil u gibine\nnam nitin baachig nge tin gagang\u02bc ni ngin bee fachaa riy, mademutrug fare nam ko fire bamil\nsuwon ir ngak, ara bamil suwon ngak\u02bc rebo nam fa gaangin e mti motochiyel ko fare nam.\nYang ni 3.\nGubine gidii mabay matt\u02bcawen ko birok\u02bce pagofan, talin, nge kanowaen i ayuweg fir.\nYang ni 4.\nDab nikel bee\u02bc ngantay nimod e sib, mange maze folchuway ko gidii ni gubin.\nYang ni 5.\nDab ni gafgou nege lem ara doungin bee, fani gechig neg ni gazi miti gechig ni yama pii ko\ngidii.\nYang ni 6.",
            "Image": "64bb928dae7920ddb3869f396379568c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Gubine gidii mabay matt\u02bcawen ni ngan nang gidii u bang u mon\u02bcutan e motochiyel.\nYang ni 7.\nGubin e gidii mada taareb matt\u02bcawen lane motochiyel makueritay ni dezilzil e ayuw ko motochiyel\nkubee nge bee. Magubin e gidii makueritay nibay matt\u02bcawen ni tab ayuw e yaratay ngak\u02bc u lane\nmotochiyel, makuran gechig neg ni ku taareb rogon ni gomanga kepig chel bee kepilyeg bayang ko\nngi Garcheg ney ara marwee ngadaken ngawuruu\u02bc e kanowa\u02bc.\nYang ni 8.\nGubine gidii mabay matta\u02bcwen ninge papey nni pizig fapaa i oloboch rok\u02bc u lane motochiyel ni ba\nmatt\u02bcaw nge kanowaen ni bamatt\u02bcaw u lane motochiye kofare nam.\nYani ni 9.\nDab nipos mini tay liben bee\u02bc nganin ni m\u02bcag ara ni kalbus neg, ara ni tuluf ngemil\u02bc yade\nmatt\u02bcaw ko motochiyel.\nYang ni 10.\nGubine gidii maba matt\u02bcaw ni yara pizig e loboch rok\u02bc rok\u02bc u mite yoor u mit rebo tapuf oloboch\nnge dugil fapaa i oloboch rok\u02bcay ngabang.\nYang ni 11.\nGubine gidii ni kani eg neg u bapaa e oloboch mamon\u02bc ma bay matt\u02bcawen fachaa ni dawori buche\nrok\u02bc ko fapaa i oloboch nge miti oloboch makemus ni fin yara pizig fapaa i oloboch rok\u02bc u mite\ntapuf oloboch nge yoor nge mich ni k\u02bcab fachaa bapaa e oloboch, mafachaa e kubay matt\u02bcawen ni\nyara ayuweg u lane puf oloboch.\nDab ni m\u02bcag ara nitay niba buche rok\u02bc beeu bapaa e oloboch fa ban\u02bcen ni bochan bapaa e oloboch\nnike maz\u2010nibochan e motochiyel ko nam ara faileng ko ngiyal\u02bc ni z\u02bcab fachaa fapaa i oloboch. Fa\nni gechig nag ngepag tolngin kobin baaray ni bamatt\u02bcaw ko ngilan\u02bc ni z\u02bcab fachaa fapaa i\noloboch.\nYang ni 12.\nDab nog ni nge pigichel bee kotirok\u02bc ban\u02bcem, ni ere tabinaw, tafen, babiyor fe cham nga\nmorngaagen ara zin. Gubine gidii mabay matt\u02bcawen u lane motochiyel ko ayuw u ban\u02bcen ni pigi\ncham bee ko fachaa ara wagegey ngak\u02bc.\nYang ni 13.\nGubine gidii mabay matt\u02bcawen maba puf rogon ko yan nge par u lane mazil ko fare nam rok\u02bc.\nGubine gidii mabay matt\u02bcawen nira chuw u rebo nam fa birok\u02bce nam, nge sul ko birok\u02bce nam.\nYang ni 14.\nGubine gidii mabay matt\u02bcawen ni nge gawag rebo nam nge mil ngay ni bochan rin lii ngem fa\nyuguni gafgow nag ni yugu dariy fan.\nYira chuweg e biney e matawen rok\u02bce ani mil nga rebe nam ni bochane z\u02bcab rebe motochiel ni\nbagel e gechig riy fa yam e gechig riy ma kuba togopuluw ko gomeyngin nge motochiel ko United\nNations.\nYang ni 15.\nGubine gidii mabay matt\u02bcawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara nidigey ara siyeg ni\ndabi ziliyeg bee taffen.\nYang ni 16.\nMa ppin nge pumu\u2010on nike taw ngaduan, made mutrug rama\u2010en dow, nge ngin\u02bcen ni bee fachaa riy,\ntitaliw nibfol ngaa, e bay matt\u02bcawen ni ramabgol nge gaweg e tabinaw ngak\u02bc. Ma galichaa nikara\nmabgol rorow ngenitawko ngiyal\u02bc ni kara dar ara kem\u02bc bagyow.\nMa mabgol e zingari lee l\u02bcagruw nii nibapuf rogorow mayou baadagew yow.\nMa fare ppin nge fare pumu\u2010on nikaramabgol gowe yowe m\u02bcag ko binaw rorow makueritay gubin e\nayuw ko fangin you bee riy ni ngeyuu\u02bc ngorou.\nYang ni 17.",
            "Image": "f9ddf2bcd1d6081c5598fde900f5f39d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Gubine gidii mabay matt\u02bcawen ninge taliy e machaf ara binaw ni goofir rok\u02bc ara bachagil ngak\u02bc\nrebo ulung fa boche gidii.\nDab ni ziribog bee u taffen ara nifek talin fachaa.\nYang ni 18.\nGubine gidii mabay matt\u02bcawen ni ngepuf e lem, yaa nge taliw, makuba un ngalan matt\u02bcawen nira\nziliyege rabaa rok\u02bce taliw nge\u02bcun nga barbaa, fe chagil nga boche gidii u yurbaa e taliw, maba\npuf rogon ko tin nge skul neg ko gidii ara yibilay ara i madnom nag.\nYang ni 19.\nGubine gidii mabay matt\u02bcawen nibapuf rogon ko lem nge tin raiweweliy ban\u02bcen, ni ba\u02bcun matt\u02bcawen\ne biney ngalane bin baaray ni nge dabi yo ge tafinay rok\u02bc ara gagaweg, ara ning morngaagen e\ntin baadag ngabang.\nYang ni 20.\nGubine gidii mabay matt\u02bcawen ni ngepuf rogon ko moolung ngataabang ni bagapas.\nDab ni motogel ngak\u02bc bee ni bochane ngemang rebi chongin rebo ulung.\nYang ni 21.\nGubine gidii mabay matt\u02bcawen ni nge chazawaliy e am rok\u02bc, ni demutrug ko fir rok\u02bc ara chaa ni\nowchen ko fare am rok\u02bc.\nGubine gidii mabay matt\u02bcawen ni taareb rogon nge matt\u02bcawen ngak\u02bc gubine gidii ko fare nam rok\u02bc\nnge marwel ko am ko fare nam.\nMa fiti laniyane gidii e aram bang gelngin e marwel ko am; ere biney e matt\u02bcaw dad e mod ni\nyabe tawaliy ko yuduw owchen e am roded nga lane moolung ma kuerogon kanowaen e tawal nibpuf.\nYang ni 22.\nGubine gidii ni dmutrug ko chongin e kun binaw, nam fa re\u2010ulung mabay yalen ni nge nang ni bay\nmatt\u02bcawen ko gapas u faileng nibod nibe yognage ulungen e gapas nu faileng nge gapas ko nam\nrok\u02bc, u rogone marwel kopi tapowa nage (economic), (social), nge (cultural) ni yade\nratiriggiliy nidab nipag tilin fane batt\u02bcuf fachaa nge rogon e par rok\u02bc.\nYang 23.\nGubine gidii mabay matt\u02bcawen ko miti marwel ni baadag ni ngeun ngay, nge yalen fane adag\nkanowaen farbaa i marwel makubay matt\u02bcawene ayuw rok\u02bc i kel gafalngin ko ngiyal\u02bc nidariy e\nmarwel rok\u02bc.\nGubine gidii mataareb fane matt\u02bcaw yalen ni ngepluw pulwon ko yalen e marwel nibe tay.\nGubine gidii ni bemarwel mabay matt\u02bcawen ni nge matt\u02bcaw pulwon kofare marwel ni bochan ngak\u02bc\nnge tabinaw rok\u02bc kubochan ko par rok\u02bc.\nGubine gidii mabay matt\u02bcawen ni nge sunmeg ara un nga boche ulung ni bochan bafel\u02bc rogon ngak\u02bc,\nmakubaadag.\nYang ni 24.\nGubine gidii mabay matt\u02bcawen ni ngai toffan, nge oren e awa ni nga i marwel nge pu pulwon ko\ntoffan ko yuduw ni baa\u02bc.\nYang ni 25.\nGubine gidii mabay matt\u02bcawen ni ngefel\u02bc yalen nge rogon ko par ni fan ngak\u02bc nge gidii u tabinaw\nrok\u02bc, ba\u02bcun e ggan, mad, na\u02bcun nge taflay nge kutin bagaa fan ko fachaa ngay, ma matt\u02bcawen nge\nayuw ni ngeb ngak\u02bc u napan e ngiyal\u02bc famang ni ketal ko marwel ni bochane liliy, mad\u2010ad u\ntabane marwel, kanim rok\u02bc, kepummon ara pilbizir, nge kutin bay ban\u02bcen ni bagaa fan ngak\u02bc ko\nayuw rok\u02bc.\nMa chitiningen e bitir nge bitir e kuba yuu\u02bc e ayuw ngorow. Ma gubine bitir ni demutrug ko fake\nmabgol ara muchubbil makueritay kanowaen e ayuw ni dabisiy ngorad.\nYang ni 26.\nGubine gidii mabay matt\u02bcawen nge kanowaen ko skul. Maskul e dariy pulwon ko zikal ni somm\u02bcon\nnge madaa ko ragag nge l\u02bcagruw. Magubin mite skul mara\u02bcun pii, machane, bineye beyan u rogone",
            "Image": "35b628a87507ec2168c0c3e74b9a0af4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "llowan nge angin ngak, fachaa ni ngeyan ko fare skul.\nMaskule zingar niguy matt\u02bcawen ni ngefel\u02bc daken gubine gidii riy makueritay matt\u02bcawen gubine\ngidii nge rogon fane ngepuf rogon nibfel\u02bc. Megaa nage nang me tafafil e gidii ko pinam riy nge\nyurbaa i gidii nge piyurbaa i ulung nu faileng, er rogon ni nge mom nag boche marwel ko United\nNations megapaseg e faileng.\nChitamangin nge Chitiningin e bitir e you e ba mil fan ngorow ni you ra turguy e gin ngeyan e\nbitir rorow ngay ko sukul.\nYang ni 27.\nGubine gidii mabay matt\u02bcawen ni nge chazawaliy morngaagen ara lungun e binaw rok\u02bc, nge t\u02bcuffege\ntirok\u02bce yalen metay fir ngay nge gam\u02bcingin e tin baffel ko nam rok\u02bc.\nGubine gidii mabay matt\u02bcawen ni nge kel ayuwene tini yiloy babiyoren ban\u02bcen.\nYang ni 28.\nGubine gidii mabay matt\u02bcawen nibpuf ko motochiyel ko nam rok\u02bc ara motochiyal ko rebo nam nimod\nkanowaen u lane ngi Garcheg ney ni bochan e ngan nang morngaagen nibfel\u02bc ni oren e gidii.\nYang ni 29.\nGubine gidii mabay e tin dabisiy e marwel ko binaw nge nam rok\u02bc ni zingar irin yaaram bayangi\nfalngin.\nMatt\u02bcawen gubine gidii nge kanowaen e tin bapuf yalen riye kubeyan u yalane motochiyel ko ngin\nbay ara renam ni keyan ngay, machane, kemus ni gubin e motochiyel makuraitay gaffalngin nge\nmodgun.\nMatt\u02bcawen nge puf rogon ko gubin e gidii e dakuriy bayang ni yara cheg ngey, yaaram e\nratogopluw ko fan nge matt\u02bcawen e tirok\u02bce United Nations e motochiyel.\nYang ni 30.\nDariy banen u lan ere ngi Garcheg ney ni ngan abuweg fan nge zil ara togopluw ko tirok\u02bce United\nNations e motochiyel ar pingeg fan ere ngi Garcheg ney nga wuruu\u02bc e knowa.",
            "Image": "d65c651dc02ab8e905bef8f118dda683"
        }
    }
}

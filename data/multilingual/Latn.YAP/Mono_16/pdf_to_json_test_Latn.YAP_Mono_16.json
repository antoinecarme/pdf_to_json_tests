{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471546,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "MATT\u02bcAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay matt\u02bcawen, meere nge\ntaareb matt\u02bcaw dad ngemang lik\u02bcikane puf rogon, nga gazon taab\nmotochiyel nge gapas u faileng,\nBochan ni yara n\u02bcag modgun nge pimatt\u02bcawene gidii e firr\u02bce beawe tazil\nnge cham rii\u02bc nga lani yanne gidii ni gubin, ere chiney iyan eke taw nga\nnapan e faileng ninge gubine gidii make puf\u2010puf rograd ko namon, memich\nmange siye modgudag u lan gum\u02bcirachaen gubine gidii ma nga\u02bcun adag nimod\nnikan dugliy ni aram fal\u02bcngin lan yanne gidii,\nBochan ni batt\u02bcuf maba gaafan ni faanra dab ni motogel ngak\u02bcbee ngesul\nnga tomur ara ziliyeg laniyan\u02bc ni gomanga dakriy rebo kanowa ngabang, me\npigichel ngecham ko am ara pitoogor, mabay matt\u02bcawen gidii ni gubin nibe\nkele motochiyel gafalngin,\nBochan ni batt\u02bcuf maba gaafan ni ngan obneg ziline pinam ni gubin ngara\ntafafel e gidii u lan mepar zilirad nib taareb,\nBochan ni pigidien fare United Nations e bayu lane Charter rorad makuba\nyuu\u02bc laniyan\u02bc rad nga kik\u02bcikaen matt\u02bcawene gidii, u fane t\u02bcuf bee nge\nfane bagaa fan ni gidii nge fame taareb matt\u02bcawene pumoon nge ppin, mere\nkara dugliyed ni ngefel\u02bc kanowaene par niba matt\u02bcaw nga fizike puf\nrogon,\nBochan ni ke\u2010og nage gidii ko pinam ni yad ni ngara ngongliyed ngefel\u02bc,\nnge pez e zil ayuw rorad ngak\u02bce United Nations, nigge mangil muun madnom\nnag matt\u02bc awen e gidii yange yog ninge puf rogon e par ko gidii nibfel\u02bc,\nBochan ni bagaa fan nge angin ni nge gubin e gidii menang fan nge\nmorngaagen e tin matt\u02bcawey nge tin bapuf rogoy ngay,\nAram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATT\u02bcAWEN GUBIN E GIDII NEY E fir\u02bce nge\nbung nag rogon e gidii o pinam yange ni tomur make gubine gidii ko pinam\nni dab kimaz ko lem rorad, ngebung rogon ni kuura grereged ara skul nag\nmorngaagen nge ob nag i tay matt\u02bcawen e ngi matt\u02bcawene gidii ney, mepuf\nrogoy u rebo nam ngoreb ni bochane ngauda ted suwdad ni gadad gubin e\ngidii nu faileng, niku ba\u02bcun e pichongin e pi United Nations ngay nge\nkugidii ko nochi nam ni paachig nge tin gagang nge kugade gidii ni gad\nbay nga tan paa rebo nam.\nYang ni 1.\nGubine gidii mani gargeleg nga faileng nibapuf matt\u02bcawen nge rogon. Bay\nlaniyan nipii e nam, ere ngauda ted matt\u02bcaawen e chaa niba chugur ngoded\nnimod walag dad.",
            "Image": "01f986f8b92c7e9a72c6131bd43f80eb"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Yang ni 2.\nGubine gidii maba puf matt\u02bcawen nimod nibayu lan gazon ere ngi Garcheg\nney, madariy rogon nga ramaen douey, miti gidii, ppin fa pumoon, zin,\ntaliw, am, gyog, nam, ara lik\u02bcegal kubee, ngin gargeleg bee rii\u02bc, fa\nyuguboch ban\u02bcen.\nMakueritay ni dab ni page mazil nga zilin barbaa e am nge barbaa,\nggangin ara mazil u gibine nam nitin baachig nge tin gagang\u02bc ni ngin bee\nfachaa riy, mademutrug fare nam ko fire bamil suwon ir ngak, ara bamil\nsuwon ngak\u02bc rebo nam fa gaangin e mti motochiyel ko fare nam.\nYang ni 3.\nGubine gidii mabay matt\u02bcawen ko birok\u02bce pagofan, talin, nge kanowaen i\nayuweg fir.\nYang ni 4.\nDab nikel bee\u02bc ngantay nimod e sib, mange maze folchuway ko gidii ni\ngubin.\nYang ni 5.\nDab ni gafgou nege lem ara doungin bee, fani gechig neg ni gazi miti\ngechig ni yama pii ko gidii.\nYang ni 6.\nGubine gidii mabay matt\u02bcawen ni ngan nang gidii u bang u mon\u02bcutan e\nmotochiyel.\nYang ni 7.\nGubin e gidii mada taareb matt\u02bcawen lane motochiyel makueritay ni\ndezilzil e ayuw ko motochiyel kubee nge bee. Magubin e gidii makueritay\nnibay matt\u02bcawen ni tab ayuw e yaratay ngak\u02bc u lane motochiyel, makuran\ngechig neg ni ku taareb rogon ni gomanga kepig chel bee kepilyeg bayang\nko ngi Garcheg ney ara marwee ngadaken ngawuruu\u02bc e kanowa\u02bc.\nYang ni 8.\nGubine gidii mabay matta\u02bcwen ninge papey nni pizig fapaa i oloboch rok\u02bc\nu lane motochiyel ni ba matt\u02bcaw nge kanowaen ni bamatt\u02bcaw u lane\nmotochiye kofare nam.\nYani ni 9.\nDab nipos mini tay liben bee\u02bc nganin ni m\u02bcag ara ni kalbus neg, ara ni\ntuluf ngemil\u02bc yade matt\u02bcaw ko motochiyel.\nYang ni 10.\nGubine gidii maba matt\u02bcaw ni yara pizig e loboch rok\u02bc rok\u02bc u mite yoor u\nmit rebo tapuf oloboch nge dugil fapaa i oloboch rok\u02bcay ngabang.\nYang ni 11.",
            "Image": "e0346808a7ba1ccd3c19212b58f16b8e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii ni kani eg neg u bapaa e oloboch mamon\u02bc ma bay matt\u02bcawen\nfachaa ni dawori buche rok\u02bc ko fapaa i oloboch nge miti oloboch makemus\nni fin yara pizig fapaa i oloboch rok\u02bc u mite tapuf oloboch nge yoor nge\nmich ni k\u02bcab fachaa bapaa e oloboch, mafachaa e kubay matt\u02bcawen ni yara\nayuweg u lane puf oloboch.\nDab ni m\u02bcag ara nitay niba buche rok\u02bc beeu bapaa e oloboch fa ban\u02bcen ni\nbochan bapaa e oloboch nike maz\u2010nibochan e motochiyel ko nam ara faileng\nko ngiyal\u02bc ni z\u02bcab fachaa fapaa i oloboch. Fa ni gechig nag ngepag\ntolngin kobin baaray ni bamatt\u02bcaw ko ngilan\u02bc ni z\u02bcab fachaa fapaa i\noloboch.\nYang ni 12.\nDab nog ni nge pigichel bee kotirok\u02bc ban\u02bcem, ni ere tabinaw, tafen,\nbabiyor fe cham nga morngaagen ara zin. Gubine gidii mabay matt\u02bcawen u\nlane motochiyel ko ayuw u ban\u02bcen ni pigi cham bee ko fachaa ara wagegey\nngak\u02bc.\nYang ni 13.\nGubine gidii mabay matt\u02bcawen maba puf rogon ko yan nge par u lane mazil\nko fare nam rok\u02bc.\nGubine gidii mabay matt\u02bcawen nira chuw u rebo nam fa birok\u02bce nam, nge\nsul ko birok\u02bce nam.\nYang ni 14.\nGubine gidii mabay matt\u02bcawen ni nge gawag rebo nam nge mil ngay ni\nbochan rin lii ngem fa yuguni gafgow nag ni yugu dariy fan.\nYira chuweg e biney e matawen rok\u02bce ani mil nga rebe nam ni bochane z\u02bcab\nrebe motochiel ni bagel e gechig riy fa yam e gechig riy ma kuba\ntogopuluw ko gomeyngin nge motochiel ko United Nations.\nYang ni 15.\nGubine gidii mabay matt\u02bcawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara\nnidigey ara siyeg ni dabi ziliyeg bee taffen.\nYang ni 16.\nMa ppin nge pumu\u2010on nike taw ngaduan, made mutrug rama\u2010en dow, nge\nngin\u02bcen ni bee fachaa riy, titaliw nibfol ngaa, e bay matt\u02bcawen ni\nramabgol nge gaweg e tabinaw ngak\u02bc. Ma galichaa nikara mabgol rorow\nngenitawko ngiyal\u02bc ni kara dar ara kem\u02bc bagyow.\nMa mabgol e zingari lee l\u02bcagruw nii nibapuf rogorow mayou baadagew yow.\nMa fare ppin nge fare pumu\u2010on nikaramabgol gowe yowe m\u02bcag ko binaw rorow\nmakueritay gubin e ayuw ko fangin you bee riy ni ngeyuu\u02bc ngorou.\nYang ni 17.",
            "Image": "c9313df99ce67704c52f09b51bd63281"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii mabay matt\u02bcawen ninge taliy e machaf ara binaw ni goofir\nrok\u02bc ara bachagil ngak\u02bc rebo ulung fa boche gidii.\nDab ni ziribog bee u taffen ara nifek talin fachaa.\nYang ni 18.\nGubine\nngalan\nchagil\nneg ko\ngidii mabay matt\u02bcawen ni ngepuf e lem, yaa nge taliw, makuba un\nmatt\u02bcawen nira ziliyege rabaa rok\u02bce taliw nge\u02bcun nga barbaa, fe\nnga boche gidii u yurbaa e taliw, maba puf rogon ko tin nge skul\ngidii ara yibilay ara i madnom nag.\nYang ni 19.\nGubine gidii mabay matt\u02bcawen nibapuf rogon ko lem nge tin raiweweliy\nban\u02bcen, ni ba\u02bcun matt\u02bcawen e biney ngalane bin baaray ni nge dabi yo ge\ntafinay rok\u02bc ara gagaweg, ara ning morngaagen e tin baadag ngabang.\nYang ni 20.\nGubine gidii mabay matt\u02bcawen ni ngepuf rogon ko moolung ngataabang ni\nbagapas.\nDab ni motogel ngak\u02bc bee ni bochane ngemang rebi chongin rebo ulung.\nYang ni 21.\nGubine gidii mabay matt\u02bcawen ni nge chazawaliy e am rok\u02bc, ni demutrug ko\nfir rok\u02bc ara chaa ni owchen ko fare am rok\u02bc.\nGubine gidii mabay matt\u02bcawen ni taareb rogon nge matt\u02bcawen ngak\u02bc gubine\ngidii ko fare nam rok\u02bc nge marwel ko am ko fare nam.\nMa fiti laniyane gidii e aram bang gelngin e marwel ko am; ere biney e\nmatt\u02bcaw dad e mod ni yabe tawaliy ko yuduw owchen e am roded nga lane\nmoolung ma kuerogon kanowaen e tawal nibpuf.\nYang ni 22.\nGubine gidii ni dmutrug ko chongin e kun binaw, nam fa re\u2010ulung mabay\nyalen ni nge nang ni bay matt\u02bcawen ko gapas u faileng nibod nibe yognage\nulungen e gapas nu faileng nge gapas ko nam rok\u02bc, u rogone marwel kopi\ntapowa nage (economic), (social), nge (cultural) ni yade ratiriggiliy\nnidab nipag tilin fane batt\u02bcuf fachaa nge rogon e par rok\u02bc.\nYang 23.\nGubine gidii mabay matt\u02bcawen ko miti marwel ni baadag ni ngeun ngay, nge\nyalen fane adag kanowaen farbaa i marwel makubay matt\u02bcawene ayuw rok\u02bc i\nkel gafalngin ko ngiyal\u02bc nidariy e marwel rok\u02bc.\nGubine gidii mataareb fane matt\u02bcaw yalen ni ngepluw pulwon ko yalen e\nmarwel nibe tay.\nGubine gidii ni bemarwel mabay matt\u02bcawen ni nge matt\u02bcaw pulwon kofare\nmarwel ni bochan ngak\u02bc nge tabinaw rok\u02bc kubochan ko par rok\u02bc.",
            "Image": "f1d98a3893e68eafda3a9574f0a76168"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii mabay matt\u02bcawen ni nge sunmeg ara un nga boche ulung ni\nbochan bafel\u02bc rogon ngak\u02bc, makubaadag.\nYang ni 24.\nGubine gidii mabay matt\u02bcawen ni ngai toffan, nge oren e awa ni nga i\nmarwel nge pu pulwon ko toffan ko yuduw ni baa\u02bc.\nYang ni 25.\nGubine gidii mabay matt\u02bcawen ni ngefel\u02bc yalen nge rogon ko par ni fan\nngak\u02bc nge gidii u tabinaw rok\u02bc, ba\u02bcun e ggan, mad, na\u02bcun nge taflay nge\nkutin bagaa fan ko fachaa ngay, ma matt\u02bcawen nge ayuw ni ngeb ngak\u02bc u\nnapan e ngiyal\u02bc famang ni ketal ko marwel ni bochane liliy, mad\u2010ad u\ntabane marwel, kanim rok\u02bc, kepummon ara pilbizir, nge kutin bay ban\u02bcen\nni bagaa fan ngak\u02bc ko ayuw rok\u02bc.\nMa chitiningen e bitir nge bitir e kuba yuu\u02bc e ayuw ngorow. Ma gubine\nbitir ni demutrug ko fake mabgol ara muchubbil makueritay kanowaen e\nayuw ni dabisiy ngorad.\nYang ni 26.\nGubine gidii mabay matt\u02bcawen nge kanowaen ko skul. Maskul e dariy pulwon\nko zikal ni somm\u02bcon nge madaa ko ragag nge l\u02bcagruw. Magubin mite skul\nmara\u02bcun pii, machane, bineye beyan u rogone llowan nge angin ngak,\nfachaa ni ngeyan ko fare skul.\nMaskule zingar niguy matt\u02bcawen ni ngefel\u02bc daken gubine gidii riy\nmakueritay matt\u02bcawen gubine gidii nge rogon fane ngepuf rogon nibfel\u02bc.\nMegaa nage nang me tafafil e gidii ko pinam riy nge yurbaa i gidii nge\npiyurbaa i ulung nu faileng, er rogon ni nge mom nag boche marwel ko\nUnited Nations megapaseg e faileng.\nChitamangin nge Chitiningin e bitir e you e ba mil fan ngorow ni you ra\nturguy e gin ngeyan e bitir rorow ngay ko sukul.\nYang ni 27.\nGubine gidii mabay matt\u02bcawen ni nge chazawaliy morngaagen ara lungun e\nbinaw rok\u02bc, nge t\u02bcuffege tirok\u02bce yalen metay fir ngay nge gam\u02bcingin e\ntin baffel ko nam rok\u02bc.\nGubine gidii mabay matt\u02bcawen ni nge kel ayuwene tini yiloy babiyoren\nban\u02bcen.\nYang ni 28.\nGubine gidii mabay matt\u02bcawen nibpuf ko motochiyel ko nam rok\u02bc ara\nmotochiyal ko rebo nam nimod kanowaen u lane ngi Garcheg ney ni bochan e\nngan nang morngaagen nibfel\u02bc ni oren e gidii.\nYang ni 29.\nGubine gidii mabay e tin dabisiy e marwel ko binaw nge nam rok\u02bc ni\nzingar irin yaaram bayangi falngin.",
            "Image": "ede0663e45723155b6d44ccb8db78d8e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Matt\u02bcawen gubine gidii nge kanowaen e tin bapuf yalen riye kubeyan u\nyalane motochiyel ko ngin bay ara renam ni keyan ngay, machane, kemus ni\ngubin e motochiyel makuraitay gaffalngin nge modgun.\nMatt\u02bcawen nge puf rogon ko gubin e gidii e dakuriy bayang ni yara cheg\nngey, yaaram e ratogopluw ko fan nge matt\u02bcawen e tirok\u02bce United Nations\ne motochiyel.\nYang ni 30.\nDariy banen u lan ere ngi Garcheg ney ni ngan abuweg fan nge zil ara\ntogopluw ko tirok\u02bce United Nations e motochiyel ar pingeg fan ere ngi\nGarcheg ney nga wuruu\u02bc e knowa.",
            "Image": "0853e24a785c49dac8289640d838db5f"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471546,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "MATTʼAWEN GUBIN E GIDII NI NGAN NANG\nMORNGAAGEN\nBochan ni ngan nang ni gubine gidii mabee mabay mattʼawen, meere nge\ntaareb mattʼaw dad ngemang likʼikane puf rogon, nga gazon taab\nmotochiyel nge gapas u faileng,\nBochan ni yara nʼag modgun nge pimattʼawene gidii e firrʼe beawe tazil\nnge cham riiʼ nga lani yanne gidii ni gubin, ere chiney iyan eke taw nga\nnapan e faileng ninge gubine gidii make puf‐puf rograd ko namon, memich\nmange siye modgudag u lan gumʼirachaen gubine gidii ma ngaʼun adag nimod\nnikan dugliy ni aram falʼngin lan yanne gidii,\nBochan ni battʼuf maba gaafan ni faanra dab ni motogel ngakʼbee ngesul\nnga tomur ara ziliyeg laniyanʼ ni gomanga dakriy rebo kanowa ngabang, me\npigichel ngecham ko am ara pitoogor, mabay mattʼawen gidii ni gubin nibe\nkele motochiyel gafalngin,\nBochan ni battʼuf maba gaafan ni ngan obneg ziline pinam ni gubin ngara\ntafafel e gidii u lan mepar zilirad nib taareb,\nBochan ni pigidien fare United Nations e bayu lane Charter rorad makuba\nyuuʼ laniyanʼ rad nga kikʼikaen mattʼawene gidii, u fane tʼuf bee nge\nfane bagaa fan ni gidii nge fame taareb mattʼawene pumoon nge ppin, mere\nkara dugliyed ni ngefelʼ kanowaene par niba mattʼaw nga fizike puf\nrogon,\nBochan ni ke‐og nage gidii ko pinam ni yad ni ngara ngongliyed ngefelʼ,\nnge pez e zil ayuw rorad ngakʼe United Nations, nigge mangil muun madnom\nnag mattʼ awen e gidii yange yog ninge puf rogon e par ko gidii nibfelʼ,\nBochan ni bagaa fan nge angin ni nge gubin e gidii menang fan nge\nmorngaagen e tin mattʼawey nge tin bapuf rogoy ngay,\nAram Fane Chiney Ni,\nFARE GENERAL ASSEMBLY\neke garcheg\nNI NGI MARNGAAGEN NI GARCHEG MATTʼAWEN GUBIN E GIDII NEY E firʼe nge\nbung nag rogon e gidii o pinam yange ni tomur make gubine gidii ko pinam\nni dab kimaz ko lem rorad, ngebung rogon ni kuura grereged ara skul nag\nmorngaagen nge ob nag i tay mattʼawen e ngi mattʼawene gidii ney, mepuf\nrogoy u rebo nam ngoreb ni bochane ngauda ted suwdad ni gadad gubin e\ngidii nu faileng, niku baʼun e pichongin e pi United Nations ngay nge\nkugidii ko nochi nam ni paachig nge tin gagang nge kugade gidii ni gad\nbay nga tan paa rebo nam.\nYang ni 1.\nGubine gidii mani gargeleg nga faileng nibapuf mattʼawen nge rogon. Bay\nlaniyan nipii e nam, ere ngauda ted mattʼaawen e chaa niba chugur ngoded\nnimod walag dad.",
            "Image": "01f986f8b92c7e9a72c6131bd43f80eb"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Yang ni 2.\nGubine gidii maba puf mattʼawen nimod nibayu lan gazon ere ngi Garcheg\nney, madariy rogon nga ramaen douey, miti gidii, ppin fa pumoon, zin,\ntaliw, am, gyog, nam, ara likʼegal kubee, ngin gargeleg bee riiʼ, fa\nyuguboch banʼen.\nMakueritay ni dab ni page mazil nga zilin barbaa e am nge barbaa,\nggangin ara mazil u gibine nam nitin baachig nge tin gagangʼ ni ngin bee\nfachaa riy, mademutrug fare nam ko fire bamil suwon ir ngak, ara bamil\nsuwon ngakʼ rebo nam fa gaangin e mti motochiyel ko fare nam.\nYang ni 3.\nGubine gidii mabay mattʼawen ko birokʼe pagofan, talin, nge kanowaen i\nayuweg fir.\nYang ni 4.\nDab nikel beeʼ ngantay nimod e sib, mange maze folchuway ko gidii ni\ngubin.\nYang ni 5.\nDab ni gafgou nege lem ara doungin bee, fani gechig neg ni gazi miti\ngechig ni yama pii ko gidii.\nYang ni 6.\nGubine gidii mabay mattʼawen ni ngan nang gidii u bang u monʼutan e\nmotochiyel.\nYang ni 7.\nGubin e gidii mada taareb mattʼawen lane motochiyel makueritay ni\ndezilzil e ayuw ko motochiyel kubee nge bee. Magubin e gidii makueritay\nnibay mattʼawen ni tab ayuw e yaratay ngakʼ u lane motochiyel, makuran\ngechig neg ni ku taareb rogon ni gomanga kepig chel bee kepilyeg bayang\nko ngi Garcheg ney ara marwee ngadaken ngawuruuʼ e kanowaʼ.\nYang ni 8.\nGubine gidii mabay mattaʼwen ninge papey nni pizig fapaa i oloboch rokʼ\nu lane motochiyel ni ba mattʼaw nge kanowaen ni bamattʼaw u lane\nmotochiye kofare nam.\nYani ni 9.\nDab nipos mini tay liben beeʼ nganin ni mʼag ara ni kalbus neg, ara ni\ntuluf ngemilʼ yade mattʼaw ko motochiyel.\nYang ni 10.\nGubine gidii maba mattʼaw ni yara pizig e loboch rokʼ rokʼ u mite yoor u\nmit rebo tapuf oloboch nge dugil fapaa i oloboch rokʼay ngabang.\nYang ni 11.",
            "Image": "e0346808a7ba1ccd3c19212b58f16b8e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii ni kani eg neg u bapaa e oloboch mamonʼ ma bay mattʼawen\nfachaa ni dawori buche rokʼ ko fapaa i oloboch nge miti oloboch makemus\nni fin yara pizig fapaa i oloboch rokʼ u mite tapuf oloboch nge yoor nge\nmich ni kʼab fachaa bapaa e oloboch, mafachaa e kubay mattʼawen ni yara\nayuweg u lane puf oloboch.\nDab ni mʼag ara nitay niba buche rokʼ beeu bapaa e oloboch fa banʼen ni\nbochan bapaa e oloboch nike maz‐nibochan e motochiyel ko nam ara faileng\nko ngiyalʼ ni zʼab fachaa fapaa i oloboch. Fa ni gechig nag ngepag\ntolngin kobin baaray ni bamattʼaw ko ngilanʼ ni zʼab fachaa fapaa i\noloboch.\nYang ni 12.\nDab nog ni nge pigichel bee kotirokʼ banʼem, ni ere tabinaw, tafen,\nbabiyor fe cham nga morngaagen ara zin. Gubine gidii mabay mattʼawen u\nlane motochiyel ko ayuw u banʼen ni pigi cham bee ko fachaa ara wagegey\nngakʼ.\nYang ni 13.\nGubine gidii mabay mattʼawen maba puf rogon ko yan nge par u lane mazil\nko fare nam rokʼ.\nGubine gidii mabay mattʼawen nira chuw u rebo nam fa birokʼe nam, nge\nsul ko birokʼe nam.\nYang ni 14.\nGubine gidii mabay mattʼawen ni nge gawag rebo nam nge mil ngay ni\nbochan rin lii ngem fa yuguni gafgow nag ni yugu dariy fan.\nYira chuweg e biney e matawen rokʼe ani mil nga rebe nam ni bochane zʼab\nrebe motochiel ni bagel e gechig riy fa yam e gechig riy ma kuba\ntogopuluw ko gomeyngin nge motochiel ko United Nations.\nYang ni 15.\nGubine gidii mabay mattʼawen ni ngeyog taffen.\nDab ni siyeg i pii bang u rebo nam ni ngemang taffen bee ni bening, ara\nnidigey ara siyeg ni dabi ziliyeg bee taffen.\nYang ni 16.\nMa ppin nge pumu‐on nike taw ngaduan, made mutrug rama‐en dow, nge\nnginʼen ni bee fachaa riy, titaliw nibfol ngaa, e bay mattʼawen ni\nramabgol nge gaweg e tabinaw ngakʼ. Ma galichaa nikara mabgol rorow\nngenitawko ngiyalʼ ni kara dar ara kemʼ bagyow.\nMa mabgol e zingari lee lʼagruw nii nibapuf rogorow mayou baadagew yow.\nMa fare ppin nge fare pumu‐on nikaramabgol gowe yowe mʼag ko binaw rorow\nmakueritay gubin e ayuw ko fangin you bee riy ni ngeyuuʼ ngorou.\nYang ni 17.",
            "Image": "c9313df99ce67704c52f09b51bd63281"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii mabay mattʼawen ninge taliy e machaf ara binaw ni goofir\nrokʼ ara bachagil ngakʼ rebo ulung fa boche gidii.\nDab ni ziribog bee u taffen ara nifek talin fachaa.\nYang ni 18.\nGubine\nngalan\nchagil\nneg ko\ngidii mabay mattʼawen ni ngepuf e lem, yaa nge taliw, makuba un\nmattʼawen nira ziliyege rabaa rokʼe taliw ngeʼun nga barbaa, fe\nnga boche gidii u yurbaa e taliw, maba puf rogon ko tin nge skul\ngidii ara yibilay ara i madnom nag.\nYang ni 19.\nGubine gidii mabay mattʼawen nibapuf rogon ko lem nge tin raiweweliy\nbanʼen, ni baʼun mattʼawen e biney ngalane bin baaray ni nge dabi yo ge\ntafinay rokʼ ara gagaweg, ara ning morngaagen e tin baadag ngabang.\nYang ni 20.\nGubine gidii mabay mattʼawen ni ngepuf rogon ko moolung ngataabang ni\nbagapas.\nDab ni motogel ngakʼ bee ni bochane ngemang rebi chongin rebo ulung.\nYang ni 21.\nGubine gidii mabay mattʼawen ni nge chazawaliy e am rokʼ, ni demutrug ko\nfir rokʼ ara chaa ni owchen ko fare am rokʼ.\nGubine gidii mabay mattʼawen ni taareb rogon nge mattʼawen ngakʼ gubine\ngidii ko fare nam rokʼ nge marwel ko am ko fare nam.\nMa fiti laniyane gidii e aram bang gelngin e marwel ko am; ere biney e\nmattʼaw dad e mod ni yabe tawaliy ko yuduw owchen e am roded nga lane\nmoolung ma kuerogon kanowaen e tawal nibpuf.\nYang ni 22.\nGubine gidii ni dmutrug ko chongin e kun binaw, nam fa re‐ulung mabay\nyalen ni nge nang ni bay mattʼawen ko gapas u faileng nibod nibe yognage\nulungen e gapas nu faileng nge gapas ko nam rokʼ, u rogone marwel kopi\ntapowa nage (economic), (social), nge (cultural) ni yade ratiriggiliy\nnidab nipag tilin fane battʼuf fachaa nge rogon e par rokʼ.\nYang 23.\nGubine gidii mabay mattʼawen ko miti marwel ni baadag ni ngeun ngay, nge\nyalen fane adag kanowaen farbaa i marwel makubay mattʼawene ayuw rokʼ i\nkel gafalngin ko ngiyalʼ nidariy e marwel rokʼ.\nGubine gidii mataareb fane mattʼaw yalen ni ngepluw pulwon ko yalen e\nmarwel nibe tay.\nGubine gidii ni bemarwel mabay mattʼawen ni nge mattʼaw pulwon kofare\nmarwel ni bochan ngakʼ nge tabinaw rokʼ kubochan ko par rokʼ.",
            "Image": "f1d98a3893e68eafda3a9574f0a76168"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gubine gidii mabay mattʼawen ni nge sunmeg ara un nga boche ulung ni\nbochan bafelʼ rogon ngakʼ, makubaadag.\nYang ni 24.\nGubine gidii mabay mattʼawen ni ngai toffan, nge oren e awa ni nga i\nmarwel nge pu pulwon ko toffan ko yuduw ni baaʼ.\nYang ni 25.\nGubine gidii mabay mattʼawen ni ngefelʼ yalen nge rogon ko par ni fan\nngakʼ nge gidii u tabinaw rokʼ, baʼun e ggan, mad, naʼun nge taflay nge\nkutin bagaa fan ko fachaa ngay, ma mattʼawen nge ayuw ni ngeb ngakʼ u\nnapan e ngiyalʼ famang ni ketal ko marwel ni bochane liliy, mad‐ad u\ntabane marwel, kanim rokʼ, kepummon ara pilbizir, nge kutin bay banʼen\nni bagaa fan ngakʼ ko ayuw rokʼ.\nMa chitiningen e bitir nge bitir e kuba yuuʼ e ayuw ngorow. Ma gubine\nbitir ni demutrug ko fake mabgol ara muchubbil makueritay kanowaen e\nayuw ni dabisiy ngorad.\nYang ni 26.\nGubine gidii mabay mattʼawen nge kanowaen ko skul. Maskul e dariy pulwon\nko zikal ni sommʼon nge madaa ko ragag nge lʼagruw. Magubin mite skul\nmaraʼun pii, machane, bineye beyan u rogone llowan nge angin ngak,\nfachaa ni ngeyan ko fare skul.\nMaskule zingar niguy mattʼawen ni ngefelʼ daken gubine gidii riy\nmakueritay mattʼawen gubine gidii nge rogon fane ngepuf rogon nibfelʼ.\nMegaa nage nang me tafafil e gidii ko pinam riy nge yurbaa i gidii nge\npiyurbaa i ulung nu faileng, er rogon ni nge mom nag boche marwel ko\nUnited Nations megapaseg e faileng.\nChitamangin nge Chitiningin e bitir e you e ba mil fan ngorow ni you ra\nturguy e gin ngeyan e bitir rorow ngay ko sukul.\nYang ni 27.\nGubine gidii mabay mattʼawen ni nge chazawaliy morngaagen ara lungun e\nbinaw rokʼ, nge tʼuffege tirokʼe yalen metay fir ngay nge gamʼingin e\ntin baffel ko nam rokʼ.\nGubine gidii mabay mattʼawen ni nge kel ayuwene tini yiloy babiyoren\nbanʼen.\nYang ni 28.\nGubine gidii mabay mattʼawen nibpuf ko motochiyel ko nam rokʼ ara\nmotochiyal ko rebo nam nimod kanowaen u lane ngi Garcheg ney ni bochan e\nngan nang morngaagen nibfelʼ ni oren e gidii.\nYang ni 29.\nGubine gidii mabay e tin dabisiy e marwel ko binaw nge nam rokʼ ni\nzingar irin yaaram bayangi falngin.",
            "Image": "ede0663e45723155b6d44ccb8db78d8e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mattʼawen gubine gidii nge kanowaen e tin bapuf yalen riye kubeyan u\nyalane motochiyel ko ngin bay ara renam ni keyan ngay, machane, kemus ni\ngubin e motochiyel makuraitay gaffalngin nge modgun.\nMattʼawen nge puf rogon ko gubin e gidii e dakuriy bayang ni yara cheg\nngey, yaaram e ratogopluw ko fan nge mattʼawen e tirokʼe United Nations\ne motochiyel.\nYang ni 30.\nDariy banen u lan ere ngi Garcheg ney ni ngan abuweg fan nge zil ara\ntogopluw ko tirokʼe United Nations e motochiyel ar pingeg fan ere ngi\nGarcheg ney nga wuruuʼ e knowa.",
            "Image": "0853e24a785c49dac8289640d838db5f"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470297,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "INT\u00cbRU MUNDUCHO LAPAN RUNAKUNAPA DER\u00cbCHUNKUNANTA\nWILAKUSHQAN\nKAYNOQ NIRMI QALAYKUN\nMunashqantsita ruranantsipaq, runakuna ali jusgashqa kananpaq, y ali\nkawanantsipaqpis kay patsacho, tantyashwan imanoq lapantsikunapis b\u00e4lishqantsita.\nTsaynoqpa tantyashwan imanoq lapan runa mayintsikuna der\u00ebchun nishqankunata\ntsararaykashqanta. Manami pipis kay der\u00ebchun nishqankunata kachanmantsu.\nWakinkuna kay der\u00ebchun nishqankunata despresyar mana reqip\u00e4kushpan pasaypa\nmana ali kaqkunata rurap\u00e4kun. Rurap\u00e4kuptin interu munducho lapan runakuna\nshonqun rurincho rabyak\u00e4rin. Tsawraqa lapanpita mas munashqannoq wilak\u00e4rin mas\nalina kawap\u00e4kunanpaq kaynoq nir: \"Lapan runakuna mana mantsakuypa\nkawanmanna y pishiych\u00f6pis manami kanmannatsu. Tsaynoqpis lapan runakuna ima\nyarpashqankunalatapis parlanman y munashqankunalamanpis kriyinman\".\nLaykuna kanman runakunapa der\u00ebchun nishqankuna mana elqashqa kananpaq. Tsay\npres\u00efsumi kaykan. Mana kaptenqa imatapis mas rurayta mana pw\u00ebdir runakuna\nimaykanoqpapis mana ali awturid\u00e4kunapa kontran sharkapakun y tukuynoqpa\nnakatsikoqkunata elq\u00e4tsip\u00e4kun.\nTsaynoqmi lapan nasyunkuna amist\u00e4cho kawap\u00e4kunman. Tsaypis pres\u00efsumi.\nLapan nasyunkunapa deleg\u00e4dunkuna juntak\u00e4rir eskribip\u00e4korqan Nasyones Unidas\nnishqanpa qalaykatsinan kartata. Tsay kartacho eskribip\u00e4korqan runakunapa\nder\u00ebchun nishqankunapita. Tsaynoqpis eskribip\u00e4korqan imanoq runakuna balurniyoq\nkashqanta, y olqupaq warmipaqpis der\u00ebchun nishqankuna iwal kashqanta. Tsay\neskribishqankunaman y\u00e4rak\u00e4rin Nasyones Unidas nishqanpa myemrunkuna.\nTsaynoqpis tsay kartacho eskribiraykan kaynoq nir: \"Librina arup\u00e4kushun ali\nkawayman chayap\u00e4kunantsipaq\" nir.\nNasyones Unidas nishqanpa lapan myemrunkuna promitipakorqan yanap\u00e4nakur\narup\u00e4kunanpaq interu munducho runakunapa der\u00ebchun nishqankuna respitashqa kar\nkumplik\u00e4nanpaq.\nKay promitishqanqa ali rurakashqa kananpaq, Iapantsikunapis juk yarpayla\ntantyap\u00e4kushwan kay der\u00ebchun nishqankunata.\nTsaymi Nasyones Unidaspa juntakashqan runakuna wilakun kayta:\nINT\u00cbRU MUNDUCHO LAPAN RUNAKUNAPA DER\u00cbCHUNKUNAPITA\nWILAKUSHQAN\nKay wilakushqan lapan runakunapis nasyunkunapis iwal tantyap\u00e4kunanpaq tsay\nder\u00ebchun nishqankunapitami. Tsaynoqpaqa lapan runakunapis y mandaq\nawturid\u00e4kunapis, kay wilakushqanman yarpashqala kashpanqa, yachatsip\u00e4kunman\nwakinkunata kay der\u00ebchun nishqankunata respitananpaq. Tsaynoqpis jukl\u00e4\nnasyunkunawanpis shumaq animatsip\u00e4kunman nasyunnincho kaqkunata y wakin\nmunaynincho kaqkunatapis kaynoq nir ninanpaq: \"Kay der\u00ebchun nishqankuna lapan\nrunakunapaqmi. Noqa tsay der\u00ebchunkuna nishqannoqlami ali kawashaq runa\nmay\u00ebkunawan'.\nNISHOAN JUK (1)",
            "Image": "e08e546aeb342222504e597ddc973259"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Lapantsikunapis Iibrimi yurishqantsi. B\u00e4lintsimi y der\u00ebchuntsikunapis\nwakinkaqkunanoqlapami. Yarpaynintsikunapis kaykanmi runa mayintsikunawan juk\nwawqinoq kuyanakur kawap\u00e4kunantsipaq.\nNISHQAN ISHKAY (2)\nLapantsikunapaqpis kay wilakushqancho eskribishqankaq dere.chuntsikuna. Kay\nder\u00ebchuntsikuna iwalla kanman ima r\u00e4sa runakunapaqpis, yoraqpaq yanapaqpis,\nwarmipaq olqupaqpis ima kl\u00e4si rimaqkunapaqpis, mayqan relijyunkunaman\nkriyeqkunapaqpis, tsaynoq ima politikacho pureqkunapaqpis, mayqan nasyunpita\nrunakunapaqpis, riku runakunapaq pobri runakunapaqpis, imanoq yurishqa\nkaqkunapaqpis, y tsaynoq imanoq kawaqkunapaqpis.\nKay der\u00ebchuntsikuna iwalla kanman lapantsikunapaqpis. Markantsi nasyunnoq kaptin\no mana nasyunnoq kaptinpis, markantsi kikintsipa munaynintsicho kaptin o jukpa\nmunaynincho kaptinpis, markantsipa awturid\u00e4ninkuna imanoq kaptinpis,\nder\u00ebchuntsikuna iwalla kanman.\nNISHQAN KIMSA (3)\nLapantsikunapami der\u00ebchuntsi kan mana pipis wanutsim\u00e4nantsipaq, Iibri\nmunaynintsicho kawanantsipaq, y mana pipitapis mantsakuypa kawanantsipaq.\nNISHQAN CHUSKU (4)\nManami pipis rantishqa runanoq arunmantsu jukpaq.\nNISHOAN PITSQA (5)\nKastigashqa karpis, manami pipis fiypa nakatsishqaqa kanmantsu animal nakatsishqa\nkashqannoq, ni pasaypa umillatsishqapis kanmantsu.\nNISHQAN SOQTA (6)\nLapantsikunatapis maycho tsaych\u00f6pis awturid\u00e4kuna mana jarukuylapa ali\nrespitamashwan.\nNISHQAN QANCHIS (7)\nLaykuna jusgamashwan lapantsita iwalla. Kay karta eskribishqa kashqanpita mana\nk\u00e4sukoqkunapita Iaykuna kuydamashwan lapantsikunatapis mana despresyashqa\nkaylapa.\nNISHQAN PUSAQ (8)\nJuk runa, nasyunninpa layninta mana k\u00e4sukur, mana al ita ruramaptintsi, der\u00ebchuntsi\nkanmi awturid\u00e4kunaman kejakoq aywanantsipaq. Y tsaycho lapantsi atyendishqa\nkashwan iwalla.\nNISHQAN ISQUN (9)\nManami pipis lutalaqa pr\u00ebsutsishqa kanmantsu karsil wayiman. Ni tsaynoqpis\nlutalaqa qarqushqa kanmantsu markanpita.\nNISHOAN CHUNKA (10)\nLapantsikunapami der\u00ebchuntsi kan imalapitapis runakunapa nawpancho jusgashqa",
            "Image": "b5aa7d978089ebba8b1a1f4d93599f2c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "kanantsipaq, alipita mana alipitapis. Tsay mana alita jusganman juk tsaycho mana\njatikashqa kaq awturid\u00e4 iwalla mana mayqanpapis faburnin sharkuylapa.\nNISHQAN CHUNKA JUK (11)\nLapantsikunapami der\u00ebchuntsi kan \"Jutsaynaqmi kanki\" nim\u00e4nantsipaq imalapitapis\nakusashqa kaptintsipis manaraq shumaq musyakashqa kaptenqa. Lay nishqannoq\nmusyakashqa kanman lapan runakunapa nawpancho imalapis\ndefyendikunantsipaqnoq kaykaptenqa.\nManami pipis kondenashqa kanmantsu rurashqanpita y mana rurashqanpitapis tsay\njinan \u00f6raqa mana nawpapita patsa nasyunninpa laynincho \"tsaynoq katsun\" nishqa\nkaptin, y tsaynoqpis lapan nasyunkunapa yarpashqan layninkunach\u00f6pis.\nJutsantsikunapita kastigashqa kanantsipaq kaqkunapita manami mastaqa kastigashqa\nkashwantsu jutsantsi kaptinpis.\nNISHQAN CHUNKA ISHKAY (12)\nJuk runataqa manami pipis lutalaqa imatapis ruranmantsu: kikinta, familyankunata,\nni wayinkunatapis. Ni eskribishqan kartankunatapis ama kichanmantsu. Tsaynoqpis\nama ashlinmantsu. Lapantsikunapami der\u00ebchuntsi kan tsaykunapita laykuna\nkuydam\u00e4nantsipaq.\nNISHQAN CHUNKA KIMSA (13)\nLapantsikunapami der\u00ebchuntsi kan maypapis libri purikunantsipaq y maych\u00f6pis\nnasyunnintsich\u00f6qa t\u00e4kunantsipaq.\nLapantsikunapami der\u00ebchuntsi kan kikintsipa nasyunnintsikunapita yarqunantsipaq y\ntsaynoqpis kutimunantispaq.\nNISHQAN CHUNKA CHUSKU (14)\nLapantsikunapami der\u00ebchuntsi kan jukl\u00e4 nasyunkunacho wayintsita ashir\nt\u00e4kunantsipaq qatikach\u00e4maqnintsikuna kaptin.\nMarkantsipa kontran ni Nasyones Unidaspa kontran juk runa ima jutsatapis rurar\nmanami ninmantsu \"Noqapa der\u00ebch\u00f6 kanmi jukl\u00e4 nasyunman aywakur t\u00e4kun\u00e4paq\nqatikachamaqn. kaptin.\" Jutsantsikuna ima politikakunapita kaptinmi itsanqa\nder\u00ebchuntsi kan qeshpikunantsipaq.\nNISHQAN CHUNKA PITSQA (15)\nLapantsikunapami der\u00ebchuntsi kan may nasyunkunamanpis pertene.sinantsipaq.\nJuk nasyunman perten\u00ebsiyta munaptintsi, manami pipis lutalaqa nimashwantsu\n\"Manami qam perten\u00ebsinkimantsu kay nasyunman.\" Tsaynoqpis lutalaqa\nnimashwantsu \"Qam manami kikikipa nasyunnikimanpis pertene'sinkimantsu.\"\nNISHQAN CHUNKA SOQTA (16)\nOlqupapis y warmipapis, ed\u00e4ninman chayaptin, der\u00ebchun kanmi kasarakunanpaq.\nTsaynoq der\u00ebchun kan kasarakunanpaq ima r\u00e4sa runakunawanpis, mayqan\nnasyunman pertene.seqkunawanpis, ima relijyunkunaman kriyeqkunawanpis.\nTsaynoq kasarakurmi der\u00ebchun kan familyanta formananpaq. Kas\u00e4du kar, rakikashqa\nkar, o mayqankuna nawpata wanuptinpis, der\u00ebchunkuna kanmi iwalla olqupaq y",
            "Image": "d61d2d0587f67b856ce7f904851ee8da"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "warmipaqpis.\nManami pipis fersanmantsu kasarakunanpaqqa. Itsanqa kasarak\u00e4renqa kikinkuna\nawninakur munanakushqalanpita.\nTsay kasarashqa kaqkunapitami juntakashqa kaykan lapan markakunapis. Tsaynoqpis\nder\u00ebchun kanmi runakuna y nasyunpa mandaqninkunapis kasarashqa kaqkunata\nkuydananpaq.\nNISHQAN CHUNKA QANCHIS (17)\nLapantsikunapami der\u00ebchuntsi kan imaykantsikunapis kikintsipaq kananpaq. Y\ntsaynoqpis der\u00ebchuntsi kanmi pi lawanpis imaykantsikunalach\u00f6pis dw\u00eb\u00f1unoq\nkap\u00e4kunantsipaq.\nManami pipis lutalaqa qechunmantsu pitapis imalankunatapis.\nNISHQAN CHUNKA PUSAQ (18)\nLapantsikunapami der\u00ebchuntsi kan shonquntsicho munashqantsita yarpanantsipaq y\nmunashqantsi relijyunman kriyinantsipaq. Tsaynoq der\u00ebchuntsi kaptin trukashwan\njuk relijyunpita juk relijyunmanpis. Relijyunnintsita rikatsikushwan japalantsi y wakin\nrunakunawanpis, kikintsikunalapaq o runakunapa nawpanch\u00f6pis. Tsaynoq\nrikatsikushwan yachatsikushpantsi, kumplishpantsi, y kultuntsikunata rurashpantsi.\nNISHQAN CHUNKA ISQUN (19)\nLapantsikunapami der\u00ebchuntsi kan yarpashqantsita parlanantsipaq mana pipis\nfastidyaylapa. Tsaynoqpis der\u00ebchuntsi kanmi ima notisyakunalatapis ashinantsipaq\nrunakunata mayatsinantsipaq imaykanoqpapis: parlaypa, eskribiypa, o radyupa\npasatsiypapis mayqan nasyunkunamanpis.\nNISHQAN ISHKAY CHUNKA (20)\nLapantsikunapami der\u00ebchuntsi kan juk patsalaman juntak\u00e4nantsipaq itsanqa mana\nb\u00fallata ruraylapa.\nMana munaptenqa manami pipis pitapis \"kay noqakunaman perten\u00ebsiy\" ninmantsu\nfersaypaqa.\nNISHQAN ISHKAY CHUNKA JUK (21)\nLapantsikunapami der\u00ebchuntsi kan nasyunnintsikunacho mandaq kayta munar\nchayanantsipaq. Tsaynoqpis der\u00ebchuntsi kanmi kikintsi jukta munashqantsi kaqta\nakranantsipaqpis mandaq kananpaq.\nLapantsikunapami der\u00ebchuntsi kan iwalla awturid\u00e4 kanantsipaq\nnasyunnintsikunach\u00f6pis.\nMarkakunapa munayninch\u00f6mi churakashqa kanman gobyernupa yanap\u00e4sheqnin\nawturid\u00e4kuna. Tsaykuna rurakashqa kanman k\u00e4da b\u00f6tukuna watakunalacho. Tsaymi\nIapantsikuna imanoq karpis munashqantsi kaqpaq iwalla pakaylapa b\u00f6tushwan.\nTsaycho g\u00e4naq kaqmi yaykunman awturid\u00e4 kananpaq. Mana pakaylapa b\u00f6torqa\njuknoqpa b\u00f6tushwan awturid\u00e4nintsikuna markantsi munashqannoq akrashqa\nkananpaq.\nNISHQAN ISHKAY CHUNKA ISHKAY (22)",
            "Image": "551454e13345baa4dd0082d83069fbcd"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Lapantsikunapami der\u00ebchuntsi kan ali kawanantsipaq. Wakin imayoqpis kaqkuna\nyanap\u00e4shinman mana imayoqpis kaqkunata. Tsaynoqpis nasyunnintsipita y jukl\u00e4\nnasyunkunapitapis pw\u00ebdishqanyaq yanap\u00e4shinman pishiycho kawaqkunata lapan\nder\u00ebchunkuna kumplik\u00e4nanpaq. Tsay yanap\u00e4shiy kanman respitashqa kanantsipaq y\nkikintsi aliy\u00e4tsikunantsipaqpis.\nNISHQAN ISHKAY CHUNKA KIMSA (23)\nLapantsikunapami der\u00ebchuntsi kan kikintsikuna munashqantsinoq arunantsipaq\nmana despresyashqa kaylapa. Shumaq sigurashqa kanman ima aruych\u00f6pis. Y\ntsaynoqpis aruynintsipita yarquptintseqa yanap\u00e4shishqa kashwan imalawanpis.\nLapantsikunapamj der\u00ebchuntsi kan mana despresyaylapa aruynintsikunacho iwal\ng\u00e4nanantsipaq wakin aroq mayintsikunanoq.\nLapan aroqkunapami der\u00ebchun kan ali p\u00e4gashqa kananpaq kikinpaqpis y\nfamilyankunapaqpis ali respitashqa runanoq kawananpaq. Pish\u00ebpakoqnoq kaptenqa\nyanap\u00e4shishqa kanman imanoqpapis runa mayinkunapita.\nLapantsikunapami der\u00ebchuntsi kan aroq mayintsikunawan juntakaykur imalatapis\nformanantsipaq mandaqnintsikunapita respi tatsim\u00e4nantsipaq.\nNISHQAN ISHKAY CHUNKA CHUSKU (24)\nLapantsikunapami der\u00ebchuntsi kan aruynintsikunapita jamakunantsipaq. Manami\nal\u00e4paqa arushwantsu pw\u00ebdishqantsipita mastaqa. Y tsaypita juk watata\nkumplirkuptin bakasyunnintsi kanman itsanqa p\u00e4gashqa\nNISHQAN ISHKAY CHUNKA PITSQA (25)\nLapantsikunapami der\u00ebchuntsi kan ima!antsikunapis ali ayp\u00e4nanpaq kikintsikunapaq\ny familyantsikunapaqpis. Tsaykunapaqqa kanman kaykuna: mikuynintsikuna,\nr\u00f6pantsikuna, wayintsikunapis. Tsaynoqpis qeshyaptintsi m\u00ebdikukuna\natyendimashwan, y imalach\u00f6pis wakin runakuna yanap\u00e4shimashwan. Tsaynoqpis\nder\u00ebchuntsi kanmi kuydashqa kanantsipaq mana aruynintsi kaptin, qeshyaqtukur\nmana aruyta pw\u00ebdiptintsipis, by\u00fadayashqa kaptintsipis, awkin kaptintsipis, o ima\ndesgrasya p\u00e4samaptintsipis.\nWachaq warmipa y akapa wamrankunapapis der\u00ebchun kanmi shumaq ali kuydashqa\nkananpaq. Kasarashqa kaqkunapa y mana kasarashqa kaqkunapapis wamrankuna\niwalla der\u00ebchun kanmi kuydashqa kananpaq.\nNISHQAN ISHKAY CHUNKA SOQTA (26)\nLapantsikunapami der\u00ebchuntsi kan dembaldila primarya kaq eskw\u00eblakunaman\nyachakoq yaykunantsipaq. Manami ni juklaylapis mana yachakuypaqa kanmantsu.\nTsaynoqpis mas jatun kaq yachakuy eskw\u00eblakunapis kanman imalapis kayta\nmunaptintsi yachakunantsipaq. Tsay eskw\u00eblakunaqa lapan runakunata chaskinman\niwalla yachashqantupu.\nKay yachakuy kanman noqantsikuna runa mayintsikunawan ali shonquyoq\nkanantsipaq. Tsaynoqpis kanman runa mayintsikunapa der\u00ebchunkunata\nrespitanantsipaq, tantyanakunantsipaq, pasensyantsi kananpaq y pipis yanasantsi\nkananpaq. Tsaykuna kanman markantsikunawan, jukl\u00e4 nasyunkunawan, jukniraq\nr\u00e4sakunawan, ima relijyunkunaman kriyeqkunawanpis. Tsaynoqpis yachakuy kanman\nyanap\u00e4nantsipaq Nasyones Unidasta runakunata ali kawayman churananpaq.",
            "Image": "69e4a0780c408a13c4f4050c8aa664b6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Taytankunapami der\u00ebchun kan tsurinkunata munashqannoq imanoqpapis\nedukananpaq.\nNISHOAN ISHKAY CHUNKA QANCHI (27)\nLapantsikunapami der\u00ebchuntsi kan markantsikunacho kustumrintsikunata\nruranantsipaq. Tsaynoqpa munaq kaqpa der\u00ebchun kan kantananpaq, dansananpaq,\ndibuj ananpaq, tukananpaq, puklananpaq, y imalatapis rurananpaq markanpa\nkustumrin kashqannoq. Tsaynoqpis juk yachaq imalatapis mushoqta ruraptenqa tsay\nkanman lapantsikunapaq juknintsi y juknintsipis mas ali kawanantsipaq.\nLapantsikunapami der\u00ebchuntsi kan imalatapis mushoqta ruraptintsi o eskribiptintsi\nkikilantsipaq g\u00e4nashqantsi kaqkuna kananpaq. Manami pipis ninmantsu lulakushpan\n\"Noqami rurashq\u00e4 kayta\" tsaynoqpa apakunanpaq ruraq kaqpa der\u00ebchunta.\nNISHQAN ISHKAY CHUNKA PUSAQ (28)\nLapantsikunapami der\u00ebchuntsi kan gobyernuntsi kananpaq nasyunnintsikunacho y\nlapan nasyunkuna juntakashqanch\u00f6pis kay der\u00ebchuntsik\u00fana rasunpa kumplikashqa\nkananpaq.\nNISHQAN ISHKAY CHUNKA ISQUN (29)\nLapantsikunapami ruranantsikuna kan markantsicho kumplinantsipaq.\nTsaynoqlapami aliy\u00e4tsikuntsi kikintsikuna.\nDer\u00ebchuntsikunata rurarpis mana qechushwantsu jukpa der\u00ebchunkunata. Tsaypaq\nkanmi laykuna respitatsikunantsipaq y tsaynoqpis reqitsim\u00e4nantsipaq wakinkunapa\nder\u00ebchunkunapis kashqanta. Tsaynoqpis tsay laykuna kaykan ali shonquyoq\nrunakuna kanantsipaq, ali respitanakunantsipaq, y ali runa mayintsikunawan\nkawanantsipaq. Tsay ali kaway kaykan runakuna awturid\u00e4ninkunapaq b\u00f6tushqan\nnasyunkunacho.\nKay der\u00ebchuntsikunata kumplishpantsi manami Nasyones Unidas nishqankunapa\nkontrannin yarqushwantsu.\nNISHQAN KIMSA CHUNKA (30)\nKay nishqankunacho manami qam tarinkimantsu der\u00ebchuykikuna kaptin pipa\nder\u00ebchunkunatapis elq\u00e4tsinaykipaq imata rurashpaykipis. Tsaynoq kaykan qampaq,\njuk nasyunpaq, juntakashqa runakunapaq, o pi runalapaqpis.",
            "Image": "266024c59a4c143a88ce412d4f0d6727"
        }
    }
}

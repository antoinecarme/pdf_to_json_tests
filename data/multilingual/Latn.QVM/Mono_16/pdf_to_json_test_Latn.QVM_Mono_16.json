{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470241,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "INT\u00cbRU MUNDUCHO LAPAN RUNAKUNAPA DER\u00cbCHUNKUNANTA WILAKUSHQAN\nKAYNOQ NIRMI QALAYKUN\nMunashqantsita ruranantsipaq, runakuna ali jusgashqa kananpaq, y ali\nkawanantsipaqpis kay patsacho, tantyashwan imanoq lapantsikunapis\nb\u00e4lishqantsita. Tsaynoqpa tantyashwan imanoq lapan runa mayintsikuna\nder\u00ebchun nishqankunata tsararaykashqanta. Manami pipis kay der\u00ebchun\nnishqankunata kachanmantsu.\nWakinkuna kay der\u00ebchun nishqankunata despresyar mana reqip\u00e4kushpan\npasaypa mana ali kaqkunata rurap\u00e4kun. Rurap\u00e4kuptin interu munducho lapan\nrunakuna shonqun rurincho rabyak\u00e4rin. Tsawraqa lapanpita mas\nmunashqannoq wilak\u00e4rin mas alina kawap\u00e4kunanpaq kaynoq nir: \"Lapan\nrunakuna mana mantsakuypa kawanmanna y pishiych\u00f6pis manami kanmannatsu.\nTsaynoqpis lapan runakuna ima yarpashqankunalatapis parlanman y\nmunashqankunalamanpis kriyinman\".\nLaykuna kanman runakunapa der\u00ebchun nishqankuna mana elqashqa kananpaq.\nTsay pres\u00efsumi kaykan. Mana kaptenqa imatapis mas rurayta mana pw\u00ebdir\nrunakuna imaykanoqpapis mana ali awturid\u00e4kunapa kontran sharkapakun y\ntukuynoqpa nakatsikoqkunata elq\u00e4tsip\u00e4kun.\nTsaynoqmi lapan nasyunkuna amist\u00e4cho kawap\u00e4kunman. Tsaypis pres\u00efsumi.\nLapan nasyunkunapa deleg\u00e4dunkuna juntak\u00e4rir eskribip\u00e4korqan Nasyones\nUnidas nishqanpa qalaykatsinan kartata. Tsay kartacho eskribip\u00e4korqan\nrunakunapa der\u00ebchun nishqankunapita. Tsaynoqpis eskribip\u00e4korqan imanoq\nrunakuna balurniyoq kashqanta, y olqupaq warmipaqpis der\u00ebchun\nnishqankuna iwal kashqanta. Tsay eskribishqankunaman y\u00e4rak\u00e4rin Nasyones\nUnidas nishqanpa myemrunkuna. Tsaynoqpis tsay kartacho eskribiraykan\nkaynoq nir: \"Librina arup\u00e4kushun ali kawayman chayap\u00e4kunantsipaq\" nir.\nNasyones Unidas nishqanpa lapan myemrunkuna promitipakorqan yanap\u00e4nakur\narup\u00e4kunanpaq interu munducho runakunapa der\u00ebchun nishqankuna\nrespitashqa kar kumplik\u00e4nanpaq.\nKay promitishqanqa ali rurakashqa kananpaq, Iapantsikunapis juk yarpayla\ntantyap\u00e4kushwan kay der\u00ebchun nishqankunata.\nTsaymi Nasyones Unidaspa juntakashqan runakuna wilakun kayta:\nINT\u00cbRU MUNDUCHO LAPAN RUNAKUNAPA DER\u00cbCHUNKUNAPITA WILAKUSHQAN\nKay wilakushqan lapan runakunapis nasyunkunapis iwal tantyap\u00e4kunanpaq\ntsay der\u00ebchun nishqankunapitami. Tsaynoqpaqa lapan runakunapis y mandaq\nawturid\u00e4kunapis, kay wilakushqanman yarpashqala kashpanqa,\nyachatsip\u00e4kunman wakinkunata kay der\u00ebchun nishqankunata respitananpaq.\nTsaynoqpis jukl\u00e4 nasyunkunawanpis shumaq animatsip\u00e4kunman nasyunnincho\nkaqkunata y wakin munaynincho kaqkunatapis kaynoq nir ninanpaq: \"Kay\nder\u00ebchun nishqankuna lapan runakunapaqmi. Noqa tsay der\u00ebchunkuna\nnishqannoqlami ali kawashaq runa may\u00ebkunawan'.\nNISHOAN JUK (1)",
            "Image": "40f3516f90a2fb20c4a3c174fd9fc04f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapantsikunapis Iibrimi yurishqantsi. B\u00e4lintsimi y der\u00ebchuntsikunapis\nwakinkaqkunanoqlapami. Yarpaynintsikunapis kaykanmi runa mayintsikunawan\njuk wawqinoq kuyanakur kawap\u00e4kunantsipaq.\nNISHQAN ISHKAY (2)\nLapantsikunapaqpis kay wilakushqancho eskribishqankaq dere.chuntsikuna.\nKay der\u00ebchuntsikuna iwalla kanman ima r\u00e4sa runakunapaqpis, yoraqpaq\nyanapaqpis, warmipaq olqupaqpis ima kl\u00e4si rimaqkunapaqpis, mayqan\nrelijyunkunaman kriyeqkunapaqpis, tsaynoq ima politikacho\npureqkunapaqpis, mayqan nasyunpita runakunapaqpis, riku runakunapaq\npobri runakunapaqpis, imanoq yurishqa kaqkunapaqpis, y tsaynoq imanoq\nkawaqkunapaqpis.\nKay der\u00ebchuntsikuna iwalla kanman lapantsikunapaqpis. Markantsi\nnasyunnoq kaptin o mana nasyunnoq kaptinpis, markantsi kikintsipa\nmunaynintsicho kaptin o jukpa munaynincho kaptinpis, markantsipa\nawturid\u00e4ninkuna imanoq kaptinpis, der\u00ebchuntsikuna iwalla kanman.\nNISHQAN KIMSA (3)\nLapantsikunapami der\u00ebchuntsi kan mana pipis wanutsim\u00e4nantsipaq, Iibri\nmunaynintsicho kawanantsipaq, y mana pipitapis mantsakuypa\nkawanantsipaq.\nNISHQAN CHUSKU (4)\nManami pipis rantishqa runanoq arunmantsu jukpaq.\nNISHOAN PITSQA (5)\nKastigashqa karpis, manami pipis fiypa nakatsishqaqa kanmantsu animal\nnakatsishqa kashqannoq, ni pasaypa umillatsishqapis kanmantsu.\nNISHQAN SOQTA (6)\nLapantsikunatapis maycho tsaych\u00f6pis awturid\u00e4kuna mana jarukuylapa ali\nrespitamashwan.\nNISHQAN QANCHIS (7)\nLaykuna jusgamashwan lapantsita iwalla. Kay karta eskribishqa\nkashqanpita mana k\u00e4sukoqkunapita Iaykuna kuydamashwan lapantsikunatapis\nmana despresyashqa kaylapa.\nNISHQAN PUSAQ (8)\nJuk runa, nasyunninpa layninta mana k\u00e4sukur, mana al ita ruramaptintsi,\nder\u00ebchuntsi kanmi awturid\u00e4kunaman kejakoq aywanantsipaq. Y tsaycho\nlapantsi atyendishqa kashwan iwalla.\nNISHQAN ISQUN (9)\nManami pipis lutalaqa pr\u00ebsutsishqa kanmantsu karsil wayiman. Ni\ntsaynoqpis lutalaqa qarqushqa kanmantsu markanpita.\nNISHOAN CHUNKA (10)",
            "Image": "17938395686acfe2da4e7978648b3edf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapantsikunapami der\u00ebchuntsi kan imalapitapis runakunapa nawpancho\njusgashqa kanantsipaq, alipita mana alipitapis. Tsay mana alita\njusganman juk tsaycho mana jatikashqa kaq awturid\u00e4 iwalla mana\nmayqanpapis faburnin sharkuylapa.\nNISHQAN CHUNKA JUK (11)\nLapantsikunapami der\u00ebchuntsi kan \"Jutsaynaqmi kanki\" nim\u00e4nantsipaq\nimalapitapis akusashqa kaptintsipis manaraq shumaq musyakashqa kaptenqa.\nLay nishqannoq musyakashqa kanman lapan runakunapa nawpancho imalapis\ndefyendikunantsipaqnoq kaykaptenqa.\nManami pipis kondenashqa kanmantsu rurashqanpita y mana rurashqanpitapis\ntsay jinan \u00f6raqa mana nawpapita patsa nasyunninpa laynincho \"tsaynoq\nkatsun\" nishqa kaptin, y tsaynoqpis lapan nasyunkunapa yarpashqan\nlayninkunach\u00f6pis. Jutsantsikunapita kastigashqa kanantsipaq kaqkunapita\nmanami mastaqa kastigashqa kashwantsu jutsantsi kaptinpis.\nNISHQAN CHUNKA ISHKAY (12)\nJuk runataqa manami pipis lutalaqa imatapis ruranmantsu: kikinta,\nfamilyankunata, ni wayinkunatapis. Ni eskribishqan kartankunatapis ama\nkichanmantsu. Tsaynoqpis ama ashlinmantsu. Lapantsikunapami der\u00ebchuntsi\nkan tsaykunapita laykuna kuydam\u00e4nantsipaq.\nNISHQAN CHUNKA KIMSA (13)\nLapantsikunapami der\u00ebchuntsi kan maypapis libri purikunantsipaq y\nmaych\u00f6pis nasyunnintsich\u00f6qa t\u00e4kunantsipaq.\nLapantsikunapami der\u00ebchuntsi kan kikintsipa nasyunnintsikunapita\nyarqunantsipaq y tsaynoqpis kutimunantispaq.\nNISHQAN CHUNKA CHUSKU (14)\nLapantsikunapami der\u00ebchuntsi kan jukl\u00e4 nasyunkunacho wayintsita ashir\nt\u00e4kunantsipaq qatikach\u00e4maqnintsikuna kaptin.\nMarkantsipa kontran ni Nasyones Unidaspa kontran juk runa ima jutsatapis\nrurar manami ninmantsu \"Noqapa der\u00ebch\u00f6 kanmi jukl\u00e4 nasyunman aywakur\nt\u00e4kun\u00e4paq qatikachamaqn. kaptin.\" Jutsantsikuna ima politikakunapita\nkaptinmi itsanqa der\u00ebchuntsi kan qeshpikunantsipaq.\nNISHQAN CHUNKA PITSQA (15)\nLapantsikunapami der\u00ebchuntsi kan may nasyunkunamanpis\npertene.sinantsipaq.\nJuk nasyunman perten\u00ebsiyta munaptintsi, manami pipis lutalaqa\nnimashwantsu \"Manami qam perten\u00ebsinkimantsu kay nasyunman.\" Tsaynoqpis\nlutalaqa nimashwantsu \"Qam manami kikikipa nasyunnikimanpis\npertene'sinkimantsu.\"\nNISHQAN CHUNKA SOQTA (16)\nOlqupapis y warmipapis, ed\u00e4ninman chayaptin, der\u00ebchun kanmi",
            "Image": "affb54a2573a2089a29e2711a7d9cf47"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kasarakunanpaq. Tsaynoq der\u00ebchun kan kasarakunanpaq ima r\u00e4sa\nrunakunawanpis, mayqan nasyunman pertene.seqkunawanpis, ima\nrelijyunkunaman kriyeqkunawanpis. Tsaynoq kasarakurmi der\u00ebchun kan\nfamilyanta formananpaq. Kas\u00e4du kar, rakikashqa kar, o mayqankuna nawpata\nwanuptinpis, der\u00ebchunkuna kanmi iwalla olqupaq y warmipaqpis.\nManami pipis fersanmantsu kasarakunanpaqqa. Itsanqa kasarak\u00e4renqa\nkikinkuna awninakur munanakushqalanpita.\nTsay kasarashqa kaqkunapitami juntakashqa kaykan lapan markakunapis.\nTsaynoqpis der\u00ebchun kanmi runakuna y nasyunpa mandaqninkunapis\nkasarashqa kaqkunata kuydananpaq.\nNISHQAN CHUNKA QANCHIS (17)\nLapantsikunapami der\u00ebchuntsi kan imaykantsikunapis kikintsipaq kananpaq.\nY tsaynoqpis der\u00ebchuntsi kanmi pi lawanpis imaykantsikunalach\u00f6pis\ndw\u00eb\u00f1unoq kap\u00e4kunantsipaq.\nManami pipis lutalaqa qechunmantsu pitapis imalankunatapis.\nNISHQAN CHUNKA PUSAQ (18)\nLapantsikunapami der\u00ebchuntsi kan shonquntsicho munashqantsita\nyarpanantsipaq y munashqantsi relijyunman kriyinantsipaq. Tsaynoq\nder\u00ebchuntsi kaptin trukashwan juk relijyunpita juk relijyunmanpis.\nRelijyunnintsita rikatsikushwan japalantsi y wakin runakunawanpis,\nkikintsikunalapaq o runakunapa nawpanch\u00f6pis. Tsaynoq rikatsikushwan\nyachatsikushpantsi, kumplishpantsi, y kultuntsikunata rurashpantsi.\nNISHQAN CHUNKA ISQUN (19)\nLapantsikunapami der\u00ebchuntsi kan yarpashqantsita parlanantsipaq mana\npipis fastidyaylapa. Tsaynoqpis der\u00ebchuntsi kanmi ima notisyakunalatapis\nashinantsipaq runakunata mayatsinantsipaq imaykanoqpapis: parlaypa,\neskribiypa, o radyupa pasatsiypapis mayqan nasyunkunamanpis.\nNISHQAN ISHKAY CHUNKA (20)\nLapantsikunapami der\u00ebchuntsi kan juk patsalaman juntak\u00e4nantsipaq itsanqa\nmana b\u00fallata ruraylapa.\nMana munaptenqa manami pipis pitapis \"kay noqakunaman perten\u00ebsiy\"\nninmantsu fersaypaqa.\nNISHQAN ISHKAY CHUNKA JUK (21)\nLapantsikunapami der\u00ebchuntsi kan nasyunnintsikunacho mandaq kayta munar\nchayanantsipaq. Tsaynoqpis der\u00ebchuntsi kanmi kikintsi jukta munashqantsi\nkaqta akranantsipaqpis mandaq kananpaq.\nLapantsikunapami der\u00ebchuntsi kan iwalla awturid\u00e4 kanantsipaq\nnasyunnintsikunach\u00f6pis.\nMarkakunapa munayninch\u00f6mi churakashqa kanman gobyernupa yanap\u00e4sheqnin\nawturid\u00e4kuna. Tsaykuna rurakashqa kanman k\u00e4da b\u00f6tukuna watakunalacho.",
            "Image": "7bf198a32eabde5b95417fba787039a1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tsaymi Iapantsikuna imanoq karpis munashqantsi kaqpaq iwalla pakaylapa\nb\u00f6tushwan. Tsaycho g\u00e4naq kaqmi yaykunman awturid\u00e4 kananpaq. Mana\npakaylapa b\u00f6torqa juknoqpa b\u00f6tushwan awturid\u00e4nintsikuna markantsi\nmunashqannoq akrashqa kananpaq.\nNISHQAN ISHKAY CHUNKA ISHKAY (22)\nLapantsikunapami der\u00ebchuntsi kan ali kawanantsipaq. Wakin imayoqpis\nkaqkuna yanap\u00e4shinman mana imayoqpis kaqkunata. Tsaynoqpis\nnasyunnintsipita y jukl\u00e4 nasyunkunapitapis pw\u00ebdishqanyaq yanap\u00e4shinman\npishiycho kawaqkunata lapan der\u00ebchunkuna kumplik\u00e4nanpaq. Tsay yanap\u00e4shiy\nkanman respitashqa kanantsipaq y kikintsi aliy\u00e4tsikunantsipaqpis.\nNISHQAN ISHKAY CHUNKA KIMSA (23)\nLapantsikunapami der\u00ebchuntsi kan kikintsikuna munashqantsinoq\narunantsipaq mana despresyashqa kaylapa. Shumaq sigurashqa kanman ima\naruych\u00f6pis. Y tsaynoqpis aruynintsipita yarquptintseqa yanap\u00e4shishqa\nkashwan imalawanpis.\nLapantsikunapamj der\u00ebchuntsi kan mana despresyaylapa aruynintsikunacho\niwal g\u00e4nanantsipaq wakin aroq mayintsikunanoq.\nLapan aroqkunapami der\u00ebchun kan ali p\u00e4gashqa kananpaq kikinpaqpis y\nfamilyankunapaqpis ali respitashqa runanoq kawananpaq. Pish\u00ebpakoqnoq\nkaptenqa yanap\u00e4shishqa kanman imanoqpapis runa mayinkunapita.\nLapantsikunapami der\u00ebchuntsi kan aroq mayintsikunawan juntakaykur\nimalatapis formanantsipaq mandaqnintsikunapita respi tatsim\u00e4nantsipaq.\nNISHQAN ISHKAY CHUNKA CHUSKU (24)\nLapantsikunapami der\u00ebchuntsi kan aruynintsikunapita jamakunantsipaq.\nManami al\u00e4paqa arushwantsu pw\u00ebdishqantsipita mastaqa. Y tsaypita juk\nwatata kumplirkuptin bakasyunnintsi kanman itsanqa p\u00e4gashqa\nNISHQAN ISHKAY CHUNKA PITSQA (25)\nLapantsikunapami der\u00ebchuntsi kan ima!antsikunapis ali ayp\u00e4nanpaq\nkikintsikunapaq y familyantsikunapaqpis. Tsaykunapaqqa kanman kaykuna:\nmikuynintsikuna, r\u00f6pantsikuna, wayintsikunapis. Tsaynoqpis qeshyaptintsi\nm\u00ebdikukuna atyendimashwan, y imalach\u00f6pis wakin runakuna\nyanap\u00e4shimashwan. Tsaynoqpis der\u00ebchuntsi kanmi kuydashqa kanantsipaq\nmana aruynintsi kaptin, qeshyaqtukur mana aruyta pw\u00ebdiptintsipis,\nby\u00fadayashqa kaptintsipis, awkin kaptintsipis, o ima desgrasya\np\u00e4samaptintsipis.\nWachaq warmipa y akapa wamrankunapapis der\u00ebchun kanmi shumaq ali\nkuydashqa kananpaq. Kasarashqa kaqkunapa y mana kasarashqa kaqkunapapis\nwamrankuna iwalla der\u00ebchun kanmi kuydashqa kananpaq.\nNISHQAN ISHKAY CHUNKA SOQTA (26)\nLapantsikunapami der\u00ebchuntsi kan dembaldila primarya kaq eskw\u00eblakunaman\nyachakoq yaykunantsipaq. Manami ni juklaylapis mana yachakuypaqa\nkanmantsu. Tsaynoqpis mas jatun kaq yachakuy eskw\u00eblakunapis kanman",
            "Image": "1e4b8080be0025ae4fe23df1a92235a8"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "imalapis kayta munaptintsi yachakunantsipaq. Tsay eskw\u00eblakunaqa lapan\nrunakunata chaskinman iwalla yachashqantupu.\nKay yachakuy kanman noqantsikuna runa mayintsikunawan ali shonquyoq\nkanantsipaq. Tsaynoqpis kanman runa mayintsikunapa der\u00ebchunkunata\nrespitanantsipaq, tantyanakunantsipaq, pasensyantsi kananpaq y pipis\nyanasantsi kananpaq. Tsaykuna kanman markantsikunawan, jukl\u00e4\nnasyunkunawan, jukniraq r\u00e4sakunawan, ima relijyunkunaman\nkriyeqkunawanpis. Tsaynoqpis yachakuy kanman yanap\u00e4nantsipaq Nasyones\nUnidasta runakunata ali kawayman churananpaq.\nTaytankunapami der\u00ebchun kan tsurinkunata munashqannoq imanoqpapis\nedukananpaq.\nNISHOAN ISHKAY CHUNKA QANCHI (27)\nLapantsikunapami der\u00ebchuntsi kan markantsikunacho kustumrintsikunata\nruranantsipaq. Tsaynoqpa munaq kaqpa der\u00ebchun kan kantananpaq,\ndansananpaq, dibuj ananpaq, tukananpaq, puklananpaq, y imalatapis\nrurananpaq markanpa kustumrin kashqannoq. Tsaynoqpis juk yachaq\nimalatapis mushoqta ruraptenqa tsay kanman lapantsikunapaq juknintsi y\njuknintsipis mas ali kawanantsipaq.\nLapantsikunapami der\u00ebchuntsi kan imalatapis mushoqta ruraptintsi o\neskribiptintsi kikilantsipaq g\u00e4nashqantsi kaqkuna kananpaq. Manami pipis\nninmantsu lulakushpan \"Noqami rurashq\u00e4 kayta\" tsaynoqpa apakunanpaq\nruraq kaqpa der\u00ebchunta.\nNISHQAN ISHKAY CHUNKA PUSAQ (28)\nLapantsikunapami der\u00ebchuntsi kan gobyernuntsi kananpaq\nnasyunnintsikunacho y lapan nasyunkuna juntakashqanch\u00f6pis kay\nder\u00ebchuntsik\u00fana rasunpa kumplikashqa kananpaq.\nNISHQAN ISHKAY CHUNKA ISQUN (29)\nLapantsikunapami ruranantsikuna kan markantsicho kumplinantsipaq.\nTsaynoqlapami aliy\u00e4tsikuntsi kikintsikuna.\nDer\u00ebchuntsikunata rurarpis mana qechushwantsu jukpa der\u00ebchunkunata.\nTsaypaq kanmi laykuna respitatsikunantsipaq y tsaynoqpis\nreqitsim\u00e4nantsipaq wakinkunapa der\u00ebchunkunapis kashqanta. Tsaynoqpis\ntsay laykuna kaykan ali shonquyoq runakuna kanantsipaq, ali\nrespitanakunantsipaq, y ali runa mayintsikunawan kawanantsipaq. Tsay ali\nkaway kaykan runakuna awturid\u00e4ninkunapaq b\u00f6tushqan nasyunkunacho.\nKay der\u00ebchuntsikunata kumplishpantsi manami Nasyones Unidas\nnishqankunapa kontrannin yarqushwantsu.\nNISHQAN KIMSA CHUNKA (30)\nKay nishqankunacho manami qam tarinkimantsu der\u00ebchuykikuna kaptin pipa\nder\u00ebchunkunatapis elq\u00e4tsinaykipaq imata rurashpaykipis. Tsaynoq kaykan\nqampaq, juk nasyunpaq, juntakashqa runakunapaq, o pi runalapaqpis.",
            "Image": "9cfb72674a782c205f697429a1ef24e5"
        }
    }
}

{
    "MetaData": {
        "Author": null,
        "Creation_Date": 1581470241,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "40f3516f90a2fb20c4a3c174fd9fc04f",
            "Index": 0,
            "Label": "1",
            "Size": [
                595.0,
                842.0
            ],
            "Text": "INTËRU MUNDUCHO LAPAN RUNAKUNAPA DERËCHUNKUNANTA WILAKUSHQAN\nKAYNOQ NIRMI QALAYKUN\nMunashqantsita ruranantsipaq, runakuna ali jusgashqa kananpaq, y ali\nkawanantsipaqpis kay patsacho, tantyashwan imanoq lapantsikunapis\nbälishqantsita. Tsaynoqpa tantyashwan imanoq lapan runa mayintsikuna\nderëchun nishqankunata tsararaykashqanta. Manami pipis kay derëchun\nnishqankunata kachanmantsu.\nWakinkuna kay derëchun nishqankunata despresyar mana reqipäkushpan\npasaypa mana ali kaqkunata rurapäkun. Rurapäkuptin interu munducho lapan\nrunakuna shonqun rurincho rabyakärin. Tsawraqa lapanpita mas\nmunashqannoq wilakärin mas alina kawapäkunanpaq kaynoq nir: \"Lapan\nrunakuna mana mantsakuypa kawanmanna y pishiychöpis manami kanmannatsu.\nTsaynoqpis lapan runakuna ima yarpashqankunalatapis parlanman y\nmunashqankunalamanpis kriyinman\".\nLaykuna kanman runakunapa derëchun nishqankuna mana elqashqa kananpaq.\nTsay presïsumi kaykan. Mana kaptenqa imatapis mas rurayta mana pwëdir\nrunakuna imaykanoqpapis mana ali awturidäkunapa kontran sharkapakun y\ntukuynoqpa nakatsikoqkunata elqätsipäkun.\nTsaynoqmi lapan nasyunkuna amistächo kawapäkunman. Tsaypis presïsumi.\nLapan nasyunkunapa delegädunkuna juntakärir eskribipäkorqan Nasyones\nUnidas nishqanpa qalaykatsinan kartata. Tsay kartacho eskribipäkorqan\nrunakunapa derëchun nishqankunapita. Tsaynoqpis eskribipäkorqan imanoq\nrunakuna balurniyoq kashqanta, y olqupaq warmipaqpis derëchun\nnishqankuna iwal kashqanta. Tsay eskribishqankunaman yärakärin Nasyones\nUnidas nishqanpa myemrunkuna. Tsaynoqpis tsay kartacho eskribiraykan\nkaynoq nir: \"Librina arupäkushun ali kawayman chayapäkunantsipaq\" nir.\nNasyones Unidas nishqanpa lapan myemrunkuna promitipakorqan yanapänakur\narupäkunanpaq interu munducho runakunapa derëchun nishqankuna\nrespitashqa kar kumplikänanpaq.\nKay promitishqanqa ali rurakashqa kananpaq, Iapantsikunapis juk yarpayla\ntantyapäkushwan kay derëchun nishqankunata.\nTsaymi Nasyones Unidaspa juntakashqan runakuna wilakun kayta:\nINTËRU MUNDUCHO LAPAN RUNAKUNAPA DERËCHUNKUNAPITA WILAKUSHQAN\nKay wilakushqan lapan runakunapis nasyunkunapis iwal tantyapäkunanpaq\ntsay derëchun nishqankunapitami. Tsaynoqpaqa lapan runakunapis y mandaq\nawturidäkunapis, kay wilakushqanman yarpashqala kashpanqa,\nyachatsipäkunman wakinkunata kay derëchun nishqankunata respitananpaq.\nTsaynoqpis juklä nasyunkunawanpis shumaq animatsipäkunman nasyunnincho\nkaqkunata y wakin munaynincho kaqkunatapis kaynoq nir ninanpaq: \"Kay\nderëchun nishqankuna lapan runakunapaqmi. Noqa tsay derëchunkuna\nnishqannoqlami ali kawashaq runa mayëkunawan'.\nNISHOAN JUK (1)"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "17938395686acfe2da4e7978648b3edf",
            "Index": 1,
            "Label": "2",
            "Size": [
                595.0,
                842.0
            ],
            "Text": "Lapantsikunapis Iibrimi yurishqantsi. Bälintsimi y derëchuntsikunapis\nwakinkaqkunanoqlapami. Yarpaynintsikunapis kaykanmi runa mayintsikunawan\njuk wawqinoq kuyanakur kawapäkunantsipaq.\nNISHQAN ISHKAY (2)\nLapantsikunapaqpis kay wilakushqancho eskribishqankaq dere.chuntsikuna.\nKay derëchuntsikuna iwalla kanman ima räsa runakunapaqpis, yoraqpaq\nyanapaqpis, warmipaq olqupaqpis ima kläsi rimaqkunapaqpis, mayqan\nrelijyunkunaman kriyeqkunapaqpis, tsaynoq ima politikacho\npureqkunapaqpis, mayqan nasyunpita runakunapaqpis, riku runakunapaq\npobri runakunapaqpis, imanoq yurishqa kaqkunapaqpis, y tsaynoq imanoq\nkawaqkunapaqpis.\nKay derëchuntsikuna iwalla kanman lapantsikunapaqpis. Markantsi\nnasyunnoq kaptin o mana nasyunnoq kaptinpis, markantsi kikintsipa\nmunaynintsicho kaptin o jukpa munaynincho kaptinpis, markantsipa\nawturidäninkuna imanoq kaptinpis, derëchuntsikuna iwalla kanman.\nNISHQAN KIMSA (3)\nLapantsikunapami derëchuntsi kan mana pipis wanutsimänantsipaq, Iibri\nmunaynintsicho kawanantsipaq, y mana pipitapis mantsakuypa\nkawanantsipaq.\nNISHQAN CHUSKU (4)\nManami pipis rantishqa runanoq arunmantsu jukpaq.\nNISHOAN PITSQA (5)\nKastigashqa karpis, manami pipis fiypa nakatsishqaqa kanmantsu animal\nnakatsishqa kashqannoq, ni pasaypa umillatsishqapis kanmantsu.\nNISHQAN SOQTA (6)\nLapantsikunatapis maycho tsaychöpis awturidäkuna mana jarukuylapa ali\nrespitamashwan.\nNISHQAN QANCHIS (7)\nLaykuna jusgamashwan lapantsita iwalla. Kay karta eskribishqa\nkashqanpita mana käsukoqkunapita Iaykuna kuydamashwan lapantsikunatapis\nmana despresyashqa kaylapa.\nNISHQAN PUSAQ (8)\nJuk runa, nasyunninpa layninta mana käsukur, mana al ita ruramaptintsi,\nderëchuntsi kanmi awturidäkunaman kejakoq aywanantsipaq. Y tsaycho\nlapantsi atyendishqa kashwan iwalla.\nNISHQAN ISQUN (9)\nManami pipis lutalaqa prësutsishqa kanmantsu karsil wayiman. Ni\ntsaynoqpis lutalaqa qarqushqa kanmantsu markanpita.\nNISHOAN CHUNKA (10)"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "affb54a2573a2089a29e2711a7d9cf47",
            "Index": 2,
            "Label": "3",
            "Size": [
                595.0,
                842.0
            ],
            "Text": "Lapantsikunapami derëchuntsi kan imalapitapis runakunapa nawpancho\njusgashqa kanantsipaq, alipita mana alipitapis. Tsay mana alita\njusganman juk tsaycho mana jatikashqa kaq awturidä iwalla mana\nmayqanpapis faburnin sharkuylapa.\nNISHQAN CHUNKA JUK (11)\nLapantsikunapami derëchuntsi kan \"Jutsaynaqmi kanki\" nimänantsipaq\nimalapitapis akusashqa kaptintsipis manaraq shumaq musyakashqa kaptenqa.\nLay nishqannoq musyakashqa kanman lapan runakunapa nawpancho imalapis\ndefyendikunantsipaqnoq kaykaptenqa.\nManami pipis kondenashqa kanmantsu rurashqanpita y mana rurashqanpitapis\ntsay jinan öraqa mana nawpapita patsa nasyunninpa laynincho \"tsaynoq\nkatsun\" nishqa kaptin, y tsaynoqpis lapan nasyunkunapa yarpashqan\nlayninkunachöpis. Jutsantsikunapita kastigashqa kanantsipaq kaqkunapita\nmanami mastaqa kastigashqa kashwantsu jutsantsi kaptinpis.\nNISHQAN CHUNKA ISHKAY (12)\nJuk runataqa manami pipis lutalaqa imatapis ruranmantsu: kikinta,\nfamilyankunata, ni wayinkunatapis. Ni eskribishqan kartankunatapis ama\nkichanmantsu. Tsaynoqpis ama ashlinmantsu. Lapantsikunapami derëchuntsi\nkan tsaykunapita laykuna kuydamänantsipaq.\nNISHQAN CHUNKA KIMSA (13)\nLapantsikunapami derëchuntsi kan maypapis libri purikunantsipaq y\nmaychöpis nasyunnintsichöqa täkunantsipaq.\nLapantsikunapami derëchuntsi kan kikintsipa nasyunnintsikunapita\nyarqunantsipaq y tsaynoqpis kutimunantispaq.\nNISHQAN CHUNKA CHUSKU (14)\nLapantsikunapami derëchuntsi kan juklä nasyunkunacho wayintsita ashir\ntäkunantsipaq qatikachämaqnintsikuna kaptin.\nMarkantsipa kontran ni Nasyones Unidaspa kontran juk runa ima jutsatapis\nrurar manami ninmantsu \"Noqapa derëchö kanmi juklä nasyunman aywakur\ntäkunäpaq qatikachamaqn. kaptin.\" Jutsantsikuna ima politikakunapita\nkaptinmi itsanqa derëchuntsi kan qeshpikunantsipaq.\nNISHQAN CHUNKA PITSQA (15)\nLapantsikunapami derëchuntsi kan may nasyunkunamanpis\npertene.sinantsipaq.\nJuk nasyunman pertenësiyta munaptintsi, manami pipis lutalaqa\nnimashwantsu \"Manami qam pertenësinkimantsu kay nasyunman.\" Tsaynoqpis\nlutalaqa nimashwantsu \"Qam manami kikikipa nasyunnikimanpis\npertene'sinkimantsu.\"\nNISHQAN CHUNKA SOQTA (16)\nOlqupapis y warmipapis, edäninman chayaptin, derëchun kanmi"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7bf198a32eabde5b95417fba787039a1",
            "Index": 3,
            "Label": "4",
            "Size": [
                595.0,
                842.0
            ],
            "Text": "kasarakunanpaq. Tsaynoq derëchun kan kasarakunanpaq ima räsa\nrunakunawanpis, mayqan nasyunman pertene.seqkunawanpis, ima\nrelijyunkunaman kriyeqkunawanpis. Tsaynoq kasarakurmi derëchun kan\nfamilyanta formananpaq. Kasädu kar, rakikashqa kar, o mayqankuna nawpata\nwanuptinpis, derëchunkuna kanmi iwalla olqupaq y warmipaqpis.\nManami pipis fersanmantsu kasarakunanpaqqa. Itsanqa kasarakärenqa\nkikinkuna awninakur munanakushqalanpita.\nTsay kasarashqa kaqkunapitami juntakashqa kaykan lapan markakunapis.\nTsaynoqpis derëchun kanmi runakuna y nasyunpa mandaqninkunapis\nkasarashqa kaqkunata kuydananpaq.\nNISHQAN CHUNKA QANCHIS (17)\nLapantsikunapami derëchuntsi kan imaykantsikunapis kikintsipaq kananpaq.\nY tsaynoqpis derëchuntsi kanmi pi lawanpis imaykantsikunalachöpis\ndwëñunoq kapäkunantsipaq.\nManami pipis lutalaqa qechunmantsu pitapis imalankunatapis.\nNISHQAN CHUNKA PUSAQ (18)\nLapantsikunapami derëchuntsi kan shonquntsicho munashqantsita\nyarpanantsipaq y munashqantsi relijyunman kriyinantsipaq. Tsaynoq\nderëchuntsi kaptin trukashwan juk relijyunpita juk relijyunmanpis.\nRelijyunnintsita rikatsikushwan japalantsi y wakin runakunawanpis,\nkikintsikunalapaq o runakunapa nawpanchöpis. Tsaynoq rikatsikushwan\nyachatsikushpantsi, kumplishpantsi, y kultuntsikunata rurashpantsi.\nNISHQAN CHUNKA ISQUN (19)\nLapantsikunapami derëchuntsi kan yarpashqantsita parlanantsipaq mana\npipis fastidyaylapa. Tsaynoqpis derëchuntsi kanmi ima notisyakunalatapis\nashinantsipaq runakunata mayatsinantsipaq imaykanoqpapis: parlaypa,\neskribiypa, o radyupa pasatsiypapis mayqan nasyunkunamanpis.\nNISHQAN ISHKAY CHUNKA (20)\nLapantsikunapami derëchuntsi kan juk patsalaman juntakänantsipaq itsanqa\nmana búllata ruraylapa.\nMana munaptenqa manami pipis pitapis \"kay noqakunaman pertenësiy\"\nninmantsu fersaypaqa.\nNISHQAN ISHKAY CHUNKA JUK (21)\nLapantsikunapami derëchuntsi kan nasyunnintsikunacho mandaq kayta munar\nchayanantsipaq. Tsaynoqpis derëchuntsi kanmi kikintsi jukta munashqantsi\nkaqta akranantsipaqpis mandaq kananpaq.\nLapantsikunapami derëchuntsi kan iwalla awturidä kanantsipaq\nnasyunnintsikunachöpis.\nMarkakunapa munayninchömi churakashqa kanman gobyernupa yanapäsheqnin\nawturidäkuna. Tsaykuna rurakashqa kanman käda bötukuna watakunalacho."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1e4b8080be0025ae4fe23df1a92235a8",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tsaymi Iapantsikuna imanoq karpis munashqantsi kaqpaq iwalla pakaylapa\nbötushwan. Tsaycho gänaq kaqmi yaykunman awturidä kananpaq. Mana\npakaylapa bötorqa juknoqpa bötushwan awturidänintsikuna markantsi\nmunashqannoq akrashqa kananpaq.\nNISHQAN ISHKAY CHUNKA ISHKAY (22)\nLapantsikunapami derëchuntsi kan ali kawanantsipaq. Wakin imayoqpis\nkaqkuna yanapäshinman mana imayoqpis kaqkunata. Tsaynoqpis\nnasyunnintsipita y juklä nasyunkunapitapis pwëdishqanyaq yanapäshinman\npishiycho kawaqkunata lapan derëchunkuna kumplikänanpaq. Tsay yanapäshiy\nkanman respitashqa kanantsipaq y kikintsi aliyätsikunantsipaqpis.\nNISHQAN ISHKAY CHUNKA KIMSA (23)\nLapantsikunapami derëchuntsi kan kikintsikuna munashqantsinoq\narunantsipaq mana despresyashqa kaylapa. Shumaq sigurashqa kanman ima\naruychöpis. Y tsaynoqpis aruynintsipita yarquptintseqa yanapäshishqa\nkashwan imalawanpis.\nLapantsikunapamj derëchuntsi kan mana despresyaylapa aruynintsikunacho\niwal gänanantsipaq wakin aroq mayintsikunanoq.\nLapan aroqkunapami derëchun kan ali pägashqa kananpaq kikinpaqpis y\nfamilyankunapaqpis ali respitashqa runanoq kawananpaq. Pishëpakoqnoq\nkaptenqa yanapäshishqa kanman imanoqpapis runa mayinkunapita.\nLapantsikunapami derëchuntsi kan aroq mayintsikunawan juntakaykur\nimalatapis formanantsipaq mandaqnintsikunapita respi tatsimänantsipaq.\nNISHQAN ISHKAY CHUNKA CHUSKU (24)\nLapantsikunapami derëchuntsi kan aruynintsikunapita jamakunantsipaq.\nManami aläpaqa arushwantsu pwëdishqantsipita mastaqa. Y tsaypita juk\nwatata kumplirkuptin bakasyunnintsi kanman itsanqa pägashqa\nNISHQAN ISHKAY CHUNKA PITSQA (25)\nLapantsikunapami derëchuntsi kan ima!antsikunapis ali aypänanpaq\nkikintsikunapaq y familyantsikunapaqpis. Tsaykunapaqqa kanman kaykuna:\nmikuynintsikuna, röpantsikuna, wayintsikunapis. Tsaynoqpis qeshyaptintsi\nmëdikukuna atyendimashwan, y imalachöpis wakin runakuna\nyanapäshimashwan. Tsaynoqpis derëchuntsi kanmi kuydashqa kanantsipaq\nmana aruynintsi kaptin, qeshyaqtukur mana aruyta pwëdiptintsipis,\nbyúdayashqa kaptintsipis, awkin kaptintsipis, o ima desgrasya\npäsamaptintsipis.\nWachaq warmipa y akapa wamrankunapapis derëchun kanmi shumaq ali\nkuydashqa kananpaq. Kasarashqa kaqkunapa y mana kasarashqa kaqkunapapis\nwamrankuna iwalla derëchun kanmi kuydashqa kananpaq.\nNISHQAN ISHKAY CHUNKA SOQTA (26)\nLapantsikunapami derëchuntsi kan dembaldila primarya kaq eskwëlakunaman\nyachakoq yaykunantsipaq. Manami ni juklaylapis mana yachakuypaqa\nkanmantsu. Tsaynoqpis mas jatun kaq yachakuy eskwëlakunapis kanman"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9cfb72674a782c205f697429a1ef24e5",
            "Index": 5,
            "Label": "6",
            "Size": [
                595.0,
                842.0
            ],
            "Text": "imalapis kayta munaptintsi yachakunantsipaq. Tsay eskwëlakunaqa lapan\nrunakunata chaskinman iwalla yachashqantupu.\nKay yachakuy kanman noqantsikuna runa mayintsikunawan ali shonquyoq\nkanantsipaq. Tsaynoqpis kanman runa mayintsikunapa derëchunkunata\nrespitanantsipaq, tantyanakunantsipaq, pasensyantsi kananpaq y pipis\nyanasantsi kananpaq. Tsaykuna kanman markantsikunawan, juklä\nnasyunkunawan, jukniraq räsakunawan, ima relijyunkunaman\nkriyeqkunawanpis. Tsaynoqpis yachakuy kanman yanapänantsipaq Nasyones\nUnidasta runakunata ali kawayman churananpaq.\nTaytankunapami derëchun kan tsurinkunata munashqannoq imanoqpapis\nedukananpaq.\nNISHOAN ISHKAY CHUNKA QANCHI (27)\nLapantsikunapami derëchuntsi kan markantsikunacho kustumrintsikunata\nruranantsipaq. Tsaynoqpa munaq kaqpa derëchun kan kantananpaq,\ndansananpaq, dibuj ananpaq, tukananpaq, puklananpaq, y imalatapis\nrurananpaq markanpa kustumrin kashqannoq. Tsaynoqpis juk yachaq\nimalatapis mushoqta ruraptenqa tsay kanman lapantsikunapaq juknintsi y\njuknintsipis mas ali kawanantsipaq.\nLapantsikunapami derëchuntsi kan imalatapis mushoqta ruraptintsi o\neskribiptintsi kikilantsipaq gänashqantsi kaqkuna kananpaq. Manami pipis\nninmantsu lulakushpan \"Noqami rurashqä kayta\" tsaynoqpa apakunanpaq\nruraq kaqpa derëchunta.\nNISHQAN ISHKAY CHUNKA PUSAQ (28)\nLapantsikunapami derëchuntsi kan gobyernuntsi kananpaq\nnasyunnintsikunacho y lapan nasyunkuna juntakashqanchöpis kay\nderëchuntsikúna rasunpa kumplikashqa kananpaq.\nNISHQAN ISHKAY CHUNKA ISQUN (29)\nLapantsikunapami ruranantsikuna kan markantsicho kumplinantsipaq.\nTsaynoqlapami aliyätsikuntsi kikintsikuna.\nDerëchuntsikunata rurarpis mana qechushwantsu jukpa derëchunkunata.\nTsaypaq kanmi laykuna respitatsikunantsipaq y tsaynoqpis\nreqitsimänantsipaq wakinkunapa derëchunkunapis kashqanta. Tsaynoqpis\ntsay laykuna kaykan ali shonquyoq runakuna kanantsipaq, ali\nrespitanakunantsipaq, y ali runa mayintsikunawan kawanantsipaq. Tsay ali\nkaway kaykan runakuna awturidäninkunapaq bötushqan nasyunkunacho.\nKay derëchuntsikunata kumplishpantsi manami Nasyones Unidas\nnishqankunapa kontrannin yarqushwantsu.\nNISHQAN KIMSA CHUNKA (30)\nKay nishqankunacho manami qam tarinkimantsu derëchuykikuna kaptin pipa\nderëchunkunatapis elqätsinaykipaq imata rurashpaykipis. Tsaynoq kaykan\nqampaq, juk nasyunpaq, juntakashqa runakunapaq, o pi runalapaqpis."
        }
    }
}

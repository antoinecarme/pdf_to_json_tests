{
    "MetaData": {
        "Author": null,
        "Creation_Date": 1581468083,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6ad206708c4b791bb5aea5d14e35db7d",
            "Index": 0,
            "Label": "1",
            "Size": [
                595.0,
                842.0
            ],
            "Text": "NUKAN MAAMƐNI YƐNƐYII ƁO PƐLƐ HU\nDɔn juwoo gbalatɔmaa\nA kɛ kaalonna da tɔɔi gaa nukan ɲei yɛnɛ yiihu diə lɛgbɔɔɓa laa, təlinmo\nlaa da lilaa di nwundɔɔi.\nA kɛ lənɛɛ nukan dɔɔi gaa maanɛ yɛnɛ nuan diə pɛli kweiwoo ɓoi, diə laa\ndi maamɛni la, yi di hwa kɛ ɲɛimaaɲɔn da mɔnɔ di hu, ɓə kele yɛnɛnuan\nkaa bɔi.\nA kɛ tɔɔi gaa nukan ɲei yɛnɛyii hu ɓə maanɛ maa ə kɔnwɔ, hogɛ nukan\nhwəpa pənə hwə gwɛi təĝə hemɛi iɔi hu ɲɛitɔwɔnuan diə.\nA kɛ lɔiŋaa kele yepuɔ gehu ɓə maanɛ gu hwaŋa tɛĝɛ bɔi.\nA kɛ lɔi kele hu nuan ɓowoo ɓa, tɔɔi lele gaa hinaa di wɔɔ Kaalonnaa hu,\nyai a di wɔɔ tɛtɔwɔ yii lɛlɛ ɲɛikulo, yɛ pənə yɛ di wɔɔ yii ɲaanɛ\nlɛgbɔɔɓa laa hui.\nA kɛ yɛnɛ lɔi kele da ŋɔɔ kpɔn gɛnɛi ɓə di liimu ə həĝə nɛgbɔɔɓa lelei\nda tɔɔi gaa ɲɛi yɛnɛ yii hu maa mɛni ɓai.\nA kɛ giliɲahiə tɔnɔi ti hwilən nukan dɔɔi da ŋɔɔ lɛgbɔɔɓa laa ɓə gɛ, əlɛ\nyaɓə kɛ a di liimu həĝɛɛ a gbɔɔkpɔ, yili ɓə a gɛ lɔi kele diwɔɔ ɲaakpɔn\ngɛnɛ ə ɓo yɛnɛ.\nMaanɛ nutɛitɛi, ə makɛ a kpɔma yiŋaa di gɔl diə, maakwɛli, da hutɔ ɓə da\nnɛgbɔɔɓa, da tɔɔi gaa nukan ɲei yɛnɛyii hu di hee di kpanɲa kɛnaa kele\nɓə, ə makɛ ɓɛyi ə wɔ ɲaawooɓo kaa lai, yili kele ɓə gɛi yɛnɛ bilibili\ngemɛi ŋɔ ɲaakpɔn gɛnɛi ɲɛi zea kaa Aməlik lɔi hui, ə dɔn ŋaa ɲɛi laa a\npɔlɔ kpalaa ŋɔ holo pou (10) gwəlan nwaatɔnɔ pulu ŋun mɛinan yenan kɔu\nmɛihaaba (1948).\nDɔn ŋoo toloo 1\nNukan gele kaa pələ kaa tanɔn, yiliɓa nu kəle maawiyə pələ da tɔɔi gaa\nɲei yɛnɛyii hu kɛpələ kaalɔ tanɔn; di kɛmɛni a nukan ŋaa ɓə gɛɛ hwəkɛli\nwɛlikɛmaa ə lɔ di luwai.\nDɔn ŋoo veelɛ 2\nDɔn ɲɛi huwoo kaa nukele ɓa tanɔn, guloju hwə ma yɛ ə kɛ a huwu mɛni, gu\nkɔlɔ kɛpələ, gu lawoo, ɲaala mɛni kɛna bələ, kiliɲahie huwu lɔpe, nɛi hu\nyii ɓo pələ ɓa, hɛn jɔlɔɓo pələ pɔ da nukaapələ da zəĝei, yɛ ə kɛ a\nhulonu da nɛnu yilipulu, yɛ ə kɛ lɔi gaa gbɔɔɓa ju mun, yɛ ə kɛ a lɔi yi\ngaa nii məlan nɔi yemu a ju mun dɔn ɲɛi huwoo kaa nukele ɓa tanɔn.\nDɔn ŋoo zaaɓa 3\nMaala kaa nukele yei ə yɛnɛkɛ, ə lɛgbɔɔɓa laa hɔlɔɓo, əlɛ gbinimaa yɛ\nkɔŋɔ.\nDɔn ŋoo naan 4\nNuta hwa pɛli lɛɛi lualaa hu da tɔlaalaa hu, luolaa da luoyɔu huĝu lɔpe"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "46bb5529fd033a273d22f8785d60f097",
            "Index": 1,
            "Label": "2",
            "Size": [
                595.0,
                842.0
            ],
            "Text": "da kpɛ.\nDɔn ŋoo nɔɔli 5\nDi hwə kia pai nuta mɔnɔɓoi, di hwə kia pai mɛni ɲaanwana laai nuta ɓa,\nyi a nu kulo nulaa hu əlɛ ɛyɛ mɛlɛkpɛ ma.\nDɔn ŋoo mɛida 6\nKɛnɛ lɔpe gele, maanɛ nu kele ŋɔ kaa lonna, ə kɛ a gɔlɔn ŋaa ma.\nDɔn ŋoo mɛihwelɛ 7\nNu kele pɛliai a ge tɔn niila ɲe tɔnɔ mɛi. Nu kele hon bələ kaa tanɔn\nnukan maatɔn ɲɛi liila.\nDɔn ŋoo mɛihaaɓa 8\nMaala kaa nukele yei ə li kititəĝə pɛlɛ la; a gaa yɛ maamɛni yɛ ə\npiliju.\nDɔn ŋoo mɛinaan 9\nDi hwa nu too gahwə ɲa, yi ŋun və mai. A wwalakɛti di maakwiya ŋɔɔ lɔiɓa\ngahwa mɛni ŋɔɔ pələhu.\nDɔn ŋoo bou 10\nMaala ka nukele yei, ə ŋɔɔ tian makɔŋɔ kititə ĝə pɛlɛla, əlɛ dian ti ə\nkɛ a kɔlɔn ŋaa ə makɛ mɛni lɔpee daa zenwuɔn.\nDɔn ŋoo boukɔutanɔn 11\nNui lɔpee da mɛniɲɔŋɔɔ laahe ŋuɔ, mɛniti hwa pɛli kɛi a jɔn, yi jɔn ti\nhwə kɔlɔn ni ponoɲa kitikɛpɛlɛ la, maakɔŋɔnuaan ɲɛi ɓa.\nTɔn hwa pɛli nui lɔpe honji mɛnita ɓa yiyai mɛni ti kɛi lowai, dɔn ti\nhwə kɛ laali; yilipulu mɛnikɛi lowai tɔn mə a laa nui ti mɛi, ə makɛ a\nkwia.\nDɔn ŋoo boukɔu hweelɛ 12\nNuta hwa naa lɔ məlan ɲii pələ hu, lɔ kpɛli-kpɛli, ɲei bɛlɛn mɛni hu, da\ngbiniɓa mɛni tamaa hu, naa kala pələ pɔ.\nDɔn ŋoo boukɔu haaɓa 13\nMaala kaa nukele yei ə hiə a niiɓapələ, əlɛ ə he niiɓa kɛnaa ŋɔ lɔi hu.\nMaala kaa nukele yei yɛ pɛli kuloi lɔi lɔpe hu, ə makɛ gbɔɔ lɔi, əlɛ ə\npənə ə ɲa gbɔɔ lɔi ti hu.\nDɔn ŋoo boukɔu naan 14\nNui lɔpe da ɲɛikɔu kpɔlu jeei, maala kaa ɲei ə maakilə lɔi takpɛli hu,\nyiyan nɔiti a pɛli ɲee hee mu."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "200587f3c7e2a0840d6af0f46d39e323",
            "Index": 2,
            "Label": "3",
            "Size": [
                595.0,
                842.0
            ],
            "Text": "Maakiləlaa ti hwa pɛli tɛĝɛi mɛni nɔŋɔn kɛmun gbɔɔkpɔ pɔ yi hwə ɓa lɔi\nŋun ma mɛniɲɔŋɔn da kaala.\nDɔn ŋoo boukɔu lɔɔli 15\nMaala kaa nukele yei ə lɔi lonna hɔlɔɓo.\nDi hwa pɛli lɔilonna kuloi nu yei hulu mɛni hu əlɛ maala hwə ŋɔnɔ nu yei\nhwə ŋɔ lɔilonna maahwalin.\nDɔn ŋoo boukɔumɛida 16\nNɛɛnu da hulonu da həli kpilayela da di laŋayela da pɛli heei di kepɔ\nguloju hwə ma yɛkɛ la a huĝu mɛni, lɔilon na mɛni, əlɛ yala pələ mɛni.\nDi pɛliɛ a di ke ɲiiɓoo ti hu, ə makɛ di taĝai lowai.\nLɛgbɔɔɓa da laana ɓe a hilətai laa ma.\nPɛlɛn mə ɓa a kpɔmaayi hɔɔtɔma, əlɛ maala ka ɲei gbɔmayii ti da nɔi\nɲɛitɔwɔ nuaan di maakɔŋɔn.\nDɔn ŋoo boukɔumɛihweelɛ 17\nNukan lɔpee jɔlɔɓo hɛn gaa a ɓɔɔ, ə makɛ g boukɔuaa kpɔn ju.\nDi hwa nu yee kpilan di hwə jɔlɔɓo hɛn gulo ɲei.\nDɔn ŋoo boukɔumɛihaaɓa 18\nNui lɔpee a pɛli gbɔwɔ kiliɲahiə kɛi, niiɓa yiiɓo pələ hu. Mukulaa ɓa a\npɛli niiɓa kalan gɛi, ə niiɓa yiiɓo juwu yii ɓo pələ hu.\nDɔn ŋoo boukɔumɛinan 19\nMaala kaa nui lɔpee gəle yei ŋɔɔ kiliɲahie lɛ ə gweiwooɓo, ə gilipuju\nkwɛli, ə jɔlɔɓo ə nɛi nuta kpɛli ŋaa diə kɛnakele yi ɲɔu hwa kɛ ju.\nDɔn ŋoo bouhwweelɛ 20\nMaala kaa nukele yei ə ŋundɔ kɛ, əlɛ ə kpɔn naa liilaa hu.\nDi hwa nu yee kpəlan di hwə nɔ kpɔn ju.\nDɔn ŋoo bouhwweelɛ kɔu tanɔn 21\nMaala kaa nukele yei, ə tɔɔi hɔlɔɓo ŋɔɔ lɔi ɲawooɓo mɛni hu, a wala kɛ a\nyaa kpinii, ə kɛ nui a ɲee lɛmai.\nMaala kaa nukele yei, ə kolokɛ gahanama ɓa ŋɔɔ lɔi hu. Yiyan nuta hon\nbətlə hwa tɛĝɛ məlan ma.\nLɔilonnii kiliɲahiə pələ ɓə lɔi ɲawoɓoɔ a kuloju. Giliɲahiə ti a kɔlɔn\nnɔi nɔi ɲaawoɓo nuan he luwai a kɛ a nɔi kwei nuan kəle laamaawoo.\nDɔn ŋoo bouhwweelɛ kɔuweelɛ 22\nNu kele kɛmɛni a kpɔnjuyii ɓo mun mə gɛ, yɛ kɛ kpɔn ninimu. Ninin ti ɓə"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f6b6a59d6fe4e3231ebb4f4b555e020c",
            "Index": 3,
            "Label": "4",
            "Size": [
                595.0,
                842.0
            ],
            "Text": "maanɛ ə pa ɓɔ a yeelaholon; yelɔgei, kaalɔnnaa, əlɛ mɛni kɔlɔn ŋa.\nDɔn ŋoo bouhwweelɛ kɔu haaɓa 23\nMaala kaa nukele yei ə kolo kɛ, ə niiɓa kolokɛ təlinmo da ɲaanɛ pələ\nmɛi; ə gɛ hwə pa kɛ a nui kolo hwɔ ma.\nNu kɛkolo ɓə maanɛ di zalama; ə kɛ a hulonu da nɛnu.\nKolokɛmun lɔpee a pɛli kolokɛnuan maakɔŋa kpɔn naai; a wala kɛti ə to da\nhu.\nKolokɛmun nɔpee maala kaa ɲei ə viitɔ, ə niiɓa pələ ŋaa kɛ. Gɛ kolo kɛi\nnowai ɲɛn ə kɛ a dɔɔ; əlɛ yilipulu ŋɔɔ hwitɔ lowai yɛ hala ma.\nDɔn ŋoo bouhwweelɛ kɔu naan 24\nMaala kaa nukan ɲei ŋɔɔ yii ə kɛ a bɛliya ju, gɔlɔi hwə toa pono, yaa da\nnainuaan di kɛ di ɲaanɛ hu; yii hwilənna: kɔnɔn mɛni, maayilimɛni, yii\nmɛni, da hali mɛni, bɛlɛ di maamɛni walawala ɲɛi kulo mɛni kele ɓa.\nDɔn ŋoo bouhwweelɛ kɔu lɔɔli 25\nKolo a wala kɛ ɲei, ɲɔn a pɛlɛma, kolo hwaa kpɛ ɲei, kalanənnaa a\njɔlɔɓo, a pɔlɔ, a wala kɛti mɛni ta kpɛli a pɛlɛma, yi hwa pɛli gbɔɔmu,\nmaala kaa ɲei yi maakpɔmaa ə ɓo.\nMaala kaa logaa laa da lokolo di yei di kpɔmaa hɔlɔɓo. Gbɔmaa ti a pɛli\nkɛi logele ɓa, ə makɛ a wɛlilon.\nDɔn ŋoo bouhwweelɛ kɔu mɛida 26\nMaala kaa nukele yei di jutɔ. Jutɔ ti hɔŋɔ hwə ma, yi kpɔ hwilən\nmaakwɛli kɔwɔtɔɔ ɓa. Maanɛ kolo maakwɛli lakwəli ə kɛ kɛna kəle. Maanɛ\nlakwəli kɛnɛ kɛɛ laa ə kɛ kɛnaa kəle tɔwɔ, nui lɔpe gɛ hwaŋa a kɛ ɲei.\nMaakwɛli ŋun ma ya ɓaa ə nukan holoon naa ɓo, ə dɔɔ gaa ɲəi yɛnɛ yii hu\nmaawiyɛ. Ya ɓə maanɛ ə wooman, ɲɛimaa hwɛli, da wɛlikɛmaa di lɔ lɔi kəle\nlowai, huwu ŋaa kəle lowai ə gɛ liila ə kɛ diyei.\nMaala kaa a longaanuaan yei di di loni hutɔ pələ lɛn.\nDɔn ŋoo bouhwweelɛ kɔumɛihweelɛ 27\nMaala kaa nukele yei ə gɛti kɛ nɔi ŋɔɔ tɛtɔwɔ laa kpaalə mɛi, ə pɛlima ə\ndɔlɔ kulo.\nMaala kaa nukele yei bɛlihɛn, gulohɛn, maa ə kɔŋɔ.\nDɔn ŋoo bouhwweelɛ kɔumɛihaaɓa 28\nMaala kaa nukele yei, ə gɛtikɛ, yɛ dɔn ŋooŋaa ɲɛi ɓo di lɛ di kpaalə\nmɛi.\nDɔn ŋoo bouhwweelɛ kɔu mɛinaan 29\nNu yaakpɛli gɛti kaama kpɔmaa yii hu. Maahɔlɔɓo gbɔmaa yii ti ɓə a pɛli"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "85842814671adaac8575e8fad513b28c",
            "Index": 4,
            "Label": "5",
            "Size": [
                595.0,
                842.0
            ],
            "Text": "ŋɔɔ nukan naa laakuloi a nele.\nTɔɔi gaa nu yei yɛnɛyii hu da ŋɔɔ lɛgbɔɓa laa, maala kele hɔlɔɓoɔ ɲɛn lɔ\ngaama, ya ɓaa a məlaa diwɛi kɔwɔtɔi, kpɔmaa yii hu yi hulu mɛni hwə laa.\nMaala ŋaa ti da lɛgbɔɔɓa ŋaa ti, gɛ pələ hwa pɛli kɛi a juwu takpɛli yi\nyɛnɛ kele puɔ geɓa hwə mo li.\nDɔn ŋoo bouhaaɓa 30\nKpalə ta kpɛli hwə laa yi a pɛli dɔn ŋaa ɲɛi maamɛni piliju, yɛ nu ŋɔɔ\ntɔɔ gaa ɲei yɛnɛyii hu da ŋɔɔ lɛgbɔɔɓa laa kuloi ɲei: yɛ ə kɛ a lɔi, a\nkpɔn, ə make gu tɛitɛi."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469468,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "PERISYTIHARAN HAK ASASI MANUSIA SEJAGAT\nMUKADDUMAH\nBahawasanya pengiktirafan keutuhan kemuliaan dan hak samarata serta\nasasi yang tak terpisah bagi seluruh umat manusia adalah asas\nkebebasan,keadilan dan kedamaian dunia.\nBahawasanya pengabaian serta penghinaan terhadap hak asasi manusia telah\npun mengakibatkan tindakan terkutuk yang telah melanggari perasaan hati\numat manusia, dan munculnya sebuah dunia di mana manusia akan menikmati\nkebebasan berucap dan menganut kepercayaan serta kebebasan dari\nrasatakut dan citarasa telah pun diisytiharkan sebagai aspirasi toragung\nseluruh umat manusia.\nSekiranya kita tidak mahu mendorong manusia dalam keadaan terdesak,\nsebagai pilihan terakhir, memberontak mementang kezaliman serta\npenindasan, maka adalah penting bagi hak asasi manusia dipertahankan\noleh kedaulatan undang-undang.\nBahawasanya adalah penting bagi memajukan perkembangan perhubungan\npersahabatan di antara negara-negara.\nBahawasanya rakyat Bangsa-Bangsa Bersatu, dalam Piagamnya telah sekali\nlagi menegaskan kepercayaan mereka terhadap hak asasi manusia, terhadap\nkemuliaan serta nilaidiri manusia dan terhadap hak samarata lelaki dan\nperempuan dan telah menetapkan keazaman untuk memajukan perkembangan\nsosial dan taraf hidup yang lebih sempurna dalam suasana kebebasan yang\nlebih luas.\nBahawasanya Negara-Negara Anggota telah berikrar untuk masing-masing\nmencapai, dengan kerjasama Bangsa-Bangsa Bersatu, pengutaraan kehormatan\nsejagat terhadap, serta pematuhan, hak asasi manusia dan kebebasan\nasasi.\nBahawasanya satu fahaman bersama terhadap hak serta kebebasan ini\nseluruhnya adalah terpenting demi menjadikan ikrar ini kenyataan\nsepenuhnya. MAKA DENGAN INI\nPerhimpunan agung mengisytiharkan\nPerisytiharan sejagat hak asasi manusia ini sebagai suatu ukuran bersama\nterhadap pencapaian oleh seluruh umat manusia dan kesemua negara dengan\ntujuan supaya setiap individu dan setiap badan masyarakat, dengan\nsenantiasa mengingati Perisytiharan ini, hendaklah berazam melalui\npengajaran dan pendidikan bagi memajukan sanjungan terhadap seluruh hak-\nhak dan kebebasan ini dan secara langkah-langkah berperingkat-peringkat,\ndi bidang negara dan antarabangsa, bagi menjaminkan pengkitirafan dan\npematuhan sejagatnya yang berkesan, kedua-duanya di antara negara-negara\nanggota masing-masing dan rakyat wilayah-wilayah di bawah bidangkuasa\nmereka.\nPerkara 1.\nSemua manusia dilahirkan bebas dan samarata dari segi kemuliaan dan hak-",
            "Image": "352df9e62f335c88a3984385e9546371"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "hak. Mereka mempunyai pemikiran dan perasaan hati dan hendaklah\nbertindak di antara satu sama lain dengan semangat persaudaraan.\nPerkara 2.\nSetiap orang adalah berhak kepada semua hak-hak dan kebebasan yang\ntermaktub dalam Perisytiharan ini, tanpa sebarang apa jua pembezaan,\nseperti bangsa, warna kulit, jantina, bahasa, ugama, faham politik atau\nlain-lain fahaman, asal-usul bangsa keturunan atau sosial harta-benda,\nkelahiran atau apa-apa taraf lain.\nSeterusnya, tiada sebarang pembezaan boleh dibuat berasaskan pada taraf\npolitik atau bidangkuasa ataupun antarabangsa sesebuah negara atau\nwilayah datangnya seseorang itu, sama ianya merdeka, bera\u00f9anah, tanpa\npemerintahan sendiri atau berada di bawah apa-apa sekatan kedaulatan\nlainnya.\nPerkara 3.\nSetiap orang adalah berhak kepada nyawa, kebebasan dan keselamatan diri.\nPerkara 4.\nTiada sesiapa pun boleh diperhamba atau diperabdikan; keabdian dan\ndagangan hamba abdi hendaklah dilarang dalam semua bentuknya.\nPerkara 5.\nTiada sesiapa pun boleh dikenakan seksaan atau layanan atau hukuman yang\nzalim, tidak berperikemanusiaan atau menghinakan.\nPerkara 6.\nSetiap orang adalah berhak kepada pengiktirafan di mana jua sebagai\nseorang insan di sisi undang-undang.\nPerkara 7.\nSemua orang adalah samarata di sisi undang-undang dan berhak tanpa apa-\napa pembezaan kepada perlindungan yang samarata di sisi undang-undang.\nSemua orang adalah berhak kepada perlindungan yang samarata daripada\nsebarang pembazaan yang melanggar Perisytiharan ini dan daripada\nsebarang hasutan terhadap pembezaan sedemikian.\nPerkara 8.\nSetiap orang adalah berhak kepada pemulihan yang berkesan oleh tribunal-\ntribunal kebangsaan yang kompeten terhadap tindakan-tindakan yang\nmelanggar hak-hak asasi yang diberikannya oleh perlembagaan atau oleh\nundang-undang.\nPerkara 9.\nTiada sesiapa pun boleh dikenakan tangkapan, tahanan atau pembuangan\nnegeri secara sewenang-wenangnya.\nPerkara 10.",
            "Image": "e87f1aa61b803d1ae40f9e9edaf2fff5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Setiap orang adalah berhak dengan samarata sepenuhnya kepada pembicaraan\nadil dan terbuka oleh suatu tribunal bebas dan saksama, dalam penetapan\nhak-hak dan tanggungannya dan sebarang tuduhan jenayah terhadapnya.\nPerkara 11.\nSetiap orang yang dituduh dengan kesalahan keseksaan adalah berhak\ndianggap tidak salah sehingga dibuktikan salah menurut undang-undang di\ndalam perbicaraan terbuka di mana dia telah diberikan segala jaminan\nyang perlu untuk pembelaannya.\nTiada sesiapa pun boleh diputuskan bersalah atas sebarang kesalahan\nkeseksaan oleh kerana sebarang tindakan atau ketinggalan yang tidak\nmerupakan suatu kesalahan kesiksaan, di sisi undang-undang kebangsaan\natau antarabangsa, pada masa ianya dilakukan. Tiada pula boleh dikenakan\nsebarang hukuman yang lebih berat dari hukuman yang terpakai ketika\nkesalahan keseksaan itu dilakukan.\nPerkara 12.\nTiada sesiapa pun yang boleh dikenakan kepada sebarang gangguan\nsewenang-wenangnya terhadap keadaan peribadi, keluarga, rumahtangga atau\nsurat-menyuratnya, atau percerobohan ke atas maruah dan nama baiknya.\nSetiap orang berhak kepada perlindungan undang-undang terhadap gangguan\natau percerobohan sedemikian.\nPerkara 13.\nSetiap orang adalah berhak kepada kebebasan bergerak dan bermastautin di\ndalam sempadan sesebuah negara.\nSetiap orang berhak meninggalkan mana-mana negara, termasuk negaranya\nsendiri,dan kembali semula ke negaranya.\nPerkara 14.\nSetiap orang berhak memohon dan menikmati perlindungan politik dalam\nnegara lain daripada sebarang aniaya.\nHak ini tidak boleh dituntut bagi pendakwaan yang benar-benar timbul\ndaripada kesalahan bukan politik atau daripada tindakan yang\nbertentangan dengan tujuan-tujuan dan prinsip-prinsip Bangsa-Bangsa\nBersatu.\nPerkara 15.\nSetiap orang adalah berhak kepada suatu kewarganegaraan.\nTiada sesiapa pun boleh dilucutkan kewarganegaraannya secara\nsewenangwenangnya atau dinafikan hak menukar kewarganegaraanya.\nPerkara 16.\nLelaki dan perempuan dewasa, tanpa mengira bangsa, kewarganegaraan atau\nugama, berhak berkahwin dan menubuhkan keluarga. Mereka adalah berhak\nkepada hak-hak samarata berhubung dengan perkahwinan, dalam tempoh masa",
            "Image": "89740d663862ab20ce99db2866f9d6b0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "perkahwinan dan pada pembubarannya.\nPerkahwinan hanya boleh dilaksanakan dengan persetujuan bebas dan\nsepenuhnya oleh pihak-pihak yang bercadang untuk berkahwin.\nKeluarga adalah yunit kumpulan semulajadi dan asasi dalam masyarakat dan\nadalah berhak kepada perlindungan oleh masyarakat dan Negara.\nPerkara 17.\nSetiap orang berhak memiliki harta secara bersendirian serta secara\nberkongsi dengan orang lain.\nTiada sesiapa pun boleh dilucutkan harta-bendanya secara sewenang-\nwenangnya.\nPerkara 18.\nSetiap orang adalah berhak kepada kebebasan berfikir, perasaan hati dan\nugama; hak ini termasuklah kebebasan menukar ugama atau kepercayaannya,\ndan kebebasan, samada secara bersendirian atau secara bersama-sama\ndengan orang-orang lain dan secara terbuka atau bersendiri, menganuti\nugama atau kepercayaannya melalui pengajaran, amalan, pemujaan dan\npematuhan.\nPerkara 19.\nSetiap orang adalah berhak kepada kebebasan pendapat dan mengeluarkan\nfikiran; hak ini termasuklah kebebasan memegang pendapat tanpa gangguan\ndan menuntut, menerima dan menyebarkan maklumat dan buah fikiran melalui\nsebarang media dan tanpa mengira sempadan.\nPerkara 20.\nSetiap orang adalah berhak kepada kebebasan berhimpun secara aman dan\nmenubuhkan persatuan.\nTiada sesiapa pun boleh dipaksa menjadi ahli mana-mana pertubuhan.\nPerkara 21.\nSetiap orang berhak mengambil bahagian dalam kerajaan negaranya, secara\nlangsung atau melalui wakil-wakil yang dipilih dengan bebas.\nSetiap orang adalah berhak kepada peluang samarata kepada perkhidmatan\nawam dalam negaranya.\nKemahuan rakyat hendaklah menjadi asas kewibawaan kerajaan; kemahuan ini\nhendaklah dibuktikan melalui pilihanraya berkala yang sejati yang mana\nhendaklah diadakan secara sejagat dan samarata dan hendaklah diadakan\nsecara undi sulit atau melalui acara pengundian bebas yang ketara.\nPerkara 22.\nSetiap orang, sebagai anggota masyarakat, adalah berhak kepada\nkeselamatan sosial dans berhak menjadikan suatu kenyataan, melalui usaha\nnegara dan kerjasama antara-bangsa dan menurut organisai dan sumber-",
            "Image": "ce06aa6bdd5288b885d36a0e0404a5cd"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "sumber dalam negara masing-masing, hak-hak ekonomi, sosial dan\nkebudayaan yang termesti bagi kemuliaannya dan perkembangan bebas\nkeperibadiannya.\nPerkara 23.\nSetiap orang adalah berhak kepada pekerjaan, kepada pemilihan\npekerjaannya secara bebas, kepada keadaan-keadaan pekerjaan yang adil\ndan berfaedah baginya dan kepada perlindungan daripada pengangguran.\nSetiap orang, tanpa sebarang pembezaan, adalah berhak kepada penggajian\nyang sama bagi kerja yang sama.\nSetiap orang yang bekerja adalah berhak kepada pembayaran saraan yang\nadil dan berfaedah baginya yang mana mempastikan buat diri dan\nkeluarganya suatu kehidupan sesuai dengan kemuliaan manusia, dan yang\nmana ditambah, jika pertu, oleh cara-cara perlindungan sosial yang\nlainnya.\nSetiap orang berhak menubuh dan menjadi ahli kesatuan sekerja bagi\nmemperlindungi kepentingan-kepentingannya.\nPerkara 24\nSetiap orang adalah berhak kepada rihat dan masa lapang, termasuk\nbatasan munasabah keatas masa bekerja dan cuti bergaji yang berkala.\nPerkara 25\nSetiap orang adalah berhak kepada suatu taraf hidup yang memadai bagi\nkesihatan dan kebajikan diri dan keluarganya, termasuklah makanan,\npakaian, perumahan dan pengawasan perubatan serta perkhidmatan sosial\nyang perlu, dan berhak kepada perlindungan ketika berlakunya\npengangguran, kesakitan, ketidakupayaan, diperjandaan, keuzuran atau\nlain-lain kekurangan kehidupan dalam keadaan di luar kawalannya.\nIbu dan anak adalah berhak kepada jagaan serta bantuan khas. Semua\nkanak-kanak, samada dilahirkan di dalam maupun di luar nikah, hendaklah\nmenikmati perlindungan sosial yang sama.\nPerkara 26.\n1)Setiap orang adalah berhak kepada pelajaran. Pelajaran hendaklah\ndiberikan percuma, sekurang-kurangnya pada peringkat awal dan asasnya.\nPelajaran peringkat awal hendaklah diwajibkan. Pelajaran teknikal serta\nprofesional hendaklah disediakan untuk umum dan pelajaran tinggi\nhendaklah mempunyai akses yang samarata kepada semua orang atas dasar\nkebolehan.\nPelajaran hendaklah ditujukan kepada perkembangan sepenuhnya\nkeperibadian manusia dan ke arah memperkukuhkan lagi rasa hormat bagi\nhak-hak dan kebebasan asasi manusia, lanya hendaklah memupuk\npersefahaman, kesabaran dan persahabatan di kalangan semua negara,\nbangsa atau kumpulan-kumpulan ugama, dan hendaklah memajukan segala\nkegiatan Bangsa-Bangsa Bersatu demi memelihara keamanan.",
            "Image": "e59b6c04dddbe57012cf667a510cd1a5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ibu-bapa mempunyai hak terdahulu untuk memilih jenis pelajaran yang akan\ndiberikan kepada anak-anak mereka.\nPerkara 27.\nSetiap orang berhak secara bebas mengambil bahagian dalam kegiatan\nkebudayaan masyarakatnya, menikmati kesenian dan sama-sama merasai\nkemajuan sains dan faedah-faedahnya.\nSetiap orang adalah berhak kepada perlindungan kepentingan-kepentingan\nmoral dan kebendaan hasil dari sebarang penghasilan sains, kesusasteraan\natau kesenian yang mana ianya adalah penciptanya.\nPerkara 28.\nSetiap orang adalah berhak kepada suatu susunan sosial dan antarabangsa\ndalam mana hak-hak asasi dan kebebasan yang termaktub dalam\nPerisytiharan ini boleh dijadikan kenyataan sepenuhnya.\nPerkara 29.\nSetiap orang mempunyai kewajipan terhadap masyarakat hanya dalam mana\nperkembangan keperibadiannya secara bebas dan seluruhnya termungkin.\nDalam mengamalkan hak-hak dan kebebasannya, setiap orang tertakluk hanya\nkepada batasan-batasan seperti yang ditentukan oleh undang-undang\nsemata-mata bagi tujuan menjamin pengiktirafan dan penghormatan yang\nsepatutnya terhadap hak-hak dan kebebasan orang lain dan untuk mendekati\nkeperluan-keperluan sepatutnya bagi akhlak, ketenteraman awam dan\nkebajikan umum dalam suatu masyarakat yang demokratik.\nHak-hak dan kebebasan ini tidak boleh sama sekali diamalkan secara\nbertentangan dengan tujuan-tujuan dan prinsip-prinsip Bangsa-Bangsa\nBersatu.\nPerkara 30.\nTiada apa-apa jua dalam Perisytiharan ini boleh ditafsirkan sebagi sedia\ntersirat memberikan kepada mana-mana negara, kumpulan atau perseorangen\nsebarang hak untuk melibatkan diri dalam apa-apa kegiatan atau melakukan\napa-apa perbuatan dengan tujuan memusnahkan apa-apa hak dan kebebasan\nyang termaktub dalam Perisytiharan ini.",
            "Image": "1f2f7d8d1786931e448c118ee4795bc5"
        }
    }
}

{
    "MetaData": {
        "Author": null,
        "Creation_Date": 1581469563,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "97f92010de3af3168c5a004b5ab9efaa",
            "Index": 0,
            "Label": "1",
            "Size": [
                595.0,
                842.0
            ],
            "Text": "PERISYTIHARAN HAK ASASI MANUSIA SEJAGAT\nMUKADDUMAH\nBahawasanya pengiktirafan keutuhan kemuliaan dan hak samarata serta asasi yang tak\nterpisah bagi seluruh umat manusia adalah asas kebebasan,keadilan dan kedamaian dunia.\nBahawasanya pengabaian serta penghinaan terhadap hak asasi manusia telah pun\nmengakibatkan tindakan terkutuk yang telah melanggari perasaan hati umat manusia, dan\nmunculnya sebuah dunia di mana manusia akan menikmati kebebasan berucap dan menganut\nkepercayaan serta kebebasan dari rasatakut dan citarasa telah pun diisytiharkan sebagai\naspirasi toragung seluruh umat manusia.\nSekiranya kita tidak mahu mendorong manusia dalam keadaan terdesak, sebagai pilihan\nterakhir, memberontak mementang kezaliman serta penindasan, maka adalah penting bagi\nhak asasi manusia dipertahankan oleh kedaulatan undang-undang.\nBahawasanya adalah penting bagi memajukan perkembangan perhubungan persahabatan di\nantara negara-negara.\nBahawasanya rakyat Bangsa-Bangsa Bersatu, dalam Piagamnya telah sekali lagi menegaskan\nkepercayaan mereka terhadap hak asasi manusia, terhadap kemuliaan serta nilaidiri\nmanusia dan terhadap hak samarata lelaki dan perempuan dan telah menetapkan keazaman\nuntuk memajukan perkembangan sosial dan taraf hidup yang lebih sempurna dalam suasana\nkebebasan yang lebih luas.\nBahawasanya Negara-Negara Anggota telah berikrar untuk masing-masing mencapai, dengan\nkerjasama Bangsa-Bangsa Bersatu, pengutaraan kehormatan sejagat terhadap, serta\npematuhan, hak asasi manusia dan kebebasan asasi.\nBahawasanya satu fahaman bersama terhadap hak serta kebebasan ini seluruhnya adalah\nterpenting demi menjadikan ikrar ini kenyataan sepenuhnya. MAKA DENGAN INI\nPerhimpunan agung mengisytiharkan\nPerisytiharan sejagat hak asasi manusia ini sebagai suatu ukuran bersama terhadap\npencapaian oleh seluruh umat manusia dan kesemua negara dengan tujuan supaya setiap\nindividu dan setiap badan masyarakat, dengan senantiasa mengingati Perisytiharan ini,\nhendaklah berazam melalui pengajaran dan pendidikan bagi memajukan sanjungan terhadap\nseluruh hak-hak dan kebebasan ini dan secara langkah-langkah berperingkat-peringkat, di\nbidang negara dan antarabangsa, bagi menjaminkan pengkitirafan dan pematuhan sejagatnya\nyang berkesan, kedua-duanya di antara negara-negara anggota masing-masing dan rakyat\nwilayah-wilayah di bawah bidangkuasa mereka.\nPerkara 1.\nSemua manusia dilahirkan bebas dan samarata dari segi kemuliaan dan hak-hak. Mereka\nmempunyai pemikiran dan perasaan hati dan hendaklah bertindak di antara satu sama lain\ndengan semangat persaudaraan.\nPerkara 2.\nSetiap orang adalah berhak kepada semua hak-hak dan kebebasan yang termaktub dalam\nPerisytiharan ini, tanpa sebarang apa jua pembezaan, seperti bangsa, warna kulit,\njantina, bahasa, ugama, faham politik atau lain-lain fahaman, asal-usul bangsa"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3cd669a2044a22443b588064493fdabd",
            "Index": 1,
            "Label": "2",
            "Size": [
                595.0,
                842.0
            ],
            "Text": "keturunan atau sosial harta-benda, kelahiran atau apa-apa taraf lain.\nSeterusnya, tiada sebarang pembezaan boleh dibuat berasaskan pada taraf politik atau\nbidangkuasa ataupun antarabangsa sesebuah negara atau wilayah datangnya seseorang itu,\nsama ianya merdeka, beraÃ¹anah, tanpa pemerintahan sendiri atau berada di bawah apa-apa\nsekatan kedaulatan lainnya.\nPerkara 3.\nSetiap orang adalah berhak kepada nyawa, kebebasan dan keselamatan diri.\nPerkara 4.\nTiada sesiapa pun boleh diperhamba atau diperabdikan; keabdian dan dagangan hamba abdi\nhendaklah dilarang dalam semua bentuknya.\nPerkara 5.\nTiada sesiapa pun boleh dikenakan seksaan atau layanan atau hukuman yang zalim, tidak\nberperikemanusiaan atau menghinakan.\nPerkara 6.\nSetiap orang adalah berhak kepada pengiktirafan di mana jua sebagai seorang insan di\nsisi undang-undang.\nPerkara 7.\nSemua orang adalah samarata di sisi undang-undang dan berhak tanpa apa-apa pembezaan\nkepada perlindungan yang samarata di sisi undang-undang. Semua orang adalah berhak\nkepada perlindungan yang samarata daripada sebarang pembazaan yang melanggar\nPerisytiharan ini dan daripada sebarang hasutan terhadap pembezaan sedemikian.\nPerkara 8.\nSetiap orang adalah berhak kepada pemulihan yang berkesan oleh tribunal-tribunal\nkebangsaan yang kompeten terhadap tindakan-tindakan yang melanggar hak-hak asasi yang\ndiberikannya oleh perlembagaan atau oleh undang-undang.\nPerkara 9.\nTiada sesiapa pun boleh dikenakan tangkapan, tahanan atau pembuangan negeri secara\nsewenang-wenangnya.\nPerkara 10.\nSetiap orang adalah berhak dengan samarata sepenuhnya kepada pembicaraan adil dan\nterbuka oleh suatu tribunal bebas dan saksama, dalam penetapan hak-hak dan\ntanggungannya dan sebarang tuduhan jenayah terhadapnya.\nPerkara 11.\nSetiap orang yang dituduh dengan kesalahan keseksaan adalah berhak dianggap tidak salah\nsehingga dibuktikan salah menurut undang-undang di dalam perbicaraan terbuka di mana\ndia telah diberikan segala jaminan yang perlu untuk pembelaannya.\nTiada sesiapa pun boleh diputuskan bersalah atas sebarang kesalahan keseksaan oleh"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f5b21d59212d77cf13362c3730077cd4",
            "Index": 2,
            "Label": "3",
            "Size": [
                595.0,
                842.0
            ],
            "Text": "kerana sebarang tindakan atau ketinggalan yang tidak merupakan suatu kesalahan\nkesiksaan, di sisi undang-undang kebangsaan atau antarabangsa, pada masa ianya\ndilakukan. Tiada pula boleh dikenakan sebarang hukuman yang lebih berat dari hukuman\nyang terpakai ketika kesalahan keseksaan itu dilakukan.\nPerkara 12.\nTiada sesiapa pun yang boleh dikenakan kepada sebarang gangguan sewenang-wenangnya\nterhadap keadaan peribadi, keluarga, rumahtangga atau surat-menyuratnya, atau\npercerobohan ke atas maruah dan nama baiknya. Setiap orang berhak kepada perlindungan\nundang-undang terhadap gangguan atau percerobohan sedemikian.\nPerkara 13.\nSetiap orang adalah berhak kepada kebebasan bergerak dan bermastautin di dalam sempadan\nsesebuah negara.\nSetiap orang berhak meninggalkan mana-mana negara, termasuk negaranya sendiri,dan\nkembali semula ke negaranya.\nPerkara 14.\nSetiap orang berhak memohon dan menikmati perlindungan politik dalam negara lain\ndaripada sebarang aniaya.\nHak ini tidak boleh dituntut bagi pendakwaan yang benar-benar timbul daripada kesalahan\nbukan politik atau daripada tindakan yang bertentangan dengan tujuan-tujuan dan\nprinsip-prinsip Bangsa-Bangsa Bersatu.\nPerkara 15.\nSetiap orang adalah berhak kepada suatu kewarganegaraan.\nTiada sesiapa pun boleh dilucutkan kewarganegaraannya secara sewenangwenangnya atau\ndinafikan hak menukar kewarganegaraanya.\nPerkara 16.\nLelaki dan perempuan dewasa, tanpa mengira bangsa, kewarganegaraan atau ugama, berhak\nberkahwin dan menubuhkan keluarga. Mereka adalah berhak kepada hak-hak samarata\nberhubung dengan perkahwinan, dalam tempoh masa perkahwinan dan pada pembubarannya.\nPerkahwinan hanya boleh dilaksanakan dengan persetujuan bebas dan sepenuhnya oleh\npihak-pihak yang bercadang untuk berkahwin.\nKeluarga adalah yunit kumpulan semulajadi dan asasi dalam masyarakat dan adalah berhak\nkepada perlindungan oleh masyarakat dan Negara.\nPerkara 17.\nSetiap orang berhak memiliki harta secara bersendirian serta secara berkongsi dengan\norang lain.\nTiada sesiapa pun boleh dilucutkan harta-bendanya secara sewenang-wenangnya.\nPerkara 18."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9d7ec22c98f578f9973aaf9bb8444bd3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Setiap orang adalah berhak kepada kebebasan berfikir, perasaan hati dan ugama; hak ini\ntermasuklah kebebasan menukar ugama atau kepercayaannya, dan kebebasan, samada secara\nbersendirian atau secara bersama-sama dengan orang-orang lain dan secara terbuka atau\nbersendiri, menganuti ugama atau kepercayaannya melalui pengajaran, amalan, pemujaan\ndan pematuhan.\nPerkara 19.\nSetiap orang adalah berhak kepada kebebasan pendapat dan mengeluarkan fikiran; hak ini\ntermasuklah kebebasan memegang pendapat tanpa gangguan dan menuntut, menerima dan\nmenyebarkan maklumat dan buah fikiran melalui sebarang media dan tanpa mengira\nsempadan.\nPerkara 20.\nSetiap orang adalah berhak kepada kebebasan berhimpun secara aman dan menubuhkan\npersatuan.\nTiada sesiapa pun boleh dipaksa menjadi ahli mana-mana pertubuhan.\nPerkara 21.\nSetiap orang berhak mengambil bahagian dalam kerajaan negaranya, secara langsung atau\nmelalui wakil-wakil yang dipilih dengan bebas.\nSetiap orang adalah berhak kepada peluang samarata kepada perkhidmatan awam dalam\nnegaranya.\nKemahuan rakyat hendaklah menjadi asas kewibawaan kerajaan; kemahuan ini hendaklah\ndibuktikan melalui pilihanraya berkala yang sejati yang mana hendaklah diadakan secara\nsejagat dan samarata dan hendaklah diadakan secara undi sulit atau melalui acara\npengundian bebas yang ketara.\nPerkara 22.\nSetiap orang, sebagai anggota masyarakat, adalah berhak kepada keselamatan sosial dans\nberhak menjadikan suatu kenyataan, melalui usaha negara dan kerjasama antara-bangsa dan\nmenurut organisai dan sumber-sumber dalam negara masing-masing, hak-hak ekonomi, sosial\ndan kebudayaan yang termesti bagi kemuliaannya dan perkembangan bebas keperibadiannya.\nPerkara 23.\nSetiap orang adalah berhak kepada pekerjaan, kepada pemilihan pekerjaannya secara\nbebas, kepada keadaan-keadaan pekerjaan yang adil dan berfaedah baginya dan kepada\nperlindungan daripada pengangguran.\nSetiap orang, tanpa sebarang pembezaan, adalah berhak kepada penggajian yang sama bagi\nkerja yang sama.\nSetiap orang yang bekerja adalah berhak kepada pembayaran saraan yang adil dan\nberfaedah baginya yang mana mempastikan buat diri dan keluarganya suatu kehidupan\nsesuai dengan kemuliaan manusia, dan yang mana ditambah, jika pertu, oleh cara-cara\nperlindungan sosial yang lainnya.\nSetiap orang berhak menubuh dan menjadi ahli kesatuan sekerja bagi memperlindungi\nkepentingan-kepentingannya."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8fa7a80472f7f9871fe75c91a18a9cea",
            "Index": 4,
            "Label": "5",
            "Size": [
                595.0,
                842.0
            ],
            "Text": "Perkara 24\nSetiap orang adalah berhak kepada rihat dan masa lapang, termasuk batasan munasabah\nkeatas masa bekerja dan cuti bergaji yang berkala.\nPerkara 25\nSetiap orang adalah berhak kepada suatu taraf hidup yang memadai bagi kesihatan dan\nkebajikan diri dan keluarganya, termasuklah makanan, pakaian, perumahan dan pengawasan\nperubatan serta perkhidmatan sosial yang perlu, dan berhak kepada perlindungan ketika\nberlakunya pengangguran, kesakitan, ketidakupayaan, diperjandaan, keuzuran atau lain-\nlain kekurangan kehidupan dalam keadaan di luar kawalannya.\nIbu dan anak adalah berhak kepada jagaan serta bantuan khas. Semua kanak-kanak, samada\ndilahirkan di dalam maupun di luar nikah, hendaklah menikmati perlindungan sosial yang\nsama.\nPerkara 26.\n1)Setiap orang adalah berhak kepada pelajaran. Pelajaran hendaklah diberikan percuma,\nsekurang-kurangnya pada peringkat awal dan asasnya. Pelajaran peringkat awal hendaklah\ndiwajibkan. Pelajaran teknikal serta profesional hendaklah disediakan untuk umum dan\npelajaran tinggi hendaklah mempunyai akses yang samarata kepada semua orang atas dasar\nkebolehan.\nPelajaran hendaklah ditujukan kepada perkembangan sepenuhnya keperibadian manusia dan\nke arah memperkukuhkan lagi rasa hormat bagi hak-hak dan kebebasan asasi manusia, lanya\nhendaklah memupuk persefahaman, kesabaran dan persahabatan di kalangan semua negara,\nbangsa atau kumpulan-kumpulan ugama, dan hendaklah memajukan segala kegiatan Bangsa-\nBangsa Bersatu demi memelihara keamanan.\nIbu-bapa mempunyai hak terdahulu untuk memilih jenis pelajaran yang akan diberikan\nkepada anak-anak mereka.\nPerkara 27.\nSetiap orang berhak secara bebas mengambil bahagian dalam kegiatan kebudayaan\nmasyarakatnya, menikmati kesenian dan sama-sama merasai kemajuan sains dan faedah-\nfaedahnya.\nSetiap orang adalah berhak kepada perlindungan kepentingan-kepentingan moral dan\nkebendaan hasil dari sebarang penghasilan sains, kesusasteraan atau kesenian yang mana\nianya adalah penciptanya.\nPerkara 28.\nSetiap orang adalah berhak kepada suatu susunan sosial dan antarabangsa dalam mana hak-\nhak asasi dan kebebasan yang termaktub dalam Perisytiharan ini boleh dijadikan\nkenyataan sepenuhnya.\nPerkara 29.\nSetiap orang mempunyai kewajipan terhadap masyarakat hanya dalam mana perkembangan\nkeperibadiannya secara bebas dan seluruhnya termungkin.\nDalam mengamalkan hak-hak dan kebebasannya, setiap orang tertakluk hanya kepada"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ea04eb1ced7b53b3b78f6a6e34cebd9d",
            "Index": 5,
            "Label": "6",
            "Size": [
                595.0,
                842.0
            ],
            "Text": "batasan-batasan seperti yang ditentukan oleh undang-undang semata-mata bagi tujuan\nmenjamin pengiktirafan dan penghormatan yang sepatutnya terhadap hak-hak dan kebebasan\norang lain dan untuk mendekati keperluan-keperluan sepatutnya bagi akhlak, ketenteraman\nawam dan kebajikan umum dalam suatu masyarakat yang demokratik.\nHak-hak dan kebebasan ini tidak boleh sama sekali diamalkan secara bertentangan dengan\ntujuan-tujuan dan prinsip-prinsip Bangsa-Bangsa Bersatu.\nPerkara 30.\nTiada apa-apa jua dalam Perisytiharan ini boleh ditafsirkan sebagi sedia tersirat\nmemberikan kepada mana-mana negara, kumpulan atau perseorangen sebarang hak untuk\nmelibatkan diri dalam apa-apa kegiatan atau melakukan apa-apa perbuatan dengan tujuan\nmemusnahkan apa-apa hak dan kebebasan yang termaktub dalam Perisytiharan ini."
        }
    }
}

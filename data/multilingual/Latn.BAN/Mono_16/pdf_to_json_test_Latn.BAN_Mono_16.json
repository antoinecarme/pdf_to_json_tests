{
    "MetaData": {
        "Author": null,
        "Creation_Date": 1581467027,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fb557f3b11b482fef71b34c31b7ac1f1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Pangawedar indik Hak-Hak Azasi Manusia\nSami manusane mijil maduluran hak-hak sane pateh lan pastika tur\nmalarapan kebebasan-kebebasan sane mabuat pisan. Perserikatan Bangsa-\nBangsa maduwe tatuwek pacang nginggilang (nyunjung) nabdabang tur\nngayomin hak azasi manusia saking swang-swang manusa. Tatuwek puniki\nngawit saking Piagem Perserikatan Bangsa-Bangsa sane negesin unteng\npakayun wangsa-wangsa ring jagatpada ngenenin hak azasi manusia sane\nmabuat pisan tur ring martabat lan kamatmian manusa. Ring sajeroning\npangawedar indik hak azasi manusia, Perserikatan Bangsa-Bangsa mapiteges\npastika pisan miwah sadarana ngenenin hak-hak sane pinaka druwen i\nmanusa sacara adil. Hak-hak punika wantah druwen ida dane. Punika wantah\nhak ida dane. Hak-hak ida dane punika mangda kauningin. Patut sareng-\nsareng nyobiakang tur ngukuhang kawentenanipun gumanti mabuat ring ida\ndane miwah mantuk ring sasaman jana sane seosan.\nSaracita\nManimbang riantukan pangangken ring subhakarma lan hak-hak sane pateh\ntur pastika saking paguyuban kulawarga manusa sami inggih punika dasar\nkemerdekaan, keadilan lan perdamaian ring jagat.\nManimbang riantukan ngelempasang lan ngandapang hak azasi manusia janten\nngawinang parilaksana-parilaksana sane kaon sane ngawinang rasa kroda\nsajeroning herdaya (unteng pekayunan) manusapada, tur kamanggehang jagat\ngenah manusa pacang muponin bebas mawicara lan maagama tur luput saking\nrasa ajrih miwah kakirangan, punika sampun kajantenang pinaka tatujon\npilih utama saking para jana.\nManimbang riantukan hak-hak manusa patut kaayomin malarapan peraturan\nhukum mangda para jana nenten kadulumuk milih pamargi andaga utsaha\npenguntat maka panungkas kaduratmakan miwah penjajahan.\nManimbang riantukan ngupapira paiketan pasawitran ring sajeroning\nnegara-negara patut kautsahayang.\nManimbang riantukan wangsa-wangsa saking Perserikatan Bangsa-Bangsa\nsajeroning Piagem Perserikatan Bangsa-Bangsa sampun mategesang malih\nkepercayaannyane ngenenin hak-hak dasar manusa, tur hak-hak sane pateh,\nring sang lanang miwah istri, miwah sampun mutusang pacang nuwekang\nkasuketan jagat lan kahuripane sane utama sajeroning kemerdekaan sane\nngalimbak.\nManimbang riantukan paguyuban negara-negara sampun masemaya pacang\nnyujur kemajuan sajeroning pangargan miwah pangubaktian marep ring hak\nazasi manusia lan kebebasan sane ngarojong sareng Perserikatan Bangsa-\nBangsa.\nManimbang riantukan pahaning wirasa sane pateh ngenenin indik hak-hak\nlan kebebasan-kebebasan punika mabuat pisan maka panglaksana sane\nsumeken pisan saking semaya punika, mawinan,\nMAJELIS UMUM\nMalarapan punika nyobiahang"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6afbce1d85946606e2ae906d9c59ae2b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Pangawedar Indik Hak-Hak Azasi Manusia\nPinaka anceng sane katah maka sidaning wangsa sami lan panegara sami,\nmaka tatujon mangda saluiring janma lan saluiring paguyuban sajeroning\npakraman nityakala eling ring pangawedar puniki, pacang ngutsahayang\nmajalaran tata cara ngajahin lan ngicenin pendidikan ngapti nincapang\npangargan marepe ring hak-hak lan kebebesan-kebebasan punika, tur\npamargi sane gancang gelitik urati sane manggeh nasional wiadin\ninternasional, nyamin pangangken lan pangabaktianipun sane luih tur\nsumeken, inggilan olih wangsa-wangsa saking swanegara anggota wiadin\nolih wangsa-wangsa saking wawidangan sane wenten ring sajeroning\nwawengkon hukumipun.\nPaos 1\nSami manusane sane nyruwadi wantah merdeka tur maduwe kautamaan lan hak-\nhak sane pateh. Sami kalugrain papineh lan idep tur mangdane pada\nmasawitra melarapan semangat pakulawargaan.\nPaos 2\nSatunggil para janma wenang ring hak-hakipun sami lan kebebasan-\nkebebasan sane mungguh ring jeroning pangawedar puniki, makadi pabinaan\nring ras, warnan carma, lanang-wadon, basa, agama, politik utawi\npamarnan maseosan, witning kewangsaan utawi pakraman (kemasyarakat),\nhak, padruwean, palekadan wiadin linggih seosan.\nSelantur ipun nenten pacang kawentenang pabinayan sangkaning linggih\n(kedudukan) politik, hukum, utawi kedudukan internasional saking negara\nutawi daerah saking dija ugi kawit nyane manusa, inggian saking negara\nsane merdeka sane merupa wewidangan-wewidangan perwalian, jajahan, utawi\nsane wenten ring sajeroning wates kedaulatan sane seosan.\nPaos 3\nSaluiring manusa wenang ring hak hidup, kebebasan lan kerahayuan suwang-\nsuwang.\nPaos 4\nSapasira ugi nenten kayogya kadadosang budak utawi parekan, perbudakan\nlan pedagangan budak, yadian marupa napi ja musti kalarang.\nPaos 5\nSapasira ugi nenten dados kasiksa utawi kabayang-bayang utawi katiwakin\ndanda sane tan nganutin sulur kamanusan utawi kanistayang.\nPaos 6\nSaluiring janma kawenang ring pangangken sajeroning hukum pinaka manusa\nniri ring dija ugi magenah.\nPaos 7\nSamian manusane pateh ring sajeroning hukum lan pateh maduwe hak ring"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7e0929a3c7c728ba3c1cc0bd75fa6e22",
            "Index": 2,
            "Label": "3",
            "Size": [
                595.0,
                842.0
            ],
            "Text": "pangayoman hukum tanpa pabinayan. Sami manusane maduwe hak ring\npangayoman marep saluiring bentuk pabinayan sane tungkas ring pangawedar\npuniki tur marep saluir hasutan sane nyujur pabinayan inucap.\nPaos 8\nSaluiring janma maduwe hak ring pemulihan saking pengadilan nasional\nsane maduwe kawenangan marep saparisolah sane ngelanggar hak-hak dasar\nsane kapaica olih undang-undang dasar wiadin hukum.\nPaos 9\nSapasira ugi nenten dados ketangkep, ketahan wiadin kakutang sakita\narep.\nPaos 10\nSaluiring janma sajeroning sasama pada maduwe hak ring peradilan sane\nadil lan terbuka saking pengadilan sane bebas tur nenten memihak,\nsajeroning ngerajegang hak lan swadharmanipun tur ring saluiring danda\n(tuntutan pidana) sane katiwakang ring ragane.\nPaos 11\nSaluiring janma sane katuntut sangkaning katarka maparisolah ngelanggar\nhukum durung dados kasengguh salah, sadurung kabuktiang kasalahanipun\nmanut hukum olih pengadilan, tur ring pengadilan inucap polih jaminan\nsane kasaratang nindihan raga.\nNenten wenten janma sane dados kasalahang kadalih melaksana ngelanggar\nhukum sangkaning pelaksana utawi kalengahan sane nenten marupa\npelanggaran hukum manut undang-undang nasional wiadin internasional,\nritatkala saparisolah punika kalaksanayang. Taler nenten kapatutang\nniwakang danda sane lebih abot saking danda sane sepatutipun katiwakang\nritatkala pelanggaran hukum punika kalaksanayang.\nPaos 12\nSaluiring janma nenten dados kausak-asik urusannyane swang-swang,\nkulawarganipun, pakurenanipun, utawi paiketan swalapatraipun sakita\narep, taler nenten kadadosang mariceda. Saluiring janma maduwe hak polih\npengayoman hukum sane jagi kaanggen ngarepang saparisolah kaon ring\narep.\nPaos 13\nSaluiring janma maduwe hak kabebasan malaksana (sane patut) tur magenah\nring wawidangan swang-swang negara.\nSaluiring janma maduwe hak melancaran ring swang-swang negara, makta\npadruwenipun, tur mewali malih ring panegara duwene.\nPaos 14\nSaluiring janma maduwe hak ngaruruh tur ngerasanin suaka (pengayoman)\nsaking negara seosan jagi kaanggen ngayomin deweknyane saking katut"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0c5b09deb9547bf11a012cd6a237e864",
            "Index": 3,
            "Label": "4",
            "Size": [
                595.0,
                842.0
            ],
            "Text": "buri.\nHak punika nenten kedadosang kaangge marep ring sungketa tutburi sane\nsumeken medal sangkaning saparisolah sane kaon, sane tan wenten paiketan\nring politik, utawi sangkaning saparisolah sane piwal ring tujuan miwah\ndasar Perserikatan Bangsa-Bangsa.\nPaos 15\nSaluiring janma maduwe hak kewarganegaraan (kewangsaan).\nSaluiring janma nenten dados sakama-kama kabancut kewarganegaraanipun\n(kewangsanipun) wiadin maduwe hak ngentosin kewarganegaraan\n(kewangsaan).\nPaos 16\nLanang lan istri sane sampun daha-truna, tanpa kawatesin kewangsaanipun,\nkewarganegaraanipun wiadin agama, maduwe hak makurenan utawi mawiwaha\ntur ngewangun kulawarga. Ipun maduwe hak sane pateh ring sapari indik\npawiwahan, ring sajeroning makurenan, wiadin ritatkala palas makurenan.\nPawiwahan wantah dados kalaksanayang yaning calon penganten pada saling\nlulut asih.\nKulawarga inggih punika paiketan sangkaning titah ring sajeroning\npagubugan, tur maduwe hak polih pengayoman saking pagubugan wiadin\nnegara.\nPaos 17\nSaluiring janma maduwe hak maderbe artha, ndiri (newek) wiadin sareng-\nsareng janma lianan.\nSaluiring janma nenten dados kerampas padruwenannyane sakita karep.\nPaos 18\nSaluiring janma maduwe hak kebebasan mapaidep, unteng kayun lan ngagem\nagama, hak kabebasan magentos agama utawi kepercayaan, lan kebebasan\nnyengguhang agama utawi kepercayaan malarapan ngajahin, ngelaksanayang,\nngaturang bakti tur nganutin ajaran agama punika, ndiri-ndiri wiadin\nsareng-sareng janma seosan, ring arep pagubugan wiadin ndiri (ndewek).\nPaos 19\nSaluiring janma bebas maduwe tetimbangan wiadin ngamedalang tetimbangan,\ntanpa gangguan ngeruruh, nerima tur ngamedalang gatra lan pakayunan\nmalarapan sarana napi ja, tanpa ngetang wates-wates wewidangan.\nPaos 20\nSaluiring janma maduwe hak kebebasan mapupul lan ngewangun sekha tanpa\nngangge kekerasan.\nSaluiring janma nenten dados kapaksa mangda ngiring nyarengin sekha."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6968161eb21c81e83330e33216de7bd2",
            "Index": 4,
            "Label": "5",
            "Size": [
                595.0,
                842.0
            ],
            "Text": "Paos 21\nSaluiring janma maduwe hak nyarengin ngemargiang pemerintahan\nnegarannyane secara langsung utawi malarapan wakil-wakil sane kapilih\nsecara bebas.\nSaluiring janma sami-sami pateh maduwe hak kabisekayang utawi\nkalinggihang dados prajuru ring sajeroning ngemargiang pemerintahan\nnegarannyane.\nPakayunan para janma musti kadadosang pinaka dasar kewenangan\npemerintah; pakayun puniki musti kasinahang marupa pemilihan umum sane\nkamargiang sangkaning manah lascarya tur nirmala, malarapan hak pilih\ntur dudonan sane pateh, malarapan pemungutan suara sane singid utawi\nngangge tata cara seosan sane nyamin kebebesan nguwehin suara.\nPaos 22\nSaluiring janma, pinaka krama pagubugan, maduwe hak jaminan sosial,\nngelaksanayang hak ekonomi, sosial lan budaya sane pinih kabuatang jagi\nngawangiang kaprabawan lan numbuhang kepribadian, malarapan utsaha-\nutsaha nasional wiadin nyarengin utsaha internasional (sajagat), manut\nkadi tata cara lan kekuatan swang-swang negara.\nPaos 23\nSaluiring janma maduwe hak ring pekaryan, maduwe hak kabebasan milih\npakaryan, maduwe hak ring tata cara ngelaksanayang pekaryan sane adil\nmiwah ngewetuang aget lan maduwe hak pangayoman sumangdane tan kicalan\npangupajiwa.\nSaluiring janma, tanpa pabinayan, maduwe hak ring pangupahan sane pateh\nring pakaryan sane pateh.\nSaluiring janma sane makarya maduwe hak ring pangupahan sane adil tur\nngewetuang aget sane nyamin kahidupan sane dahat mapikenoh ring\npadewekan wiadin kulawargannyane, pingkalih yaning wantah perlu\nkewewehin antuk pengayoman sosial sane siosan.\nSaluiring janma maduwe hak ngewangun tur ngeranjing ring paguyuban utawi\nsekha buruh sane jagi ngayomin saluir pabuatannyane.\nPaos 24\nSaluiring janma maduwe hak mesandekan wiadin liburan, pingkalih wates-\nwates galah mekarya sane patut pingkalih polih libur berkala, tur tetep\nnampi upah.\nPaos 25\nSaluiring janma maduwe hak ring taraf hidup sane cukup, mangda sida nemu\nkerahayuan lan kesejahteraan padewekan wiadin kulawarganipun, taler hak\nring pangan, paumahan, pangupapira kerahajengan pingkalih pelayanan\nsosial sane kabuatang, tur maduwe hak ring jaminan ritatkala\nnganggur/magang, sungkan, cacad, balu, sampun lingsir, utawi kehanan\nsiosan sane mekhawinan kekirangan pangupajiwa."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "81375a343f3b1b2bf44012445a54a99c",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ibu lan anak-anak maduwe hak polih pangupapira wiadin wantuan sane dahat\nistimewa. Saluiring anak alit sane embas saking pawiwahan wiadin\nbabinjat, musti polih pengayoman sosial tanpa pabinayan.\nPaos 26\nSaluiring janma maduwe hak polih pendidikan. Pendidikan punika musti\ngratis, paling nenten ring tingkat sekolah rendah wiadin pendidikan\ndasar. Pendidikan rendah musti kewajibang (nenten dados tan\nkelaksanayang). Pendidikan teknik lan jurusan sane sampun ketah mangda\nkabukak ring saluiring janma, taler pendidikan tinggi mangda prasida\nkeranjingang olih para janmane sami nganutin tata cara sane pateh\nmedasar antuk kepatutan.\nPendidikan punika musti matatujon ngewerdiang angga sarira tur mangda\nprasida ngajiang hak azasi manusia wiadin kebebasan-kebebasan.\nPendidikan punika mangda prasida ngewetuang saling pengertian,\nmulatsarira, tur pasawitran ring saluiring wangsane sami, paguyuban ras\npingkalih agama, tur musti ngemajuang pemargin Perserikatan Bangsa-\nBangsa ring sajeroning ngupapira perdamaian.\nIrerama utawi guru rupaka maduwe hak sane mautama ring sajeroning milih\nsaluiring pendidikan sane pacang katiwakang ring okan-okannyane.\nPaos 27\nSaluiring janma maduwe hak nyarengin ring sajeroning kehidupan\nkebudayaan, ngerasayang kaluihan kesenian, lan sareng ngerasayang\nkemajuan tur namtamin pakenoh ilmu pengetahuan.\nSaluiring janma maduwe hak pangayoman marep ring keuntungan moril wiadin\nmaterial, sane kamoling antuk hasil karya ilmiah, kesusastraan wiadian\nkesenian sane prasida kaortayang.\nPaos 28\nSaluiring janma maduwe hak marep ring tatanan sosial wiadin\ninternasional, tur hak-hak lan kebebasan-kebebasan sane mungguh ring\nsajeroning pangawedar puniki prasida kalaksanayang.\nPaos 29\nSaluiring janma sami maduwe swadarma marep ring pagubugan ring dija ugi\nipun prasida ngewerdiang kepribadianipun malarapan antuk kabebasan sane\nbanget pisan.\nRing sajeroning ngelaksanayang hak-hak lan kebebasan-kebebasanipun,\nswang-swang manusa musti nganutin wates-wates sane kapagehang olih\nundang-undang sane matatujon nyamin pangangken wiadin ngewangiang hak-\nhak lan kebebasan-kebebasan manusa seosan, lan ring pakraman nganutin\ntata cara sane adil ngenenin kesusilaan, ketreptian miwah kejagaditaan\njagat sajeroning sane demokratis.\nHak-hak lan kebebesan-kebebasan puniki ring sajeroning pelaksanaanipun\nnenten dados matungkasan ring tatujon lan prinsip-prinsip Perserikatan\nBangsa-Bangsa."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "06c41efda2ea19739646484c71c36a8f",
            "Index": 6,
            "Label": "7",
            "Size": [
                595.0,
                842.0
            ],
            "Text": "Pasal 30\nRing sajeroning pangawedar puniki tan dados katarka tur nguwehin inggian\nnegara, paguyuban, utawi silih tunggal janma, hak nyarengin saluir\npekaryaan, utawi ngelaksanayang saparisolah sane matujon ngerusak hak-\nhak lan kebebasan-kebebasan sane mungguh ring sajeroning pangawedar\npuniki."
        }
    }
}

{
    "MetaData": {
        "Author": null,
        "Creation_Date": 1581467084,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6afbf1110bebd2c1690c2e8547b3cf30",
            "Index": 0,
            "Label": "1",
            "Size": [
                595.0,
                842.0
            ],
            "Text": "Pangawedar indik Hak-Hak Azasi Manusia\nSami manusane mijil maduluran hak-hak sane pateh lan pastika tur malarapan\nkebebasan-kebebasan sane mabuat pisan. Perserikatan Bangsa-Bangsa maduwe\ntatuwek pacang nginggilang (nyunjung) nabdabang tur ngayomin hak azasi manusia\nsaking swang-swang manusa. Tatuwek puniki ngawit saking Piagem Perserikatan\nBangsa-Bangsa sane negesin unteng pakayun wangsa-wangsa ring jagatpada\nngenenin hak azasi manusia sane mabuat pisan tur ring martabat lan kamatmian\nmanusa. Ring sajeroning pangawedar indik hak azasi manusia, Perserikatan Bangsa-\nBangsa mapiteges pastika pisan miwah sadarana ngenenin hak-hak sane pinaka\ndruwen i manusa sacara adil. Hak-hak punika wantah druwen ida dane. Punika\nwantah hak ida dane. Hak-hak ida dane punika mangda kauningin. Patut sareng-\nsareng nyobiakang tur ngukuhang kawentenanipun gumanti mabuat ring ida dane\nmiwah mantuk ring sasaman jana sane seosan.\nSaracita\nManimbang riantukan pangangken ring subhakarma lan hak-hak sane pateh tur\npastika saking paguyuban kulawarga manusa sami inggih punika dasar\nkemerdekaan, keadilan lan perdamaian ring jagat.\nManimbang riantukan ngelempasang lan ngandapang hak azasi manusia janten\nngawinang parilaksana-parilaksana sane kaon sane ngawinang rasa kroda sajeroning\nherdaya (unteng pekayunan) manusapada, tur kamanggehang jagat genah manusa\npacang muponin bebas mawicara lan maagama tur luput saking rasa ajrih miwah\nkakirangan, punika sampun kajantenang pinaka tatujon pilih utama saking para jana.\nManimbang riantukan hak-hak manusa patut kaayomin malarapan peraturan hukum\nmangda para jana nenten kadulumuk milih pamargi andaga utsaha penguntat maka\npanungkas kaduratmakan miwah penjajahan.\nManimbang riantukan ngupapira paiketan pasawitran ring sajeroning negara-negara\npatut kautsahayang.\nManimbang riantukan wangsa-wangsa saking Perserikatan Bangsa-Bangsa\nsajeroning Piagem Perserikatan Bangsa-Bangsa sampun mategesang malih\nkepercayaannyane ngenenin hak-hak dasar manusa, tur hak-hak sane pateh, ring\nsang lanang miwah istri, miwah sampun mutusang pacang nuwekang kasuketan jagat\nlan kahuripane sane utama sajeroning kemerdekaan sane ngalimbak.\nManimbang riantukan paguyuban negara-negara sampun masemaya pacang nyujur\nkemajuan sajeroning pangargan miwah pangubaktian marep ring hak azasi manusia\nlan kebebasan sane ngarojong sareng Perserikatan Bangsa-Bangsa.\nManimbang riantukan pahaning wirasa sane pateh ngenenin indik hak-hak lan\nkebebasan-kebebasan punika mabuat pisan maka panglaksana sane sumeken pisan\nsaking semaya punika, mawinan,\nMAJELIS UMUM\nMalarapan punika nyobiahang\nPangawedar Indik Hak-Hak Azasi Manusia\nPinaka anceng sane katah maka sidaning wangsa sami lan panegara sami, maka"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9c999e6c0086ad0671fdd36ed55b3206",
            "Index": 1,
            "Label": "2",
            "Size": [
                595.0,
                842.0
            ],
            "Text": "tatujon mangda saluiring janma lan saluiring paguyuban sajeroning pakraman\nnityakala eling ring pangawedar puniki, pacang ngutsahayang majalaran tata cara\nngajahin lan ngicenin pendidikan ngapti nincapang pangargan marepe ring hak-hak\nlan kebebesan-kebebasan punika, tur pamargi sane gancang gelitik urati sane\nmanggeh nasional wiadin internasional, nyamin pangangken lan pangabaktianipun\nsane luih tur sumeken, inggilan olih wangsa-wangsa saking swanegara anggota\nwiadin olih wangsa-wangsa saking wawidangan sane wenten ring sajeroning\nwawengkon hukumipun.\nPaos 1\nSami manusane sane nyruwadi wantah merdeka tur maduwe kautamaan lan hak-hak\nsane pateh. Sami kalugrain papineh lan idep tur mangdane pada masawitra\nmelarapan semangat pakulawargaan.\nPaos 2\nSatunggil para janma wenang ring hak-hakipun sami lan kebebasan-kebebasan sane\nmungguh ring jeroning pangawedar puniki, makadi pabinaan ring ras, warnan carma,\nlanang-wadon, basa, agama, politik utawi pamarnan maseosan, witning kewangsaan\nutawi pakraman (kemasyarakat), hak, padruwean, palekadan wiadin linggih seosan.\nSelantur ipun nenten pacang kawentenang pabinayan sangkaning linggih\n(kedudukan) politik, hukum, utawi kedudukan internasional saking negara utawi\ndaerah saking dija ugi kawit nyane manusa, inggian saking negara sane merdeka\nsane merupa wewidangan-wewidangan perwalian, jajahan, utawi sane wenten ring\nsajeroning wates kedaulatan sane seosan.\nPaos 3\nSaluiring manusa wenang ring hak hidup, kebebasan lan kerahayuan suwang-\nsuwang.\nPaos 4\nSapasira ugi nenten kayogya kadadosang budak utawi parekan, perbudakan lan\npedagangan budak, yadian marupa napi ja musti kalarang.\nPaos 5\nSapasira ugi nenten dados kasiksa utawi kabayang-bayang utawi katiwakin danda\nsane tan nganutin sulur kamanusan utawi kanistayang.\nPaos 6\nSaluiring janma kawenang ring pangangken sajeroning hukum pinaka manusa niri\nring dija ugi magenah.\nPaos 7\nSamian manusane pateh ring sajeroning hukum lan pateh maduwe hak ring\npangayoman hukum tanpa pabinayan. Sami manusane maduwe hak ring pangayoman\nmarep saluiring bentuk pabinayan sane tungkas ring pangawedar puniki tur marep\nsaluir hasutan sane nyujur pabinayan inucap.\nPaos 8"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ec6bfd13b2a2f191485a6749292b005e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Saluiring janma maduwe hak ring pemulihan saking pengadilan nasional sane\nmaduwe kawenangan marep saparisolah sane ngelanggar hak-hak dasar sane\nkapaica olih undang-undang dasar wiadin hukum.\nPaos 9\nSapasira ugi nenten dados ketangkep, ketahan wiadin kakutang sakita arep.\nPaos 10\nSaluiring janma sajeroning sasama pada maduwe hak ring peradilan sane adil lan\nterbuka saking pengadilan sane bebas tur nenten memihak, sajeroning ngerajegang\nhak lan swadharmanipun tur ring saluiring danda (tuntutan pidana) sane katiwakang\nring ragane.\nPaos 11\nSaluiring janma sane katuntut sangkaning katarka maparisolah ngelanggar hukum\ndurung dados kasengguh salah, sadurung kabuktiang kasalahanipun manut hukum\nolih pengadilan, tur ring pengadilan inucap polih jaminan sane kasaratang nindihan\nraga.\nNenten wenten janma sane dados kasalahang kadalih melaksana ngelanggar hukum\nsangkaning pelaksana utawi kalengahan sane nenten marupa pelanggaran hukum\nmanut undang-undang nasional wiadin internasional, ritatkala saparisolah punika\nkalaksanayang. Taler nenten kapatutang niwakang danda sane lebih abot saking\ndanda sane sepatutipun katiwakang ritatkala pelanggaran hukum punika\nkalaksanayang.\nPaos 12\nSaluiring janma nenten dados kausak-asik urusannyane swang-swang,\nkulawarganipun, pakurenanipun, utawi paiketan swalapatraipun sakita arep, taler\nnenten kadadosang mariceda. Saluiring janma maduwe hak polih pengayoman\nhukum sane jagi kaanggen ngarepang saparisolah kaon ring arep.\nPaos 13\nSaluiring janma maduwe hak kabebasan malaksana (sane patut) tur magenah ring\nwawidangan swang-swang negara.\nSaluiring janma maduwe hak melancaran ring swang-swang negara, makta\npadruwenipun, tur mewali malih ring panegara duwene.\nPaos 14\nSaluiring janma maduwe hak ngaruruh tur ngerasanin suaka (pengayoman) saking\nnegara seosan jagi kaanggen ngayomin deweknyane saking katut buri.\nHak punika nenten kedadosang kaangge marep ring sungketa tutburi sane sumeken\nmedal sangkaning saparisolah sane kaon, sane tan wenten paiketan ring politik,\nutawi sangkaning saparisolah sane piwal ring tujuan miwah dasar Perserikatan\nBangsa-Bangsa.\nPaos 15\nSaluiring janma maduwe hak kewarganegaraan (kewangsaan)."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f75793687f1e01ec9a2519ae1b800422",
            "Index": 3,
            "Label": "4",
            "Size": [
                595.0,
                842.0
            ],
            "Text": "Saluiring janma nenten dados sakama-kama kabancut kewarganegaraanipun\n(kewangsanipun) wiadin maduwe hak ngentosin kewarganegaraan (kewangsaan).\nPaos 16\nLanang lan istri sane sampun daha-truna, tanpa kawatesin kewangsaanipun,\nkewarganegaraanipun wiadin agama, maduwe hak makurenan utawi mawiwaha tur\nngewangun kulawarga. Ipun maduwe hak sane pateh ring sapari indik pawiwahan,\nring sajeroning makurenan, wiadin ritatkala palas makurenan.\nPawiwahan wantah dados kalaksanayang yaning calon penganten pada saling lulut\nasih.\nKulawarga inggih punika paiketan sangkaning titah ring sajeroning pagubugan, tur\nmaduwe hak polih pengayoman saking pagubugan wiadin negara.\nPaos 17\nSaluiring janma maduwe hak maderbe artha, ndiri (newek) wiadin sareng-sareng\njanma lianan.\nSaluiring janma nenten dados kerampas padruwenannyane sakita karep.\nPaos 18\nSaluiring janma maduwe hak kebebasan mapaidep, unteng kayun lan ngagem agama,\nhak kabebasan magentos agama utawi kepercayaan, lan kebebasan nyengguhang\nagama utawi kepercayaan malarapan ngajahin, ngelaksanayang, ngaturang bakti tur\nnganutin ajaran agama punika, ndiri-ndiri wiadin sareng-sareng janma seosan, ring\narep pagubugan wiadin ndiri (ndewek).\nPaos 19\nSaluiring janma bebas maduwe tetimbangan wiadin ngamedalang tetimbangan,\ntanpa gangguan ngeruruh, nerima tur ngamedalang gatra lan pakayunan malarapan\nsarana napi ja, tanpa ngetang wates-wates wewidangan.\nPaos 20\nSaluiring janma maduwe hak kebebasan mapupul lan ngewangun sekha tanpa\nngangge kekerasan.\nSaluiring janma nenten dados kapaksa mangda ngiring nyarengin sekha.\nPaos 21\nSaluiring janma maduwe hak nyarengin ngemargiang pemerintahan negarannyane\nsecara langsung utawi malarapan wakil-wakil sane kapilih secara bebas.\nSaluiring janma sami-sami pateh maduwe hak kabisekayang utawi kalinggihang\ndados prajuru ring sajeroning ngemargiang pemerintahan negarannyane.\nPakayunan para janma musti kadadosang pinaka dasar kewenangan pemerintah;\npakayun puniki musti kasinahang marupa pemilihan umum sane kamargiang\nsangkaning manah lascarya tur nirmala, malarapan hak pilih tur dudonan sane pateh,\nmalarapan pemungutan suara sane singid utawi ngangge tata cara seosan sane\nnyamin kebebesan nguwehin suara."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7e1d95595cd7509ecdf4b628cec575d5",
            "Index": 4,
            "Label": "5",
            "Size": [
                595.0,
                842.0
            ],
            "Text": "Paos 22\nSaluiring janma, pinaka krama pagubugan, maduwe hak jaminan sosial,\nngelaksanayang hak ekonomi, sosial lan budaya sane pinih kabuatang jagi\nngawangiang kaprabawan lan numbuhang kepribadian, malarapan utsaha-utsaha\nnasional wiadin nyarengin utsaha internasional (sajagat), manut kadi tata cara lan\nkekuatan swang-swang negara.\nPaos 23\nSaluiring janma maduwe hak ring pekaryan, maduwe hak kabebasan milih pakaryan,\nmaduwe hak ring tata cara ngelaksanayang pekaryan sane adil miwah ngewetuang\naget lan maduwe hak pangayoman sumangdane tan kicalan pangupajiwa.\nSaluiring janma, tanpa pabinayan, maduwe hak ring pangupahan sane pateh ring\npakaryan sane pateh.\nSaluiring janma sane makarya maduwe hak ring pangupahan sane adil tur\nngewetuang aget sane nyamin kahidupan sane dahat mapikenoh ring padewekan\nwiadin kulawargannyane, pingkalih yaning wantah perlu kewewehin antuk\npengayoman sosial sane siosan.\nSaluiring janma maduwe hak ngewangun tur ngeranjing ring paguyuban utawi sekha\nburuh sane jagi ngayomin saluir pabuatannyane.\nPaos 24\nSaluiring janma maduwe hak mesandekan wiadin liburan, pingkalih wates-wates\ngalah mekarya sane patut pingkalih polih libur berkala, tur tetep nampi upah.\nPaos 25\nSaluiring janma maduwe hak ring taraf hidup sane cukup, mangda sida nemu\nkerahayuan lan kesejahteraan padewekan wiadin kulawarganipun, taler hak ring\npangan, paumahan, pangupapira kerahajengan pingkalih pelayanan sosial sane\nkabuatang, tur maduwe hak ring jaminan ritatkala nganggur/magang, sungkan,\ncacad, balu, sampun lingsir, utawi kehanan siosan sane mekhawinan kekirangan\npangupajiwa.\nIbu lan anak-anak maduwe hak polih pangupapira wiadin wantuan sane dahat\nistimewa. Saluiring anak alit sane embas saking pawiwahan wiadin babinjat, musti\npolih pengayoman sosial tanpa pabinayan.\nPaos 26\nSaluiring janma maduwe hak polih pendidikan. Pendidikan punika musti gratis,\npaling nenten ring tingkat sekolah rendah wiadin pendidikan dasar. Pendidikan\nrendah musti kewajibang (nenten dados tan kelaksanayang). Pendidikan teknik lan\njurusan sane sampun ketah mangda kabukak ring saluiring janma, taler pendidikan\ntinggi mangda prasida keranjingang olih para janmane sami nganutin tata cara sane\npateh medasar antuk kepatutan.\nPendidikan punika musti matatujon ngewerdiang angga sarira tur mangda prasida\nngajiang hak azasi manusia wiadin kebebasan-kebebasan. Pendidikan punika mangda\nprasida ngewetuang saling pengertian, mulatsarira, tur pasawitran ring saluiring\nwangsane sami, paguyuban ras pingkalih agama, tur musti ngemajuang pemargin"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "68c001e5f0dc5975ea4dfa89d5b66cfe",
            "Index": 5,
            "Label": "6",
            "Size": [
                595.0,
                842.0
            ],
            "Text": "Perserikatan Bangsa-Bangsa ring sajeroning ngupapira perdamaian.\nIrerama utawi guru rupaka maduwe hak sane mautama ring sajeroning milih\nsaluiring pendidikan sane pacang katiwakang ring okan-okannyane.\nPaos 27\nSaluiring janma maduwe hak nyarengin ring sajeroning kehidupan kebudayaan,\nngerasayang kaluihan kesenian, lan sareng ngerasayang kemajuan tur namtamin\npakenoh ilmu pengetahuan.\nSaluiring janma maduwe hak pangayoman marep ring keuntungan moril wiadin\nmaterial, sane kamoling antuk hasil karya ilmiah, kesusastraan wiadian kesenian\nsane prasida kaortayang.\nPaos 28\nSaluiring janma maduwe hak marep ring tatanan sosial wiadin internasional, tur hak-\nhak lan kebebasan-kebebasan sane mungguh ring sajeroning pangawedar puniki\nprasida kalaksanayang.\nPaos 29\nSaluiring janma sami maduwe swadarma marep ring pagubugan ring dija ugi ipun\nprasida ngewerdiang kepribadianipun malarapan antuk kabebasan sane banget\npisan.\nRing sajeroning ngelaksanayang hak-hak lan kebebasan-kebebasanipun, swang-\nswang manusa musti nganutin wates-wates sane kapagehang olih undang-undang\nsane matatujon nyamin pangangken wiadin ngewangiang hak-hak lan kebebasan-\nkebebasan manusa seosan, lan ring pakraman nganutin tata cara sane adil ngenenin\nkesusilaan, ketreptian miwah kejagaditaan jagat sajeroning sane demokratis.\nHak-hak lan kebebesan-kebebasan puniki ring sajeroning pelaksanaanipun nenten\ndados matungkasan ring tatujon lan prinsip-prinsip Perserikatan Bangsa-Bangsa.\nPasal 30\nRing sajeroning pangawedar puniki tan dados katarka tur nguwehin inggian negara,\npaguyuban, utawi silih tunggal janma, hak nyarengin saluir pekaryaan, utawi\nngelaksanayang saparisolah sane matujon ngerusak hak-hak lan kebebasan-\nkebebasan sane mungguh ring sajeroning pangawedar puniki."
        }
    }
}

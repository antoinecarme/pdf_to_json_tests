{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468699,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "LILOVE LYA VILAMBO LYA WASA WA VAN\nPachinjililo\nLisiku lya 10 Disemba 1948, Lukumbi Lukulu lwa Umoja wa Vilambo lunihaula na kuhumya lilove lya\nvilambo lya wasa wa vanu. Lilove alino lihumile baada ya chilambo chohechohe kupanyana\nding\u2019ondo ding\u2019ulu dimbili. Lukumbi anelwo lulembedile kila chilambo chihumye lilove alino\nlivahwikile vanu vake kwa kulangudya, kusomesa, kusomela, kuhaula n\u2019disule na n\u2019disehemu dinji\nkuvele na ilimu.\nIli kuhinikiha kuchidono wasa wa vanu unawuniwa, na Tansania inaunila wasa anewo, lilove alino\nlihumile M\u2019chimakonde ili valembela usoma vavike wasa wene mun\u2019tima mwavo vene na vanu vanji.\nKoka chive chihinde cha kukonyelela kuwuniwa kwa wasa wene m\u2019manu na lyene lipanda.\nVanu vohevohe vavelekwa valendene na wasa wavo unalandana. Umoja wa Vilambo uhumije lilove\nalino m\u2019malove lapeyapeya na lakakamadidye ili kila munu amale wasa wake. Wasa unang\u2019owo wako.\nUumale wasa wako, yangata uvahaulila vanji vanu na uwunile wasa wene muchi wako na wa vanji\nvanu.\nLAHU YA 1\nVanu vohevohe vaidile n\u2019chilambo valendene. Vanijaliwa ulimala vene. Pavele vanu pave na\nulongo.\nLAHU YA 2\nKila munu ilembelewa ave na wasa uhaulidiwije n\u2019nilove alino bila uvalangila asili, langi,\nchivelekwa, litawa au chinu chinji chohechohe. Panave na kutondolanya vanu ing\u2019anya ya siasa,\nding\u2019umbi dya shelia, vilambo vivaholoka, bila uvalangila kama vilambo anevyo vinatawaliwa au\nnanga.\nLAHU YA 3\nKila munu alembelewa kwikala pachilambo alitukutwile na wunu wake.\nLAHU YA 4\nMunu akava n\u2019twana, wala vakan\u2019sumisa, na lilove alino linalimbidya usumisana vanu.\nLAHU YA 5\nMunu analage, anapate mateso, ukatili, au ubanika.\nLAHU YA 6\nWunuwake munu uvele m\u2019munu na umaikane pashelia.\nLAHU YA 7\nPahelia vanu vohevohe vanalingilana na vakatondoleka. Shelia ivawunila vanu vanahapanyike.\nLAHU YA 8\nVitukutuku vyohevyohe vin\u2019nimbidya munu ulitukutula kama chilembelewa n\u2019katiba au n\u2019shelia,\nvilonjelewe n\u2019ding\u2019umbi dya shelia.\nLAHU YA 9\nMunu vanantaye n\u2019jela, kun\u2019chimila wala kum\u2019minganga chihi chiwukuwuku .\nLAHU YA 10\nKila munu apilikaniwe muchi vanu vanji palikuwa, vanan\u2019hyape. Akava na ing\u2019anya ihile\nnawinang\u2019e atongwele na lukumbi lwohelwohe lumpilikanile.\nLAHU YA 11\nMunu akava na ing\u2019anya vakamwamba kukola ihonjela vakanamba kumpelekedya kuvatongolela ing\u2019anya\nyene. Lukumbi lupilikanila ing\u2019anya luve lwa d\u2019jahala chilambo chohechohe uchipilikana.\nMunu vakamwamba kukola ihonjela ikavaidile kuva ing\u2019anya pachilambo au pashelia. Munu\nvakan\u2019tika lijamanda lipitile ihonjela yene.\nLAHU YA 12",
            "Image": "0822f3c2ca77f602f8a5d6d961129b96"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Pavayikele vanu mmakaya mwavo munu anan\u2019banihe munu mwave. Makaya na vilambo vivawunile\nvamakaya vohevohe, vinahapanye vanu.\nLAHU YA 13\nMunu avele na wasa wa kwonga chalembela mwene na kuyikala kwalembela mwene n\u2019chilambo.\nMunu avele na wasa wa kuwuka pachilambo na kuwuya kavila n\u2019chilambo mwake\nLAHU YA 14\nMunu avele na wasa wa kutukutila m\u2019milambo vinji na kuwuniwa na vilambo vinji vana\u2019nmwalale.\nWasa unang\u2019o ukapawa ndulu munu vakamwamba kukola ihonjela pashelia, hasa ding\u2019anya dikavele\ndya siasa au chinji chinu chikavaila au chikalandana na matulubu la Umoja wa Vilambo.\nLAHU YA 15\nAkava kwave munu ave na wasa wa kuva n\u2019chilambo kama vachilambo vanji.\nMunu akalambela mwene uhama vanan\u2019nimbidye uhama n\u2019chilambo na ubadili uchilambo wake.\nLAHU YA 16\nValume na vamahe vakudile vayikalane bila kulola dini wala litawa. Vayikalane uvalingilana pa-\nulombi wavo na hata vakahapukana.\nUlombi upawe kama n\u2019nume na n\u2019mahe vakatamwana vene.\nIng\u2019ande ivele na n\u2019nume, n\u2019mahe na vanyachi lyiva likolo lya litawa. Likolo anelyo lilembelewa\nliwuniwe pachilambo pohepohe.\nLAHU YA 17\nMunu avele na wasa wakuva na dimali dyake mwene au dya kukundanila na vanji.\nMunu vakampokonyola chihi dimali dyake.\nLAHU YA 18\nMunu avele na wasa wa ding\u2019ano, dini, na akalembela mwene aleke chihi dini, na avele na wasa wa\nkusokolela kuyoha kwa mahoka lake.\nLAHU YA 19\nMunu avele na wasa wa kutongola palikuwa. Avele na wasa wa kuwunila ding\u2019ano dyake bila\nkun\u2019mahani. Avele na wasa wa kuhumya na kupwechela ding\u2019ano, na hata usumba mapalu la vilambo,\nakalambela.\nLAHU YA 20\nMunu avele na wasa wa kukojana na vanu vanji weka au mmakuwa.\nMunu vanan\u2019kolokohe ulundana na likuwa lya vanu.\nLAHU YA 21\nMunu avele na wasa wa kukumila mwene au upitila kwaki munu atondolewidye na a\u2019likuwa kunakumila\nkulipanda.\nVanu vakahapanyika pa kuyavana dihuduma dilembelewa n\u2019makaya.\nLipanda lilondodye chilelembelewa na likuwa lya vanu. Vanu vene vakumilane kun\u2019tondola munu wa\nkuyikala kulipanda.\nLAHU YA 22\nMunu avele na wasa wa kuwuniwa na a\u2019chilambo mwave, na vanu vohevohe vatumbame kukumilana na\nvilambo vinji kulunda vitukutuku vyohevyohe vilembelewa na umi wa kila munu.\nLAHU YA 23\nMunu avele na wasa wa kutondola na kukola madengo na pa kukolela mdengo lene. Pavele na madengo\nmunu vanamwine wasa wa kukola madengo.\nBila utondolewa, munu van\u2019tomolele chinu chilandene na madengo lakodile.",
            "Image": "c751c434e3e00de0cf1181f392b1c435"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Munu akakola madengo van\u2019tomolele chinu chihumya vilyo vyake mwene, vajawe au n\u2019twave na\nvanyachi vake.\nMunu vakan\u2019nimbidya kulundana na vavake kukola madengo chin\u2019nkumi na kuwunila matulubu lavo.\nLAHU YA 24\nMunu ave na wasa wa mbone wa kupumulila na chipindi chimaikana cha madengo. Wasa wapumulila\nvan\u2019tomolele (van\u2019nipe).\nLAHU YA 25\nMunu na kaya yake ave na wasa wa umi wa mbone. Nkaya vave na wasa wa kupata vilyo, vya kuwala,\ning\u2019ande, wasa wa kupata n\u2019tela vakawuwula, na kuwuniwa na chilambo. Munu ave na wasa wa kulama\npokoha madengo, pawuwula, akalamala, akava n\u2019jani, akakongopala napakoha dyimongo dya kukolela\nmadengo.\nChilambo chilundane uwunila vamahe na vanyachi. Vanyachi vohevohe vawuniwe, vanahapulanywe\nvavelekwidye mu\u2019lombi na vavelekwidye pan\u2019nyitu.\nLAHU YA 26\nMunu avele na wasa wa kudeheni ilimu ya palikolo. Ilimu ya ufundi na ya pachihundyi ipawe,\nvasume vahulula.\nIlimu ilembelewa ilodye kudenga umi wake munu pakekuva munu, ilimu iyenjeje kumaikana munu kuva\nmunu, iyenjeje wasa wake munu. Ilimu ilembelewa iyenjeje vanu kupilililana, ulongo, chinemba,\nna vanu vanahapukane ing\u2019anya ya dini au litawa. Vanu valondodye luhengo lwa kuyopa\nchihongahonga kama chiulaididye Umoja wa Vilambo.\nKila munu avele na n\u2019nyachi avele na wasa wa kutondola ilimu ya kumwing\u2019a mwanyachi wake.\nLAHU YA 27\nMunu anahulula kulundana mu\u2019tamaduni payikala akalambela, kwona ukatapala vitukutuku vyohevyohe\nvya mu\u2019tamaduni na kulundana na avake kudenga sayansi na matulubu lake.\nWunu wake munu na vilusuda vyake vyavilembela viwuniwe, vilusuda vihuma m\u2019 sayannsi, mitano na\nvinji vyavitendile mwene au vyatandilike.\nLAHU YA 28\nMunu atungumane n\u2019kaya, mulongo, n\u2019nitawa n\u2019chilambo na n\u2019milambo mwohemwohe, utungumana\nkulandana na lilove alino.\nLAHU YA 29\nMunu ave na wajibu n\u2019kaya na mulongo mwake n\u2019hnyuma wasa na wunu wake.\nVyatenda na kupoka munu vive n\u2019mapalu la shelia. M\u2019mapalu anemwo kaya na ulongo vimwing\u2019e isima\nna wunu wake.\nWasa unang\u2019o ulandane na matulubu la Umoja wa Vilambo.\nLAHU YA 30\nChinapawe chohechohe n\u2019nilove alino chionekana na chilambo chohecho, vanu au munu wohewo\nupokonyola wasa uhauliwidye.",
            "Image": "a9562ac2b6c833d32cb534fbf3d2a8ce"
        }
    }
}

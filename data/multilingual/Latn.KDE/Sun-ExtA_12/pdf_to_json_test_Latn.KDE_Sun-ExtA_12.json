{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468776,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "LILOVE LYA VILAMBO LYA WASA WA VAN\nPachinjililo\nLisiku lya 10 Disemba 1948, Lukumbi Lukulu lwa Umoja wa Vilambo lunihaula na kuhumya lilove lya vilambo lya wasa\nwa vanu. Lilove alino lihumile baada ya chilambo chohechohe kupanyana ding\u2019ondo ding\u2019ulu dimbili. Lukumbi anelwo\nlulembedile kila chilambo chihumye lilove alino livahwikile vanu vake kwa kulangudya, kusomesa, kusomela, kuhaula\nn\u2019disule na n\u2019disehemu dinji kuvele na ilimu.\nIli kuhinikiha kuchidono wasa wa vanu unawuniwa, na Tansania inaunila wasa anewo, lilove alino lihumile\nM\u2019chimakonde ili valembela usoma vavike wasa wene mun\u2019tima mwavo vene na vanu vanji. Koka chive chihinde cha\nkukonyelela kuwuniwa kwa wasa wene m\u2019manu na lyene lipanda.\nVanu vohevohe vavelekwa valendene na wasa wavo unalandana. Umoja wa Vilambo uhumije lilove alino m\u2019malove\nlapeyapeya na lakakamadidye ili kila munu amale wasa wake. Wasa unang\u2019owo wako. Uumale wasa wako, yangata\nuvahaulila vanji vanu na uwunile wasa wene muchi wako na wa vanji vanu.\nLAHU YA 1\nVanu vohevohe vaidile n\u2019chilambo valendene. Vanijaliwa ulimala vene. Pavele vanu pave na ulongo.\nLAHU YA 2\nKila munu ilembelewa ave na wasa uhaulidiwije n\u2019nilove alino bila uvalangila asili, langi, chivelekwa, litawa au\nchinu chinji chohechohe. Panave na kutondolanya vanu ing\u2019anya ya siasa, ding\u2019umbi dya shelia, vilambo\nvivaholoka, bila uvalangila kama vilambo anevyo vinatawaliwa au nanga.\nLAHU YA 3\nKila munu alembelewa kwikala pachilambo alitukutwile na wunu wake.\nLAHU YA 4\nMunu akava n\u2019twana, wala vakan\u2019sumisa, na lilove alino linalimbidya usumisana vanu.\nLAHU YA 5\nMunu analage, anapate mateso, ukatili, au ubanika.\nLAHU YA 6\nWunuwake munu uvele m\u2019munu na umaikane pashelia.\nLAHU YA 7\nPahelia vanu vohevohe vanalingilana na vakatondoleka. Shelia ivawunila vanu vanahapanyike.\nLAHU YA 8\nVitukutuku vyohevyohe vin\u2019nimbidya munu ulitukutula kama chilembelewa n\u2019katiba au n\u2019shelia, vilonjelewe\nn\u2019ding\u2019umbi dya shelia.\nLAHU YA 9\nMunu vanantaye n\u2019jela, kun\u2019chimila wala kum\u2019minganga chihi chiwukuwuku .\nLAHU YA 10\nKila munu apilikaniwe muchi vanu vanji palikuwa, vanan\u2019hyape. Akava na ing\u2019anya ihile nawinang\u2019e atongwele na\nlukumbi lwohelwohe lumpilikanile.\nLAHU YA 11\nMunu akava na ing\u2019anya vakamwamba kukola ihonjela vakanamba kumpelekedya kuvatongolela ing\u2019anya yene. Lukumbi\nlupilikanila ing\u2019anya luve lwa d\u2019jahala chilambo chohechohe uchipilikana.\nMunu vakamwamba kukola ihonjela ikavaidile kuva ing\u2019anya pachilambo au pashelia. Munu vakan\u2019tika lijamanda\nlipitile ihonjela yene.\nLAHU YA 12\nPavayikele vanu mmakaya mwavo munu anan\u2019banihe munu mwave. Makaya na vilambo vivawunile vamakaya vohevohe,\nvinahapanye vanu.\nLAHU YA 13\nMunu avele na wasa wa kwonga chalembela mwene na kuyikala kwalembela mwene n\u2019chilambo.\nMunu avele na wasa wa kuwuka pachilambo na kuwuya kavila n\u2019chilambo mwake\nLAHU YA 14",
            "Image": "5144baa87c62a1055ad609224d7ba08d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Munu avele na wasa wa kutukutila m\u2019milambo vinji na kuwuniwa na vilambo vinji vana\u2019nmwalale.\nWasa unang\u2019o ukapawa ndulu munu vakamwamba kukola ihonjela pashelia, hasa ding\u2019anya dikavele dya siasa au chinji\nchinu chikavaila au chikalandana na matulubu la Umoja wa Vilambo.\nLAHU YA 15\nAkava kwave munu ave na wasa wa kuva n\u2019chilambo kama vachilambo vanji.\nMunu akalambela mwene uhama vanan\u2019nimbidye uhama n\u2019chilambo na ubadili uchilambo wake.\nLAHU YA 16\nValume na vamahe vakudile vayikalane bila kulola dini wala litawa. Vayikalane uvalingilana pa-ulombi wavo na hata\nvakahapukana.\nUlombi upawe kama n\u2019nume na n\u2019mahe vakatamwana vene.\nIng\u2019ande ivele na n\u2019nume, n\u2019mahe na vanyachi lyiva likolo lya litawa. Likolo anelyo lilembelewa liwuniwe\npachilambo pohepohe.\nLAHU YA 17\nMunu avele na wasa wakuva na dimali dyake mwene au dya kukundanila na vanji.\nMunu vakampokonyola chihi dimali dyake.\nLAHU YA 18\nMunu avele na wasa wa ding\u2019ano, dini, na akalembela mwene aleke chihi dini, na avele na wasa wa kusokolela kuyoha\nkwa mahoka lake.\nLAHU YA 19\nMunu avele na wasa wa kutongola palikuwa. Avele na wasa wa kuwunila ding\u2019ano dyake bila kun\u2019mahani. Avele na\nwasa wa kuhumya na kupwechela ding\u2019ano, na hata usumba mapalu la vilambo, akalambela.\nLAHU YA 20\nMunu avele na wasa wa kukojana na vanu vanji weka au mmakuwa.\nMunu vanan\u2019kolokohe ulundana na likuwa lya vanu.\nLAHU YA 21\nMunu avele na wasa wa kukumila mwene au upitila kwaki munu atondolewidye na a\u2019likuwa kunakumila kulipanda.\nVanu vakahapanyika pa kuyavana dihuduma dilembelewa n\u2019makaya.\nLipanda lilondodye chilelembelewa na likuwa lya vanu. Vanu vene vakumilane kun\u2019tondola munu wa kuyikala\nkulipanda.\nLAHU YA 22\nMunu avele na wasa wa kuwuniwa na a\u2019chilambo mwave, na vanu vohevohe vatumbame kukumilana na vilambo vinji\nkulunda vitukutuku vyohevyohe vilembelewa na umi wa kila munu.\nLAHU YA 23\nMunu avele na wasa wa kutondola na kukola madengo na pa kukolela mdengo lene. Pavele na madengo munu vanamwine\nwasa wa kukola madengo.\nBila utondolewa, munu van\u2019tomolele chinu chilandene na madengo lakodile.\nMunu akakola madengo van\u2019tomolele chinu chihumya vilyo vyake mwene, vajawe au n\u2019twave na vanyachi vake.\nMunu vakan\u2019nimbidya kulundana na vavake kukola madengo chin\u2019nkumi na kuwunila matulubu lavo.\nLAHU YA 24\nMunu ave na wasa wa mbone wa kupumulila na chipindi chimaikana cha madengo. Wasa wapumulila van\u2019tomolele\n(van\u2019nipe).\nLAHU YA 25\nMunu na kaya yake ave na wasa wa umi wa mbone. Nkaya vave na wasa wa kupata vilyo, vya kuwala, ing\u2019ande, wasa wa\nkupata n\u2019tela vakawuwula, na kuwuniwa na chilambo. Munu ave na wasa wa kulama pokoha madengo, pawuwula,\nakalamala, akava n\u2019jani, akakongopala napakoha dyimongo dya kukolela madengo.\nChilambo chilundane uwunila vamahe na vanyachi. Vanyachi vohevohe vawuniwe, vanahapulanywe vavelekwidye mu\u2019lombi\nna vavelekwidye pan\u2019nyitu.",
            "Image": "34b3f2832df171b3b8e3f94a8d010c19"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "LAHU YA 26\nMunu avele na wasa wa kudeheni ilimu ya palikolo. Ilimu ya ufundi na ya pachihundyi ipawe, vasume vahulula.\nIlimu ilembelewa ilodye kudenga umi wake munu pakekuva munu, ilimu iyenjeje kumaikana munu kuva munu, iyenjeje\nwasa wake munu. Ilimu ilembelewa iyenjeje vanu kupilililana, ulongo, chinemba, na vanu vanahapukane ing\u2019anya ya\ndini au litawa. Vanu valondodye luhengo lwa kuyopa chihongahonga kama chiulaididye Umoja wa Vilambo.\nKila munu avele na n\u2019nyachi avele na wasa wa kutondola ilimu ya kumwing\u2019a mwanyachi wake.\nLAHU YA 27\nMunu anahulula kulundana mu\u2019tamaduni payikala akalambela, kwona ukatapala vitukutuku vyohevyohe vya mu\u2019tamaduni\nna kulundana na avake kudenga sayansi na matulubu lake.\nWunu wake munu na vilusuda vyake vyavilembela viwuniwe, vilusuda vihuma m\u2019 sayannsi, mitano na vinji vyavitendile\nmwene au vyatandilike.\nLAHU YA 28\nMunu atungumane n\u2019kaya, mulongo, n\u2019nitawa n\u2019chilambo na n\u2019milambo mwohemwohe, utungumana kulandana na lilove\nalino.\nLAHU YA 29\nMunu ave na wajibu n\u2019kaya na mulongo mwake n\u2019hnyuma wasa na wunu wake.\nVyatenda na kupoka munu vive n\u2019mapalu la shelia. M\u2019mapalu anemwo kaya na ulongo vimwing\u2019e isima na wunu wake.\nWasa unang\u2019o ulandane na matulubu la Umoja wa Vilambo.\nLAHU YA 30\nChinapawe chohechohe n\u2019nilove alino chionekana na chilambo chohecho, vanu au munu wohewo upokonyola wasa\nuhauliwidye.",
            "Image": "071e2dd20741adad2b35b74b72722166"
        }
    }
}

{
    "MetaData": {
        "Author": null,
        "Creation_Date": 1581470649,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8cb2f7a9afdeb3c2b3d1911be26b6ce0",
            "Index": 0,
            "Label": "1",
            "Size": [
                595.0,
                842.0
            ],
            "Text": "HAADAMA RENMUM TAQUN DORONDEN DANTAQIYE DUNA NOXO (1948)\nJOPPAADI\nO ga na a faayi nan ti saran xabiilanun doronde do I taqu tinamto ya na du-kiteye,\nteleŋontaaxun do jamun gondoman ŋa duna noxo.\nO ga na a faayi nan ti soron taqun turvinbalaaxun do i roxomaxantaaxun yan ña sababu xonintan\ngollu ñanŋen dunasu maxa. Ken ya ni haadama renmum su ga natene do kiyi kurunba be i ga\ndigaamunu, i ga batiini ti i sago, i xannun laabanto kannu do kori su da.\nO ga na a taayi nan ti haadama tenmun taqun nan siri tangeene ti tanka teleŋonte kuudo a nan\nmaxa fiite katta gollu burn ñanŋen do marandi moxo bure.\nO ga na a faayi nan ti mejanŋaaxun nan siri ñaana jamaanun naxa.\nO ga na a faayi nan ti Duna feddi xooren da sigira xerexerente kini haadama renmum taqu i\nsigindi kayitin noxo, a doronden do seren xanuye, xawancaaxu yugun do yaxarun naxa.\nO ga na a faayi ti jamaanu ku ga kafim i ga da laayidun raga nan ti i wa sikki do haadama\nrenmun taqun koroosinden batte.\nO ga na a faayi nan ti a su nan siri me-mukku taqun do du kiteyen ga ni ke be.\nBatu xooren\nda haadama renmum taqum doronden dantaqiye duna noxon bagandi kuudo saran xabiibanun su,\njamaanun su na ña, ken dinman ŋa, sere su ma kafo na ke danteqiye toqo i kiilu kuudo ti\nxaranŋunden do arayinde jamaanu na katta soron taqun tangana.\nTonte fana\nHaadama renme su saareyen ŋa an na du-kitten ña, an nta sere komaaxu, an do soron su yan yekka\ndorontaaxu do taqu. Haqilen, wa sere su, a do soro kuttu nan siri terene doome kappalengaaxu\nkanma.\nTonte 2\nHaadama renme su raawa i taqun su wuttu xo ke danaqiyi kayiti ga da a ko moxo be. Xabiila,\nfate, yugo ma yaxare, xanne, diina, politikin kaara, ma wariyu tana a ga giri a jamaane, a\ndingira, a kiteyu, a saareye ma sigira tana, ku su ra nta a kabana i taqun wuttu.\nPo ra nta bakka sere taqu na a saxu a ga giri jamaane be, dingira be ti ken jamaane ni maranden\nya, ma a nta i yinme kitte.\nTonte 3\nBireye, du-kiteye do an yinme tangarjen wa kappa haadama renmen taqu.\nTonte 4\nSere su ra nta ñaana kome, komaaxun do komo gaaganden danbe su kabanton ya ni.\nTonte 5\nSere ra nta haadama renme su toorana, na a mamandi kuudo na a roxondi.\nTonte 6\nSere su, noqu su raawa i seraaxun bagandini xo killen ga da a riti moxo be.\nTonte 7\nKillen kaaran ŋa, a su nan yekka, killen na a su tangana moxo baane ke ya. Fo wo fo su do ke\ndantaqiye ga bogu me wure, soron su nan baana i ga i tangana. Katta ken ŋa moxo be.\nTonte 8\nKillen ma sariyanun saaxaman ga da taqu beenu kini seren ŋa, i ga ñi a mulla i na fo bagu i ya,\nsere so raawa deemande muurunu kiitiraanu.\nTonte 9\nra nta sere su ragana, na texi kaso ma na a bagandi jamaanen ŋa xafu kanma."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "cf5fa2e49c9727717a5bf129c01e2308",
            "Index": 1,
            "Label": "2",
            "Size": [
                595.0,
                842.0
            ],
            "Text": "Tonte 10\nI ga na fo tiifi sere ya, a nan siri i xibaaren dantaqini kiitira be ga nta saafandini, soron\nsu jon ŋa, kiitira ke na a taqun do a waajibinun koyi ma a na ko a ga boxu noqu be.\nTonte 11\nGolli bure su ga tiifi haadama renme ya, in siri a ragana xo a ga ma fo dabari ma I ga na a\nkiiti bire be jaman ŋa, fo ga ma bogu a taqun ŋa.\nToŋen ra nta xenne haadama renme su kanma selli gollu ku dabari dinma jamaane ma jaman falle\nsariyan ga ma golli bure wari a yi. Fo ra nta kappa killen ga da toŋe be ko.\nTonte 12\nSere su ra nta roono, fo koono an funen bire moxo, a kore, a kan xibaare ma na a bataaxun xara\nselli a ga ma an ñamari, a ra nta a roxondini xadi. Sariyan nan siri sere su tangana katta kun\nbaqe, ken xa wa kappa sere su taqu.\nTonte 13\nSere su raawa terene moxo be gan liŋo a dan ŋa jamaanen noxon ŋa, a raawa i kan sigindini noqu\nbe i ga a mulla.\nSere su raawa bakka jamaane, xari a yinme jamaane, a raawa yillene katta i jamaane.\nTonte 14\nI ga da sere su bitta, a raawa telle moole jamaane tana.\nKe taqe ra nta a kisini selli a ga da golli buren ya ña, selli a ga da golle dabari a do Duna\nFeddi xooren sariyan ga bogu me wure.\nTonte 15\nSere su nan siri kappa jamaane soron ŋa.\nI ra nta sere su bakka jamaanen soron ŋa a ga ma soxu fo wo fo su kanma, i ra nta kabana\ndubakka jamaane soron ŋa katta jamaane tana.\nTonte 16\nYugo do yaxare ga na yexu baga, i raawa yexini me ya, na ka sigindi. I ga nta xabiila, jamaane\nma diina baane ra nta ken kabana. Yugo ke do yaxare ke yan baana taqu yexu ke noxon ŋa ma ga na\nbogu.\nYexun ñaana yugon do yaxaren ñaamariyen kanma.\nKan ya ni jamaaren soron gondoman ŋa fankan nan siri a tangana.\nTonte 17\nSere raawa naabure kitta, a ga ña kafon ŋa ma duran naabure.\nI ra nta sere naabure buusunu a yi xafu kanma.\nTonte 18\nSere su raawa sinmene moxo be gan liŋo an dan ŋa, na ro diina. Ken taqe yan sigi, a ga raawa\ngilli ke diina katta baane tana. A raawa i diina bagandi sellan ŋa, a baane ma a do soro\ntanani, ma a kan noxo, a raawa a xaraŋundini, nan bati.\nTonte 19\nSere su raawa xibaare walla moxo be gan liŋo a dan ŋa, na kun wariyu bagandi sellan ŋa. Ken\nwure ni ya sere su raawa wariyu kitta, na a muuru, ma na a sanqi noqu su, moxo su, i ga nta an\ntanpindini.\nTonte 20\nSere su raawa soro kappa me man na fedde taaxundi.\nI ra nta sere su rondini fedde ya a ga nta a liŋun ŋa.\nTonte 21"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8f9248a4fb078e4167827503be9decd6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Sere su yinme raawa kappa jamaanen xibaarun ga ku beenu maxa, ma a faari taaxa be a ga a suga.\nJamaanen saare renmun su nan baana taqu kuudo nan golli fankan da.\nJamaanen soron ga ke be mulla ya ni fankan gondoman ŋ. I ga ke be mulla, I nan siri a\nbangandini ti sugandindi laabante.\nTonte 22\nSere su ga kappa jamaanen soro, a nan siri daxa kitta. A gan siri foonu beenu kitta katta\nkuureye, kuudo fo nan maxa bono a saraaxun ŋa, ti jamaane ma jaman falle deemande kun kappa a\ntaqun ya.\nTonte 23\nNa golle kita, na angollen suga, na a dabari xanne liŋe, na an tanga gollinbalaaxu kun su wa\nkappa sere su taqu.\nSoro ga na ñi golli baane dabarini, I nta fuŋoono me ya tugaadi.\nSere su ga golliñaŋaana, a nan siri tugaadi kitta ya a do i koren ga katta bireene ti a yi\nsutura noxo.\nSere su do soro tanani raawa kafiini na golliñan fedde sigindi, ma nan ro golliñan fedde kuudo\nna i taqun tanga.\nTonte 24\nNan tuuma, na an feten bogu me wa kappa seren taqu, na xenpa kita golliñan do tuuma waxitinu a\nga nta kaara su toorono.\nTonte 25\nNa feere kita kuudo an do an kore na bire moxo sire kita, yonki saha, yigande, feetu fatande,\nhire noqu, jaare noqu a do koroosindu beenu kan gan siri i kitta. Na a deema selli a ga nta\ngollini, kaagumen ga na-bono ma selli a ga ra ntaxa du birandi a sago ga fe.\nSaareye do lemiñaaxu nan siri koroosindi daritante kitta lemine su a ga saare kacce ma a ga ma\nsaare kacce, i sun siri tangene moxo baane ya.\nTonte 26\nSere su nan siri xaranŋa, xaranŋunde ke jonko nta a yi xarankonpo lenmu ki. Haadama renme su\nnan fatanta xarankonpo lenmu ku. .I nan gollen tuwaaxun xaranŋen ntalan wuñini katta haadaman\nŋa. Sere su tuwaaxun ya na an rondini meyisi xooro ku.\nXaranŋunde ke nan siri seraaxun ya wundunu na haadama renmen taqun do i doronden tuwindi. A nan\nsiri me-faamunde, yanpanden menjanŋaaxun ya roono jamaanun naxa do saran xabiilanu, diinan\nkafonu. A nan siri Duna feddi xooren gollu katta jamu kuurandini.\nSaaraanon fina yan sugandini lemunun dan ŋa xaranŋen kille.\nTonte 27\nSere su taawa kappa taaxen laadan xibaarun kuurande, nan taawe i bogu dinma su nan kafi i\nkuurandi munnafa.\nSere su raawa i gollen munnafan tangana, a ga ña safande, laadan xibaare ma fo tana.\nTonte 28\nSere su wa wulla jamu nan ña i jaman noxo do jaman falee kuudo taqun do du-kiteyu beenu ga koŋi\nke dantanqirji kayiti noxo nan sabati.\nTonte 29\nWaajibinun wa seren da katta jaman ŋa, ken noxon ŋa, a du-kiteyen do a seraaxun kuureyen baane\nyan katta ñaana.\nSariyan da xenpa ña kuudo sere su nan maxa dangi i taqun do i du-kiteyu.\nKu taqu do ku du-kiteyu fa nta ñaana selli i do Dun Feddi xooren anniyun ga nta telle doome.\nTonte 30\nKe dantaqiyi kayiti tonto ku ra nta ñaana jamaane, kafo ma sere su dan ŋa kille kuudo na seron"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "98370f6a9f643013063ae9e6c11b5122",
            "Index": 3,
            "Label": "4",
            "Size": [
                595.0,
                842.0
            ],
            "Text": "taqun do I du-kiteyun bonondi.\nDuna feddi xooren duŋe na dantaqi i batu xoore. Taagumansen ga ni 217 (III), a ga wuti\nDesamburu 10, 1948 siine"
        }
    }
}

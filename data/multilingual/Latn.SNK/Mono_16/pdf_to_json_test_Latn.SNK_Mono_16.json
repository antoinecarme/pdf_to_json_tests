{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470665,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "HAADAMA RENMUM TAQUN DORONDEN DANTAQIYE DUNA NOXO (1948)\nJOPPAADI\nO ga na a faayi nan ti saran xabiilanun doronde do I taqu tinamto ya na\ndu-kiteye, tele\u014bontaaxun do jamun gondoman \u014ba duna noxo.\nO ga na a faayi nan ti soron taqun turvinbalaaxun do i roxomaxantaaxun\nyan \u00f1a sababu xonintan gollu \u00f1an\u014ben dunasu maxa. Ken ya ni haadama\nrenmum su ga natene do kiyi kurunba be i ga digaamunu, i ga batiini ti i\nsago, i xannun laabanto kannu do kori su da.\nO ga na a taayi nan ti haadama tenmun taqun nan siri tangeene ti tanka\ntele\u014bonte kuudo a nan maxa fiite katta gollu burn \u00f1an\u014ben do marandi moxo\nbure.\nO ga na a faayi nan ti mejan\u014baaxun nan siri \u00f1aana jamaanun naxa.\nO ga na a faayi nan ti Duna feddi xooren da sigira xerexerente kini\nhaadama renmum taqu i sigindi kayitin noxo, a doronden do seren xanuye,\nxawancaaxu yugun do yaxarun naxa.\nO ga na a faayi ti jamaanu ku ga kafim i ga da laayidun raga nan ti i wa\nsikki do haadama renmun taqun koroosinden batte.\nO ga na a faayi nan ti a su nan siri me-mukku taqun do du kiteyen ga ni\nke be.\nBatu xooren\nda haadama renmum taqum doronden dantaqiye duna noxon bagandi kuudo\nsaran xabiibanun su, jamaanun su na \u00f1a, ken dinman \u014ba, sere su ma kafo\nna ke danteqiye toqo i kiilu kuudo ti xaran\u014bunden do arayinde jamaanu na\nkatta soron taqun tangana.\nTonte fana\nHaadama renme su saareyen \u014ba an na du-kitten \u00f1a, an nta sere komaaxu, an\ndo soron su yan yekka dorontaaxu do taqu. Haqilen, wa sere su, a do soro\nkuttu nan siri terene doome kappalengaaxu kanma.\nTonte 2\nHaadama renme su raawa i taqun su wuttu xo ke danaqiyi kayiti ga da a ko\nmoxo be. Xabiila, fate, yugo ma yaxare, xanne, diina, politikin kaara,\nma wariyu tana a ga giri a jamaane, a dingira, a kiteyu, a saareye ma\nsigira tana, ku su ra nta a kabana i taqun wuttu.\nPo ra nta bakka sere taqu na a saxu a ga giri jamaane be, dingira be ti\nken jamaane ni maranden ya, ma a nta i yinme kitte.\nTonte 3\nBireye, du-kiteye do an yinme tangarjen wa kappa haadama renmen taqu.\nTonte 4",
            "Image": "ab7d6eb81a8db08f269e4c4ed6f7d2e4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sere su ra nta \u00f1aana kome, komaaxun do komo gaaganden danbe su kabanton\nya ni.\nTonte 5\nSere ra nta haadama renme su toorana, na a mamandi kuudo na a roxondi.\nTonte 6\nSere su, noqu su raawa i seraaxun bagandini xo killen ga da a riti moxo\nbe.\nTonte 7\nKillen kaaran \u014ba, a su nan yekka, killen na a su tangana moxo baane ke\nya. Fo wo fo su do ke dantaqiye ga bogu me wure, soron su nan baana i ga\ni tangana. Katta ken \u014ba moxo be.\nTonte 8\nKillen ma sariyanun saaxaman ga da taqu beenu kini seren \u014ba, i ga \u00f1i a\nmulla i na fo bagu i ya, sere so raawa deemande muurunu kiitiraanu.\nTonte 9\nra nta sere su ragana, na texi kaso ma na a bagandi jamaanen \u014ba xafu\nkanma.\nTonte 10\nI ga na fo tiifi sere ya, a nan siri i xibaaren dantaqini kiitira be ga\nnta saafandini, soron su jon \u014ba, kiitira ke na a taqun do a waajibinun\nkoyi ma a na ko a ga boxu noqu be.\nTonte 11\nGolli bure su ga tiifi haadama renme ya, in siri a ragana xo a ga ma fo\ndabari ma I ga na a kiiti bire be jaman \u014ba, fo ga ma bogu a taqun \u014ba.\nTo\u014ben ra nta xenne haadama renme su kanma selli gollu ku dabari dinma\njamaane ma jaman falle sariyan ga ma golli bure wari a yi. Fo ra nta\nkappa killen ga da to\u014be be ko.\nTonte 12\nSere su ra nta roono, fo koono an funen bire moxo, a kore, a kan xibaare\nma na a bataaxun xara selli a ga ma an \u00f1amari, a ra nta a roxondini\nxadi. Sariyan nan siri sere su tangana katta kun baqe, ken xa wa kappa\nsere su taqu.\nTonte 13\nSere su raawa terene moxo be gan li\u014bo a dan \u014ba jamaanen noxon \u014ba, a\nraawa i kan sigindini noqu be i ga a mulla.\nSere su raawa bakka jamaane, xari a yinme jamaane, a raawa yillene katta\ni jamaane.",
            "Image": "d489546d21451ea79f82b511eb497ba5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tonte 14\nI ga da sere su bitta, a raawa telle moole jamaane tana.\nKe taqe ra nta a kisini selli a ga da golli buren ya \u00f1a, selli a ga da\ngolle dabari a do Duna Feddi xooren sariyan ga bogu me wure.\nTonte 15\nSere su nan siri kappa jamaane soron \u014ba.\nI ra nta sere su bakka jamaanen soron \u014ba a ga ma soxu fo wo fo su kanma,\ni ra nta kabana dubakka jamaane soron \u014ba katta jamaane tana.\nTonte 16\nYugo do yaxare ga na yexu baga, i raawa yexini me ya, na ka sigindi. I\nga nta xabiila, jamaane ma diina baane ra nta ken kabana. Yugo ke do\nyaxare ke yan baana taqu yexu ke noxon \u014ba ma ga na bogu.\nYexun \u00f1aana yugon do yaxaren \u00f1aamariyen kanma.\nKan ya ni jamaaren soron gondoman \u014ba fankan nan siri a tangana.\nTonte 17\nSere raawa naabure kitta, a ga \u00f1a kafon \u014ba ma duran naabure.\nI ra nta sere naabure buusunu a yi xafu kanma.\nTonte 18\nSere su raawa sinmene moxo be gan li\u014bo an dan \u014ba, na ro diina. Ken taqe\nyan sigi, a ga raawa gilli ke diina katta baane tana. A raawa i diina\nbagandi sellan \u014ba, a baane ma a do soro tanani, ma a kan noxo, a raawa a\nxara\u014bundini, nan bati.\nTonte 19\nSere su raawa xibaare walla moxo be gan li\u014bo a dan \u014ba, na kun wariyu\nbagandi sellan \u014ba. Ken wure ni ya sere su raawa wariyu kitta, na a\nmuuru, ma na a sanqi noqu su, moxo su, i ga nta an tanpindini.\nTonte 20\nSere su raawa soro kappa me man na fedde taaxundi.\nI ra nta sere su rondini fedde ya a ga nta a li\u014bun \u014ba.\nTonte 21\nSere su yinme raawa kappa jamaanen xibaarun ga ku beenu maxa, ma a faari\ntaaxa be a ga a suga.\nJamaanen saare renmun su nan baana taqu kuudo nan golli fankan da.\nJamaanen soron ga ke be mulla ya ni fankan gondoman \u014b. I ga ke be mulla,",
            "Image": "a33b28bee2ec6c2b4541285103ac9843"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "I nan siri a bangandini ti sugandindi laabante.\nTonte 22\nSere su ga kappa jamaanen soro, a nan siri daxa kitta. A gan siri foonu\nbeenu kitta katta kuureye, kuudo fo nan maxa bono a saraaxun \u014ba, ti\njamaane ma jaman falle deemande kun kappa a taqun ya.\nTonte 23\nNa golle kita, na angollen suga, na a dabari xanne li\u014be, na an tanga\ngollinbalaaxu kun su wa kappa sere su taqu.\nSoro ga na \u00f1i golli baane dabarini, I nta fu\u014boono me ya tugaadi.\nSere su ga golli\u00f1a\u014baana, a nan siri tugaadi kitta ya a do i koren ga\nkatta bireene ti a yi sutura noxo.\nSere su do soro tanani raawa kafiini na golli\u00f1an fedde sigindi, ma nan\nro golli\u00f1an fedde kuudo na i taqun tanga.\nTonte 24\nNan tuuma, na an feten bogu me wa kappa seren taqu, na xenpa kita\ngolli\u00f1an do tuuma waxitinu a ga nta kaara su toorono.\nTonte 25\nNa feere\nyigande,\ngan siri\nma selli\nkita kuudo an do an kore na bire moxo sire kita, yonki saha,\nfeetu fatande, hire noqu, jaare noqu a do koroosindu beenu kan\ni kitta. Na a deema selli a ga nta gollini, kaagumen ga na-bono\na ga ra ntaxa du birandi a sago ga fe.\nSaareye do lemi\u00f1aaxu nan siri koroosindi daritante kitta lemine su a ga\nsaare kacce ma a ga ma saare kacce, i sun siri tangene moxo baane ya.\nTonte 26\nSere su nan siri xaran\u014ba, xaran\u014bunde ke jonko nta a yi xarankonpo lenmu\nki. Haadama renme su nan fatanta xarankonpo lenmu ku. .I nan gollen\ntuwaaxun xaran\u014ben ntalan wu\u00f1ini katta haadaman \u014ba. Sere su tuwaaxun ya\nna an rondini meyisi xooro ku.\nXaran\u014bunde ke nan siri seraaxun ya wundunu na haadama renmen taqun do i\ndoronden tuwindi. A nan siri me-faamunde, yanpanden menjan\u014baaxun ya\nroono jamaanun naxa do saran xabiilanu, diinan kafonu. A nan siri Duna\nfeddi xooren gollu katta jamu kuurandini.\nSaaraanon fina yan sugandini lemunun dan \u014ba xaran\u014ben kille.\nTonte 27\nSere su taawa kappa taaxen laadan xibaarun kuurande, nan taawe i bogu\ndinma su nan kafi i kuurandi munnafa.\nSere su raawa i gollen munnafan tangana, a ga \u00f1a safande, laadan xibaare\nma fo tana.",
            "Image": "5297e99dc8867bc07ba8750bff69df1c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tonte 28\nSere su wa wulla jamu nan \u00f1a i jaman noxo do jaman falee kuudo taqun do\ndu-kiteyu beenu ga ko\u014bi ke dantanqirji kayiti noxo nan sabati.\nTonte 29\nWaajibinun wa seren da katta jaman \u014ba, ken noxon \u014ba, a du-kiteyen do a\nseraaxun kuureyen baane yan katta \u00f1aana.\nSariyan da xenpa \u00f1a kuudo sere su nan maxa dangi i taqun do i du-kiteyu.\nKu taqu do ku du-kiteyu fa nta \u00f1aana selli i do Dun Feddi xooren anniyun\nga nta telle doome.\nTonte 30\nKe dantaqiyi kayiti tonto ku ra nta \u00f1aana jamaane, kafo ma sere su dan\n\u014ba kille kuudo na seron taqun do I du-kiteyun bonondi.\nDuna feddi xooren du\u014be na dantaqi i batu xoore. Taagumansen ga ni 217\n(III), a ga wuti Desamburu 10, 1948 siine",
            "Image": "c01b33f9cb7deae434a1ebf9c0827117"
        }
    }
}

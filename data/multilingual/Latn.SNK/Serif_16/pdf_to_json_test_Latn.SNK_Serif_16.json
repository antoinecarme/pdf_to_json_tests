{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470707,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "HAADAMA RENMUM TAQUN DORONDEN DANTAQIYE DUNA NOXO (1948)\nJOPPAADI\nO ga na a faayi nan ti saran xabiilanun doronde do I taqu tinamto ya na du-kiteye,\ntele\u014bontaaxun do jamun gondoman \u014ba duna noxo.\nO ga na a faayi nan ti soron taqun turvinbalaaxun do i roxomaxantaaxun yan \u00f1a\nsababu xonintan gollu \u00f1an\u014ben dunasu maxa. Ken ya ni haadama renmum su ga\nnatene do kiyi kurunba be i ga digaamunu, i ga batiini ti i sago, i xannun laabanto\nkannu do kori su da.\nO ga na a taayi nan ti haadama tenmun taqun nan siri tangeene ti tanka tele\u014bonte\nkuudo a nan maxa fiite katta gollu burn \u00f1an\u014ben do marandi moxo bure.\nO ga na a faayi nan ti mejan\u014baaxun nan siri \u00f1aana jamaanun naxa.\nO ga na a faayi nan ti Duna feddi xooren da sigira xerexerente kini haadama renmum\ntaqu i sigindi kayitin noxo, a doronden do seren xanuye, xawancaaxu yugun do\nyaxarun naxa.\nO ga na a faayi ti jamaanu ku ga kafim i ga da laayidun raga nan ti i wa sikki do\nhaadama renmun taqun koroosinden batte.\nO ga na a faayi nan ti a su nan siri me-mukku taqun do du kiteyen ga ni ke be.\nBatu xooren\nda haadama renmum taqum doronden dantaqiye duna noxon bagandi kuudo saran\nxabiibanun su, jamaanun su na \u00f1a, ken dinman \u014ba, sere su ma kafo na ke danteqiye\ntoqo i kiilu kuudo ti xaran\u014bunden do arayinde jamaanu na katta soron taqun tangana.\nTonte fana\nHaadama renme su saareyen \u014ba an na du-kitten \u00f1a, an nta sere komaaxu, an do soron\nsu yan yekka dorontaaxu do taqu. Haqilen, wa sere su, a do soro kuttu nan siri terene\ndoome kappalengaaxu kanma.\nTonte 2\nHaadama renme su raawa i taqun su wuttu xo ke danaqiyi kayiti ga da a ko moxo be.\nXabiila, fate, yugo ma yaxare, xanne, diina, politikin kaara, ma wariyu tana a ga giri a\njamaane, a dingira, a kiteyu, a saareye ma sigira tana, ku su ra nta a kabana i taqun\nwuttu.\nPo ra nta bakka sere taqu na a saxu a ga giri jamaane be, dingira be ti ken jamaane\nni maranden ya, ma a nta i yinme kitte.\nTonte 3\nBireye, du-kiteye do an yinme tangarjen wa kappa haadama renmen taqu.\nTonte 4\nSere su ra nta \u00f1aana kome, komaaxun do komo gaaganden danbe su kabanton ya ni.",
            "Image": "28d948a6bc61d1bc04f27faac88a5c3a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tonte 5\nSere ra nta haadama renme su toorana, na a mamandi kuudo na a roxondi.\nTonte 6\nSere su, noqu su raawa i seraaxun bagandini xo killen ga da a riti moxo be.\nTonte 7\nKillen kaaran \u014ba, a su nan yekka, killen na a su tangana moxo baane ke ya. Fo wo fo\nsu do ke dantaqiye ga bogu me wure, soron su nan baana i ga i tangana. Katta ken \u014ba\nmoxo be.\nTonte 8\nKillen ma sariyanun saaxaman ga da taqu beenu kini seren \u014ba, i ga \u00f1i a mulla i na fo\nbagu i ya, sere so raawa deemande muurunu kiitiraanu.\nTonte 9\nra nta sere su ragana, na texi kaso ma na a bagandi jamaanen \u014ba xafu kanma.\nTonte 10\nI ga na fo tiifi sere ya, a nan siri i xibaaren dantaqini kiitira be ga nta saafandini,\nsoron su jon \u014ba, kiitira ke na a taqun do a waajibinun koyi ma a na ko a ga boxu noqu\nbe.\nTonte 11\nGolli bure su ga tiifi haadama renme ya, in siri a ragana xo a ga ma fo dabari ma I ga\nna a kiiti bire be jaman \u014ba, fo ga ma bogu a taqun \u014ba.\nTo\u014ben ra nta xenne haadama renme su kanma selli gollu ku dabari dinma jamaane\nma jaman falle sariyan ga ma golli bure wari a yi. Fo ra nta kappa killen ga da to\u014be\nbe ko.\nTonte 12\nSere su ra nta roono, fo koono an funen bire moxo, a kore, a kan xibaare ma na a\nbataaxun xara selli a ga ma an \u00f1amari, a ra nta a roxondini xadi. Sariyan nan siri sere\nsu tangana katta kun baqe, ken xa wa kappa sere su taqu.\nTonte 13\nSere su raawa terene moxo be gan li\u014bo a dan \u014ba jamaanen noxon \u014ba, a raawa i kan\nsigindini noqu be i ga a mulla.\nSere su raawa bakka jamaane, xari a yinme jamaane, a raawa yillene katta i jamaane.\nTonte 14\nI ga da sere su bitta, a raawa telle moole jamaane tana.\nKe taqe ra nta a kisini selli a ga da golli buren ya \u00f1a, selli a ga da golle dabari a do\nDuna Feddi xooren sariyan ga bogu me wure.",
            "Image": "fc719a03e36ae336cd20212e84be402e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tonte 15\nSere su nan siri kappa jamaane soron \u014ba.\nI ra nta sere su bakka jamaanen soron \u014ba a ga ma soxu fo wo fo su kanma, i ra nta\nkabana dubakka jamaane soron \u014ba katta jamaane tana.\nTonte 16\nYugo do yaxare ga na yexu baga, i raawa yexini me ya, na ka sigindi. I ga nta xabiila,\njamaane ma diina baane ra nta ken kabana. Yugo ke do yaxare ke yan baana taqu\nyexu ke noxon \u014ba ma ga na bogu.\nYexun \u00f1aana yugon do yaxaren \u00f1aamariyen kanma.\nKan ya ni jamaaren soron gondoman \u014ba fankan nan siri a tangana.\nTonte 17\nSere raawa naabure kitta, a ga \u00f1a kafon \u014ba ma duran naabure.\nI ra nta sere naabure buusunu a yi xafu kanma.\nTonte 18\nSere su raawa sinmene moxo be gan li\u014bo an dan \u014ba, na ro diina. Ken taqe yan sigi, a\nga raawa gilli ke diina katta baane tana. A raawa i diina bagandi sellan \u014ba, a baane\nma a do soro tanani, ma a kan noxo, a raawa a xara\u014bundini, nan bati.\nTonte 19\nSere su raawa xibaare walla moxo be gan li\u014bo a dan \u014ba, na kun wariyu bagandi sellan\n\u014ba. Ken wure ni ya sere su raawa wariyu kitta, na a muuru, ma na a sanqi noqu su,\nmoxo su, i ga nta an tanpindini.\nTonte 20\nSere su raawa soro kappa me man na fedde taaxundi.\nI ra nta sere su rondini fedde ya a ga nta a li\u014bun \u014ba.\nTonte 21\nSere su yinme raawa kappa jamaanen xibaarun ga ku beenu maxa, ma a faari taaxa\nbe a ga a suga.\nJamaanen saare renmun su nan baana taqu kuudo nan golli fankan da.\nJamaanen soron ga ke be mulla ya ni fankan gondoman \u014b. I ga ke be mulla, I nan siri\na bangandini ti sugandindi laabante.\nTonte 22\nSere su ga kappa jamaanen soro, a nan siri daxa kitta. A gan siri foonu beenu kitta\nkatta kuureye, kuudo fo nan maxa bono a saraaxun \u014ba, ti jamaane ma jaman falle\ndeemande kun kappa a taqun ya.",
            "Image": "5f8dff20b319c86e0141f22b3e4c870e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Tonte 23\nNa golle kita, na angollen suga, na a dabari xanne li\u014be, na an tanga gollinbalaaxu kun\nsu wa kappa sere su taqu.\nSoro ga na \u00f1i golli baane dabarini, I nta fu\u014boono me ya tugaadi.\nSere su ga golli\u00f1a\u014baana, a nan siri tugaadi kitta ya a do i koren ga katta bireene ti a\nyi sutura noxo.\nSere su do soro tanani raawa kafiini na golli\u00f1an fedde sigindi, ma nan ro golli\u00f1an\nfedde kuudo na i taqun tanga.\nTonte 24\nNan tuuma, na an feten bogu me wa kappa seren taqu, na xenpa kita golli\u00f1an do\ntuuma waxitinu a ga nta kaara su toorono.\nTonte 25\nNa feere kita kuudo an do an kore na bire moxo sire kita, yonki saha, yigande, feetu\nfatande, hire noqu, jaare noqu a do koroosindu beenu kan gan siri i kitta. Na a deema\nselli a ga nta gollini, kaagumen ga na-bono ma selli a ga ra ntaxa du birandi a sago ga\nfe.\nSaareye do lemi\u00f1aaxu nan siri koroosindi daritante kitta lemine su a ga saare kacce\nma a ga ma saare kacce, i sun siri tangene moxo baane ya.\nTonte 26\nSere su nan siri xaran\u014ba, xaran\u014bunde ke jonko nta a yi xarankonpo lenmu ki.\nHaadama renme su nan fatanta xarankonpo lenmu ku. .I nan gollen tuwaaxun\nxaran\u014ben ntalan wu\u00f1ini katta haadaman \u014ba. Sere su tuwaaxun ya na an rondini\nmeyisi xooro ku.\nXaran\u014bunde ke nan siri seraaxun ya wundunu na haadama renmen taqun do i\ndoronden tuwindi. A nan siri me-faamunde, yanpanden menjan\u014baaxun ya roono\njamaanun naxa do saran xabiilanu, diinan kafonu. A nan siri Duna feddi xooren gollu\nkatta jamu kuurandini.\nSaaraanon fina yan sugandini lemunun dan \u014ba xaran\u014ben kille.\nTonte 27\nSere su taawa kappa taaxen laadan xibaarun kuurande, nan taawe i bogu dinma su\nnan kafi i kuurandi munnafa.\nSere su raawa i gollen munnafan tangana, a ga \u00f1a safande, laadan xibaare ma fo\ntana.\nTonte 28\nSere su wa wulla jamu nan \u00f1a i jaman noxo do jaman falee kuudo taqun do du-kiteyu\nbeenu ga ko\u014bi ke dantanqirji kayiti noxo nan sabati.\nTonte 29",
            "Image": "f7481f3e28c8cf44130c89b3b9c6c39e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Waajibinun wa seren da katta jaman \u014ba, ken noxon \u014ba, a du-kiteyen do a seraaxun\nkuureyen baane yan katta \u00f1aana.\nSariyan da xenpa \u00f1a kuudo sere su nan maxa dangi i taqun do i du-kiteyu.\nKu taqu do ku du-kiteyu fa nta \u00f1aana selli i do Dun Feddi xooren anniyun ga nta telle\ndoome.\nTonte 30\nKe dantaqiyi kayiti tonto ku ra nta \u00f1aana jamaane, kafo ma sere su dan \u014ba kille kuudo\nna seron taqun do I du-kiteyun bonondi.\nDuna feddi xooren du\u014be na dantaqi i batu xoore. Taagumansen ga ni 217 (III), a ga\nwuti Desamburu 10, 1948 siine",
            "Image": "b5bf07f0596150ba1a93c6fe44b4f91d"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469182,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lisakoli ya molongo ya makoki ya moto\nMaloba ya yambo\nNa botalaka \u2019te kondima limemya ya bato nyonso ya molongo pe makoki ma bango oyo ezali\nndenge moko pe bakoki kopimela moto te ezali tina ya bonsomi, bosembo pe kimpa kati ya\nmolongo. Na botalaka \u2019te komona pamba pe koboya kotosa esengeli ya moto ebatelama na\nbokonzi ya bosembo po te, na sima yango, moto akoma na botombiki esongo na minyokoli\nte,\nNa botalaka \u2019te esengeli kolendisa boyokani na kati ya bikolo,\nNa botalaka \u2019te na kati ya Mokanda ya Mibeko ya Lisanga ya Bikolo ya Molongo, bato ya\nmolongo bayebisi lisusu lolenge bandimi maloki ya tina yo moto, limemya pe lokumu ya\nmoto, bokokani ya makoki ya basi pe mibali pe na botalaka \u2019te bango bayebisi \u2019te\nbazwi mokano ya kobongisa ezaleli ya moto pe kosala \u2019te moto azwa bomoi malamu penza\nna kati ya bonsomi ya monene penza,\nNa botalaka \u2019te kozala bato nyonso na makanisi ndenge moko po na makoki pe bonsomi\nyango, ezali na tina monene po \u2019te oyo bakani elonga,\nLIKITA MONENE\nezali koyebisa\nLISAKOLI YA MOLONGO OYO YA MAKOKI YA MOTO\nlokola eloko oyo bato pe bikolo nyonso balingi babwa, po te bato pe mangomba nyonso, na\nbobatelaka tango nyonso Lisakoli yango na moteme, basala makasi na boteyi pe bokolisi\nbwanya, po \u2019te makoki pe bonsomi yango etosama pe basala \u2019te bandima pe basalela\nyango na bosolo penza na molongo mobimba, ezala na kati ya bato ya Bikolo ya Lisanga\nbango moko to na kati ya ekolo pe molongo mobimba.\nETENI YA yambo (1)\nBato nyonso na mbotama bazali nzomi pe bakokani na limemya pe makoki. Bazali na mayele\npe basengeli kofanda na bondeko okati na bango.\nETENI YA 2\nMoto nyonso azali na makoki pe bonsomi nyonso oyo elimbolami na kati ya Lisakoli oyo,\nbokeseni ata moke te, na mambi matali loposo ya nzoto, bomwasi to bobali, lokota,\nlingomba ya nzambe, makanisi ya politiki to ya ndenge mosusu, ekolo to longomba ya\nbato, bokulaka, mbotama to makambo mosusu.\nEpai mosusu, na botalaka eloko ya moto, epikisami kosala bokeseni na mambi matali\nmibeko ya politiki, mibeko ya bosambisi to ya boyokani na mikili mosusu, ezala ekolo to\nmabele ya nsomi to oyo eyangelemani na bauta, to oyo ezwi bonsomi ya sikisiki te.\nETENI YA 3\nMoto nyonso azali na likoki ya kozala na bomoi, a kozala somi pe kozala motema sei na\nbomoto na ye.\nETENI YA 4",
            "Image": "5a2a238f21104dc5a9631ff8ce3cd7f2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Moto ata moke te asengeli kozala moumbu; boumbu pe boteki baumbu epikisami na ndenge\nnyonso.\nETENI YA 5\nMoto ata moke te asengeli konyokama pe kosalelama makambo ya bonyama pe oyo ezanga\nbomoto na lokumu.\nETENI YA 6\nMoto nyonso azali na likoki \u2019te bayeba makoki na ye bipai nyonso.\nETENI YA 7\nBato nyonso bakokani liboso ya mobeko pe bazali na likoki ya kobatelama na mobeko se\nndenge moko. Banso bazali na likoki ya kobatelama se ndenge moko esongo na bikela\nnyonso ya bokesenisi elongobani te na Lisakoli oyo pe esengo na bikela nyonso oyo\nekobota bokesenisi yango.\nETENI YA 8\nMoto nyonso azali na likoki ya koluka lisalisi ya solo penza na liboso ya mangomba ya\nbosambisi ya ekolo oyo ezali na bwanya esongo na bikela oyo ekotangola maloki ya tina\nendimami na mibeko po na ye.\nETENI YA 9\nMoto moko te akoki kokangama to kobengisama tina te.\nETENI YA 10\nMoto nyonso azali na likoki \u2019te likambo na ye lokola ya bato nyonso, essambisama na\nbosembo pe na miso ya bato nyonso na esambiselo ya somi pe ya epai moko te, oyo ekozwa\nmikano engebene na makoki pe masenginia ye to engebene na bosolo ya likambo ye\nafundami.\nETENI YA 11\nMoto nyonso oyo afundami na likambo azali naino maboko pembe tee tango bakotatola\nengebene na mobeko, mabe ye asali, na libanza oyo ekosalama na miso ya bato nyonso,\nepai wapi manso esengeli kosalama po te mofundami azwa na ye.\nMoto ata moko te asengeli kozwa etumbu po na makambo to botiki oyo, tango esalamaki,\nezalikaki naino mbeba te, engebene na mibeko ya ekolo to ya molongo. So lolenge yango,\nbakoki te kopesa moto etumbu koleka oyo ezalaka kopesama na tango likambo esalamaki.\nETENI YA 12\nMoto ata moko te akoki kokota pamba na makambo etali ezaleli, libota, ndako pe mikanda\nya ngana to pe kobebisa lokumu na ye. Moto nyonso azali na likoki ya kobatelama na\nmobeko esongo na bikota-kota yango.\nETENI YA 13\nMoto nyonso azali na makoki ya kotambola ndenge alingi pe kopona esika ya kovanda kati\nya ekolo.",
            "Image": "ef9c4a3db8d2b1ff680f34112122fee1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Moto nyonso azali na makoki ya kotika ekolo nyonso ata ya ye moko po na kokenda na\nekolo mosusu; ye akoki pe kozonga na ekolo na ye.\nETENI YA 14\nNa liboso ya monyokoli, moto nyonso azali na likoki ya koluka pe kozwa esika ya kobomba\nnzoto na bikolo mosusu.\nLikoki yango likopesama te na moto afundami na likambo ya makasi to na bikela oyo\nelongombani te na mibeko ya Linsaga ya Bikolo ya Molongo.\nETENI YA 15\nMoto nyonso azali na likoki ya koyebana mosi-ekolo.\nBakoki te kopimela moto likoki ya kozala mosi-ekolo to ya kokoma moto ya ekolo mosusu.\nETENI YA 16\nSoki mobu ya kobalana ekoki, mobali pe mwasi bakoki kokwelana pe kotonga libota pe\nmasimbisi ezala te na makambo etali loposo, ekolo to longomba ya nzambe. Bango bazali\nna makoki se ndenge moko na makambo etali makwela, ezala tango ya makwela to tango ya\nbokabwani.\nLibala ekoki kosalama se soki mwasi na mobali bango mei bandimi na motema moko.\nLibala ezali longomba ya tina po na bato pe ezali na likoki ya kobatelama na bato pe\nLeta.\nETENI YA 17\nMoto nyonso azala ye moko to na kati ya lisanga, azali na likoki ya mokolo-ekolo.\nBakoki ata moke te kopimela to kobotola moto eloko na ye soki tina ezali te.\nETENI YA 18\nMoto nyonso azali na likoki, ya kozala na makanisi na ye, mayele na ye ya motema pe\nlingomba na ye ya nzambe; likoki yango ekopesa ye ndingisa ya kopona lingomba ya nzambe\nto kobongola makanisi na ye, ye moko to elongo na baninga, ezala na miso ya bato ya\nmei; na boteyi, na bikela, na bokumisi nzambe pe milulu.\nETENI YA 19\nMoto nyonso azali na likoki ya bokanisi pe bolobi; yango ekopesa ye ndingisa ya kozala\nna bomo na motema te likolo ya makanisi na ye ndingisa ya koluka, kozwa pe kopanza\nmayebisi na makanisi esika na esika, na ndenge alingi koyebisa yango.\nETENI YA 20\nMoto nyonso azali na likoki ya kozala na likita pe lingomba oyo ezali na kinya.\nEkoki te kosengama na makasi te moto akota na lingomba.\nETENI YA 21\nMoto nyonso azali na likoki ya kotia maboko na bokambi misala ya ekolo na ye ezala ye",
            "Image": "2368193494bd8b9ac44abbca26c97759"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "moko to na batoma ye moko aponi.\nMoto nyonso azali na likoki, lokola baninga nyonso ya kosala misala ya Leta.\nBolingi yango esengeli komonana na maponi ya sembo oyo esengeli kosalama mbala na\nmbala, na liponeli ya bato nyonso pe na boponi ya Lingomba to na ndenge mosusu ekokani\nna yango pe ekosala \u2019te bato bapona na bonsomi nyonso.\nETENI YA 22\nMoto nyonso, lokola azali moko ya lingomba, azali na likoki ya kozwa lisalisi ya\nesalelo-lisungi, oyo ezali na ndingisa ya kopesa moto makoki ya ye ya mosolo, ya bomoi\npe ezaleli, po na lokumu pe bokoli malamu ya bomoto na ye, na lisalisi ya bokasi ya\nekolo pe ya boyokani ya mikili na mikili, engebene na mwango pe bokulaka ya ekolo na\nekolo.\nETENI YA 23\nMoto nyonso azali na likoki ya kozwa mosala, ya kopona mosala ye alingi, na ndenge ya\nsembo elongobani na mosala, pe basengeli kobatela ya esongo na bosomele.\nBato nyonso bazali na likoki, bokeseni ata te, ya kozwa lifuta ekokani po na mosala\nekokani.\nMoto nyonso akosala, azali na likoki ya kozwa lifuta ya sembo pe elongobani, oyo\nekosala te ye na libota na ye bazwa bomoi elongobani na lokumu ya moto, pe ekoki\nkobongisama lisusu na ndenge nyonso ya bobateli bomoi.\nMoto nyonso azali na likoki ya kokela basendika elongo na baninga pe kokota na\nbasendika po na kokengela maloki na ye.\nETENI YA 24\nMoto nyonso azali na likoki ya bopemisi pe bopemisi nzoto, mingi ya bozwui eleko ya\nsembo ya boumeli na mosala pe na bozwi lifuta na bakonzi ya mbala na mbala.\nETENI YA 25\nMoto nyonso azali na likoki ya kobikela na ndenge elongobani po \u2019te azwa bokolongonu,\nbozala malamu ya ye pe ya libota na ye epusi na makambo etali kolia, kolata, kovanda,\nkosalisa nzoto pe kosungama na ndenge esengeli; ye azali na likoki ya kosalisama na\ntango ya bosemele, bokono, bosele, bozenge, bobange to na tango mosusu ye akozanga\nmosolo ya kobikela na sima ya makambo esalami na bolinga na ye te.\nBomama pe bomwana ezali na likoki ya kosungama na ndenge elongobani. Mwana nyonso\nabotama kati ya makwela to na libanda asengeli kobatelama to ndenge moko.\nETENI YA 26\nMoto nyonso azali na likoki ya bokolisi bwanya pe mayele. Mateya esengeli kopesama\npamba, mosolo te, ata na bakelasi ya mabandela. Mateya ya mabandela esengeni kopesama\nna moto nyonso. Mateya ya tekiniki pe ya mosala esengeli kopesama bipai nyonso; eposa\nya kozwa mateya ya kelasi ya minene esengeli kopesama na bato nyonso, se ndenge moko,\nengebene na mayele na bango.\nBokolisi bwanya pe mayele esengeli kosala te moto akola na ndenge nyonso pe atosa\nmalamu penza makoki pe bonsomi ya tina na moto. Yango esengeli komema boyokani, boboto,",
            "Image": "9a0790394d05ca7acf14e3d424cc70d7"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "bolingo kati ya bikolo pe mangomba ya bato oyo loposo pe boyambi ekeseni; yango pe\nesengeli kobongisa misala ya Lisanga ya Bikolo ya Molongo po na bobateli kimya.\nBaboti bazali na likoki ya yambo, ya boponi ndenge ya mateya esengeli kopesama na bana\nna bango.\nETENI YA 27\nMoto nyonso azali na likoki ya kotia maboko ndenge alingi na misala ya bokolisi\nbwanyaya lingomba, kopesela na nkoti, pe kotia maboko na botomboli zebi pe bolamu ya\nyango.\nMoto nyonso azali na likoki \u2019te matomba ya misala ya ye ya zebi, ya bokomi pe ya nkoti\nebatelama.\nETENI YA 28\nMoto nyonso azali na likoki \u2019te kati ya bato pe bikolo, nyonso ebonga po te makoki pe\nbonsomi oyo ekomami kati ya Lisakoli oyo elonga.\nETENI YA 29\nMoto azali na mikumba epai ya lingomba oyo ekopesa ye eposa ya bokolisi bomoto na ye na\nndenge elongobani.\nMoto nyonso, na botalaka makoki pe bonsomi na ye, asengeli kosala se mikumba oyo\neyebani na mobeko se po \u2019te bayeba pe bakumisa maloki pe bonsomi ya baninga, pe po na\nkotosa mibeko ya sembo ya ezalela kinya ya bato pe bozali malamu kati ya lingomba ya\nboyangeli lisanga.\nMakoki pe bonsomi yango ekoki, ata moke te, kozala esongo na masengi ya Lisanga ya\nBikolo ya Molongo.\nETENI YA 30\nMobeko ata moko te ya Lisanga oyo ekoki kozala po na Leta, na lisanga ya bato, to na\nmoto, likoki ya kosala likambo oyo ekonyata makoki pe bonsomi awa.",
            "Image": "5941630112ea10e30d34094acbdd9a3f"
        }
    }
}

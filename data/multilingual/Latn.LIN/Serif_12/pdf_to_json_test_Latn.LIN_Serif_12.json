{
    "MetaData": {
        "Author": null,
        "Creation_Date": 1581469123,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "a5395b19dd36cb4bad638ce04954d999",
            "Index": 0,
            "Label": "1",
            "Size": [
                595.0,
                842.0
            ],
            "Text": "Lisakoli ya molongo ya makoki ya moto\nMaloba ya yambo\nNa botalaka ’te kondima limemya ya bato nyonso ya molongo pe makoki ma bango oyo ezali ndenge moko pe\nbakoki kopimela moto te ezali tina ya bonsomi, bosembo pe kimpa kati ya molongo. Na botalaka ’te komona\npamba pe koboya kotosa esengeli ya moto ebatelama na bokonzi ya bosembo po te, na sima yango, moto akoma\nna botombiki esongo na minyokoli te,\nNa botalaka ’te esengeli kolendisa boyokani na kati ya bikolo,\nNa botalaka ’te na kati ya Mokanda ya Mibeko ya Lisanga ya Bikolo ya Molongo, bato ya molongo bayebisi lisusu\nlolenge bandimi maloki ya tina yo moto, limemya pe lokumu ya moto, bokokani ya makoki ya basi pe mibali pe\nna botalaka ’te bango bayebisi ’te bazwi mokano ya kobongisa ezaleli ya moto pe kosala ’te moto azwa bomoi\nmalamu penza na kati ya bonsomi ya monene penza,\nNa botalaka ’te kozala bato nyonso na makanisi ndenge moko po na makoki pe bonsomi yango, ezali na tina\nmonene po ’te oyo bakani elonga,\nLIKITA MONENE\nezali koyebisa\nLISAKOLI YA MOLONGO OYO YA MAKOKI YA MOTO\nlokola eloko oyo bato pe bikolo nyonso balingi babwa, po te bato pe mangomba nyonso, na bobatelaka tango\nnyonso Lisakoli yango na moteme, basala makasi na boteyi pe bokolisi bwanya, po ’te makoki pe bonsomi yango\netosama pe basala ’te bandima pe basalela yango na bosolo penza na molongo mobimba, ezala na kati ya bato ya\nBikolo ya Lisanga bango moko to na kati ya ekolo pe molongo mobimba.\nETENI YA yambo (1)\nBato nyonso na mbotama bazali nzomi pe bakokani na limemya pe makoki. Bazali na mayele pe basengeli\nkofanda na bondeko okati na bango.\nETENI YA 2\nMoto nyonso azali na makoki pe bonsomi nyonso oyo elimbolami na kati ya Lisakoli oyo, bokeseni ata moke te,\nna mambi matali loposo ya nzoto, bomwasi to bobali, lokota, lingomba ya nzambe, makanisi ya politiki to ya\nndenge mosusu, ekolo to longomba ya bato, bokulaka, mbotama to makambo mosusu.\nEpai mosusu, na botalaka eloko ya moto, epikisami kosala bokeseni na mambi matali mibeko ya politiki, mibeko\nya bosambisi to ya boyokani na mikili mosusu, ezala ekolo to mabele ya nsomi to oyo eyangelemani na bauta, to\noyo ezwi bonsomi ya sikisiki te.\nETENI YA 3\nMoto nyonso azali na likoki ya kozala na bomoi, a kozala somi pe kozala motema sei na bomoto na ye.\nETENI YA 4\nMoto ata moke te asengeli kozala moumbu; boumbu pe boteki baumbu epikisami na ndenge nyonso.\nETENI YA 5\nMoto ata moke te asengeli konyokama pe kosalelama makambo ya bonyama pe oyo ezanga bomoto na lokumu.\nETENI YA 6\nMoto nyonso azali na likoki ’te bayeba makoki na ye bipai nyonso.\nETENI YA 7\nBato nyonso bakokani liboso ya mobeko pe bazali na likoki ya kobatelama na mobeko se ndenge moko. Banso\nbazali na likoki ya kobatelama se ndenge moko esongo na bikela nyonso ya bokesenisi elongobani te na Lisakoli\noyo pe esengo na bikela nyonso oyo ekobota bokesenisi yango.\nETENI YA 8\nMoto nyonso azali na likoki ya koluka lisalisi ya solo penza na liboso ya mangomba ya bosambisi ya ekolo oyo\nezali na bwanya esongo na bikela oyo ekotangola maloki ya tina endimami na mibeko po na ye.\nETENI YA 9\nMoto moko te akoki kokangama to kobengisama tina te."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "2666c25f1a5b21ce6e541ebb84a19d94",
            "Index": 1,
            "Label": "2",
            "Size": [
                595.0,
                842.0
            ],
            "Text": "ETENI YA 10\nMoto nyonso azali na likoki ’te likambo na ye lokola ya bato nyonso, essambisama na bosembo pe na miso ya\nbato nyonso na esambiselo ya somi pe ya epai moko te, oyo ekozwa mikano engebene na makoki pe masenginia\nye to engebene na bosolo ya likambo ye afundami.\nETENI YA 11\nMoto nyonso oyo afundami na likambo azali naino maboko pembe tee tango bakotatola engebene na mobeko,\nmabe ye asali, na libanza oyo ekosalama na miso ya bato nyonso, epai wapi manso esengeli kosalama po te\nmofundami azwa na ye.\nMoto ata moko te asengeli kozwa etumbu po na makambo to botiki oyo, tango esalamaki, ezalikaki naino mbeba\nte, engebene na mibeko ya ekolo to ya molongo. So lolenge yango, bakoki te kopesa moto etumbu koleka oyo\nezalaka kopesama na tango likambo esalamaki.\nETENI YA 12\nMoto ata moko te akoki kokota pamba na makambo etali ezaleli, libota, ndako pe mikanda ya ngana to pe\nkobebisa lokumu na ye. Moto nyonso azali na likoki ya kobatelama na mobeko esongo na bikota-kota yango.\nETENI YA 13\nMoto nyonso azali na makoki ya kotambola ndenge alingi pe kopona esika ya kovanda kati ya ekolo.\nMoto nyonso azali na makoki ya kotika ekolo nyonso ata ya ye moko po na kokenda na ekolo mosusu; ye akoki pe\nkozonga na ekolo na ye.\nETENI YA 14\nNa liboso ya monyokoli, moto nyonso azali na likoki ya koluka pe kozwa esika ya kobomba nzoto na bikolo\nmosusu.\nLikoki yango likopesama te na moto afundami na likambo ya makasi to na bikela oyo elongombani te na mibeko\nya Linsaga ya Bikolo ya Molongo.\nETENI YA 15\nMoto nyonso azali na likoki ya koyebana mosi-ekolo.\nBakoki te kopimela moto likoki ya kozala mosi-ekolo to ya kokoma moto ya ekolo mosusu.\nETENI YA 16\nSoki mobu ya kobalana ekoki, mobali pe mwasi bakoki kokwelana pe kotonga libota pe masimbisi ezala te na\nmakambo etali loposo, ekolo to longomba ya nzambe. Bango bazali na makoki se ndenge moko na makambo etali\nmakwela, ezala tango ya makwela to tango ya bokabwani.\nLibala ekoki kosalama se soki mwasi na mobali bango mei bandimi na motema moko.\nLibala ezali longomba ya tina po na bato pe ezali na likoki ya kobatelama na bato pe Leta.\nETENI YA 17\nMoto nyonso azala ye moko to na kati ya lisanga, azali na likoki ya mokolo-ekolo.\nBakoki ata moke te kopimela to kobotola moto eloko na ye soki tina ezali te.\nETENI YA 18\nMoto nyonso azali na likoki, ya kozala na makanisi na ye, mayele na ye ya motema pe lingomba na ye ya\nnzambe; likoki yango ekopesa ye ndingisa ya kopona lingomba ya nzambe to kobongola makanisi na ye, ye moko\nto elongo na baninga, ezala na miso ya bato ya mei; na boteyi, na bikela, na bokumisi nzambe pe milulu.\nETENI YA 19\nMoto nyonso azali na likoki ya bokanisi pe bolobi; yango ekopesa ye ndingisa ya kozala na bomo na motema te\nlikolo ya makanisi na ye ndingisa ya koluka, kozwa pe kopanza mayebisi na makanisi esika na esika, na ndenge\nalingi koyebisa yango.\nETENI YA 20\nMoto nyonso azali na likoki ya kozala na likita pe lingomba oyo ezali na kinya.\nEkoki te kosengama na makasi te moto akota na lingomba."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "50139049dd60ccb4bdb10aab6942ffeb",
            "Index": 2,
            "Label": "3",
            "Size": [
                595.0,
                842.0
            ],
            "Text": "ETENI YA 21\nMoto nyonso azali na likoki ya kotia maboko na bokambi misala ya ekolo na ye ezala ye moko to na batoma ye\nmoko aponi.\nMoto nyonso azali na likoki, lokola baninga nyonso ya kosala misala ya Leta.\nBolingi yango esengeli komonana na maponi ya sembo oyo esengeli kosalama mbala na mbala, na liponeli ya\nbato nyonso pe na boponi ya Lingomba to na ndenge mosusu ekokani na yango pe ekosala ’te bato bapona na\nbonsomi nyonso.\nETENI YA 22\nMoto nyonso, lokola azali moko ya lingomba, azali na likoki ya kozwa lisalisi ya esalelo-lisungi, oyo ezali na\nndingisa ya kopesa moto makoki ya ye ya mosolo, ya bomoi pe ezaleli, po na lokumu pe bokoli malamu ya\nbomoto na ye, na lisalisi ya bokasi ya ekolo pe ya boyokani ya mikili na mikili, engebene na mwango pe bokulaka\nya ekolo na ekolo.\nETENI YA 23\nMoto nyonso azali na likoki ya kozwa mosala, ya kopona mosala ye alingi, na ndenge ya sembo elongobani na\nmosala, pe basengeli kobatela ya esongo na bosomele.\nBato nyonso bazali na likoki, bokeseni ata te, ya kozwa lifuta ekokani po na mosala ekokani.\nMoto nyonso akosala, azali na likoki ya kozwa lifuta ya sembo pe elongobani, oyo ekosala te ye na libota na ye\nbazwa bomoi elongobani na lokumu ya moto, pe ekoki kobongisama lisusu na ndenge nyonso ya bobateli bomoi.\nMoto nyonso azali na likoki ya kokela basendika elongo na baninga pe kokota na basendika po na kokengela\nmaloki na ye.\nETENI YA 24\nMoto nyonso azali na likoki ya bopemisi pe bopemisi nzoto, mingi ya bozwui eleko ya sembo ya boumeli na\nmosala pe na bozwi lifuta na bakonzi ya mbala na mbala.\nETENI YA 25\nMoto nyonso azali na likoki ya kobikela na ndenge elongobani po ’te azwa bokolongonu, bozala malamu ya ye pe\nya libota na ye epusi na makambo etali kolia, kolata, kovanda, kosalisa nzoto pe kosungama na ndenge esengeli;\nye azali na likoki ya kosalisama na tango ya bosemele, bokono, bosele, bozenge, bobange to na tango mosusu ye\nakozanga mosolo ya kobikela na sima ya makambo esalami na bolinga na ye te.\nBomama pe bomwana ezali na likoki ya kosungama na ndenge elongobani. Mwana nyonso abotama kati ya\nmakwela to na libanda asengeli kobatelama to ndenge moko.\nETENI YA 26\nMoto nyonso azali na likoki ya bokolisi bwanya pe mayele. Mateya esengeli kopesama pamba, mosolo te, ata na\nbakelasi ya mabandela. Mateya ya mabandela esengeni kopesama na moto nyonso. Mateya ya tekiniki pe ya\nmosala esengeli kopesama bipai nyonso; eposa ya kozwa mateya ya kelasi ya minene esengeli kopesama na bato\nnyonso, se ndenge moko, engebene na mayele na bango.\nBokolisi bwanya pe mayele esengeli kosala te moto akola na ndenge nyonso pe atosa malamu penza makoki pe\nbonsomi ya tina na moto. Yango esengeli komema boyokani, boboto, bolingo kati ya bikolo pe mangomba ya bato\noyo loposo pe boyambi ekeseni; yango pe esengeli kobongisa misala ya Lisanga ya Bikolo ya Molongo po na\nbobateli kimya.\nBaboti bazali na likoki ya yambo, ya boponi ndenge ya mateya esengeli kopesama na bana na bango.\nETENI YA 27\nMoto nyonso azali na likoki ya kotia maboko ndenge alingi na misala ya bokolisi bwanyaya lingomba, kopesela\nna nkoti, pe kotia maboko na botomboli zebi pe bolamu ya yango.\nMoto nyonso azali na likoki ’te matomba ya misala ya ye ya zebi, ya bokomi pe ya nkoti ebatelama.\nETENI YA 28\nMoto nyonso azali na likoki ’te kati ya bato pe bikolo, nyonso ebonga po te makoki pe bonsomi oyo ekomami kati\nya Lisakoli oyo elonga.\nETENI YA 29\nMoto azali na mikumba epai ya lingomba oyo ekopesa ye eposa ya bokolisi bomoto na ye na ndenge elongobani."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "fe16b76381e8634a3b8a70a82b76459f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Moto nyonso, na botalaka makoki pe bonsomi na ye, asengeli kosala se mikumba oyo eyebani na mobeko se po\n’te bayeba pe bakumisa maloki pe bonsomi ya baninga, pe po na kotosa mibeko ya sembo ya ezalela kinya ya\nbato pe bozali malamu kati ya lingomba ya boyangeli lisanga.\nMakoki pe bonsomi yango ekoki, ata moke te, kozala esongo na masengi ya Lisanga ya Bikolo ya Molongo.\nETENI YA 30\nMobeko ata moko te ya Lisanga oyo ekoki kozala po na Leta, na lisanga ya bato, to na moto, likoki ya kosala\nlikambo oyo ekonyata makoki pe bonsomi awa."
        }
    }
}

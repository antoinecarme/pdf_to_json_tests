{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470518,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "M\u00d8G-A \u00c1C\u00cfMMI YI K\u00d6MI L\u00c4B\u00d8 KI RI G\u00cfG-A DWADDI KIPER DHANH\u00d8 B\u00cbNE\nG.A. res. 217A (III), U.N. Doc A/810 at 71 (1948)\nTHY\u00cbR\u00d8\nKa \u00e1rum y\u00ef\u00eb\u00ebyii kinni w\u00f8ri b\u00eb\u00ebdi dhanh\u00f8 \u00e1 dhanh\u00f8 pere tek, ki kinni g\u00efn-a cw\u00f8l \u00e1 dhanh\u00f8 p\u00e4r b\u00ebne, o di dwadd\u00f8 kinni b\u00eb\u00ebd ji b\u00ebnn ki k\u00f6mi piny ki m\u00ebr, ge g\u00f8gg-a\ndy\u00ebr, e bong ngan geny,\nK\u00e0 b\u00eb\u00ebd w\u00f8yi dhanh\u00f8 nyii k\u00e4n\u00f8 ki b\u00eb\u00ebd\u00f8 me raj, ki liny geki r\u00ebnyi rumi dhanh\u00f8, ka b\u00eb\u00ebn-a di b\u00eb\u00ebd ji ge k\u00f8m-a dy\u00ebr e bong ngan m\u00e4\u00e4n kw\u00f8bi kej dh\u00f8ge, o y\u00ef\u00ebye\nb\u00eb\u00ebde \u00e1 cwagge kete, e dhanh\u00f8 pa b\u00f6ggi rum\u00f8 y\u00ef\u00eby\u00f8 kinni bene b\u00eb\u00ebn-a tyer yi ji b\u00ebnn,\nK\u00e0 b\u00eb\u00ebde \u00e1 g\u00efn pere tek kinni kel\u00f8g dhanh\u00f8 odhal\u00f8 yi r\u00e4ji b\u00eb\u00ebd\u00f8, nyii rum\u00f8 kinni \u00f3yiel-a yi ng\u00e4nyi w\u00e4ye kipe k\u00e0 guud wange, ngan ni menani di ceg ka korr\u00f8 yi cigg,\nK\u00e0 b\u00eb\u00ebde \u00e1 g\u00efn pere teg kinni b\u00eb\u00ebd p\u00f6dhhi k\u00f6mi piny b\u00ebnn ki m\u00ebr, e ri gen ng\u00e4nyi yi gen,\nK\u00e0 \u00e1rum y\u00ef\u00eb\u00ebyii yi Buri P\u00f6dhhi K\u00f6mi Piny, ka c\u00efb yi gen \u00e1 Cigg kinni dhanh\u00f8 b\u00ebne p\u00e4r, o ko m\u00e4\u00e4n g\u00efnd\u00f8j men-a dwdde, m\u00e1 ji ceg b\u00eb\u00ebdr\u00f8 ga ji b\u00ebnn ceth, o ge p\u00e4r\nb\u00ebnn ying ga cw\u00f8w wal\u00e0 m\u00e4nn, ge di dwadd\u00f8 kinni k\u00f8ny gen ki tyenyi b\u00eb\u00ebdi gen, o ge d\u00f6nyi gen ge b\u00ebnn,\nK\u00e0 \u00e1rum y\u00ef\u00eb\u00ebyii yi P\u00f6dhh-a Yij Buri K\u00f6mi Piny, ka ge ok\u00f6\u00f6b\u00f8 kinni ge \u00f3g\u00f6\u00f6g\u00f8 kiper ty\u00ebgi m\u00f8g-a \u00e1y\u00ef\u00eby yi gen ki gw\u00f8g\u00f8, kyeel ki Buri P\u00f6dhhi K\u00f6mi Piny, a l\u00f8g k\u00f8nyi\ndhanh\u00f8 b\u00ebne ki w\u00f8ri ree, ki korri ji b\u00ebnn,\nK\u00e0 \u00f6rum yodii yii ji kinni g\u00efg-a dwaddi yi dhanh\u00f8 b\u00ebne p\u00e4\u00e4r ki kinni b\u00eb\u00ebd dhanh\u00f8 w\u00efje, bene gen a per gen teg kiper dhanh\u00f8 b\u00ebne,\nAnan, ki bang m\u00f8gani b\u00ebnn,\nBuri K\u00f6mi Piny B\u00ebne\nCeg-a c\u00efb ki G\u00efg-a Dwaddi Kiper Dhanh\u00f8 b\u00ebne ki K\u00f6mi L\u00e4b\u00f8; m\u00f8gani c\u00efb ga m\u00f8g m\u00efdhi yi ji b\u00ebnn ki p\u00f6dhh b\u00ebnn; ge k\u00f6dd-a k\u00f6mi dhanh\u00f8 geki ty\u00ebng-a b\u00eb\u00ebd gen ki kej\n\u00e1kyel, b\u00eb\u00ebd gen ceth ge m\u00efdh-a M\u00f8g-a \u00c1c\u00efb ki w\u00e4dhi gen, ka g\u00efgani pw\u00f6nyi teed\u00f8, kiep kinni o ji d\u00efd gen ki w\u00f8ri ri gen, o g\u00efgdwaddi m\u00f8g-a \u00e1c\u00efb kipe b\u00eb\u00ebdi ji ki\nw\u00e4dhi gen ge pa b\u00f6ggi m\u00efdhi ki wu\u00f6d\u00f8 k\u00ec yij p\u00f6dh\u00f8 kete ki kelli p\u00f6dhhi k\u00f6mi piny, kipe m\u00efdhi d\u00f8\u00f8ji bur\u00f8 k\u00ec k\u00f6mi piny b\u00ebne, e ji ri gen g\u00e4nyi yi gen, o ge w\u00f8r-a ri gen\nk\u00ec yedhi P\u00f6dhh-a Yij Buri K\u00f6mi Piny, k\u00ec kelli ty\u00ebng-a b\u00eb\u00ebd\u00f8 ki yedhi pinyi p\u00f6dhhani ge m\u00efdh-a cigg.\nCigg 1\nDhanh\u00f8 b\u00ebne ba anyw\u00f8l\u00f8 e path ki b\u00e4ng, ge p\u00e4r ki yij b\u00eb\u00ebd\u00f8 geki dy\u00ebr\u00f8. g\u00efn-a dwaddi kiper gen y\u00ef gen da rumi ki b\u00eb\u00ebd\u00f8 m\u00f8 g\u00f6\u00f6g gen ki py\u00ebw akyel ga nyim\u00ebgg.\nCigg 2\nDhanh\u00f8 b\u00ebne y\u00efe da cwagge kipe g\u00efn-a dwadde k\u00ed bongi b\u00e4ng\u00f8 men-a \u00e1c\u00efb ki yij buri jur b\u00ebnn, e bong geny, kiri jur wala k\u00efd\u00f8 wala ki b\u00eb\u00ebd\u00f8 \u00e1 dhaj\u00f8 wala jal\u00f8, wala\nkw\u00f8bbi p\u00f6dh\u00f8 wala kel\u00f8g e da rum m\u00f8 b\u00eb\u00ebn p\u00f6dhi wun wala tha g\u00f8l wun wala jammi wala nyw\u00f8l\u00f8 ki b\u00eb\u00ebd\u00f8.\nCigg 3\nDhanh\u00f8 b\u00ebne dwadd-a n\u00ebnn\u00ec k\u00ec k\u00f6mi l\u00e4b\u00f8, ki bongi b\u00e4ng\u00f8 ki kori d\u00eb\u00eble.\nCigg 4\nKo di dhanh\u00f8 me m\u00efdhi wala ngew a b\u00e4ng Ngyew ki b\u00e4ngg ba aker\u00f8 ki y\u00ebdh-a nyi g\u00f8gii b\u00ebnn.\nCigg 5\nDhanh\u00f8 ko pw\u00f6d wala dwany, wala ko g\u00f6ggi ki g\u00efn-a pa nyi g\u00f6ggi dhanh\u00f8 wala m\u00f8g-a raj wala ko g\u00f6ggi ki abaar\u00f8.\nCigg 6\nDhanh\u00f8 b\u00ebne di dwadd\u00f8 kinni w\u00f8r \u00e1 dhanh\u00f8 ceth ki b\u00f8li cigg.\nCigg 7\nDhanh\u00f8 b\u00ebne p\u00e4r ki b\u00f8li cigg, o ge dwadd-a b\u00eb\u00ebd\u00f8 e bong geny, o b\u00eb\u00ebd ji b\u00ebnn ge okorr\u00f8 yi cigg.\nCigg 8\nDhanh\u00f8 b\u00ebne \u00f3cugg\u00f8 kedhi buri p\u00f6dh\u00f8 kel\u00f8g e og\u00f6gg\u00f8 ki raj ki k\u00f6mi g\u00eb\u00eb men-a m\u00ebggii yi cigg.\nCigg 9\nBong dhanh\u00f8 me mag wala m\u00e4\u00e4n wala kyeew kej meg\u00f8.\nCigg 10\nDhanh\u00f8 b\u00ebne b\u00eb\u00ebde e par ki ji b\u00ebnn ki b\u00f8li bur\u00f8. Ka g\u00f8nye lidh k\u00ec bur\u00f8 me yije bong geny k\u00ec ruj.\nCigg 11\nDhanh\u00f8 men k\u00f6me di cay b\u00eb\u00ebd a acwag kinni y\u00efe b\u00e4r g\u00efti na keny-a ocayii, e c\u00e1yani k\u00f8\u00f8l-a k\u00f6mi cigg.\nBong dhanh\u00f8 men cuggi cay\u00f8 kipe g\u00efn-a gw\u00f8g yi en wala men-a nuti gw\u00f8g\u00f8 y\u00ec en g\u00eft\u00ec keny-a o yod\u00ec k\u00ecnn\u00ec cigg m\u00f8 p\u00f6dh\u00f8 wala m\u00f8 k\u00f6mi l\u00e4b\u00f8 g\u00ef pyeem en ki b\u00f8li keny-\na ocw\u00f6b kw\u00f8bani. Thyew, ko cay k\u00ed c\u00e1y m\u00f8 lod m\u00f8g-a caayii k\u00ec b\u00f8li keny-a acw\u00f8b rajjani.\nCigg 12\nKo di dhanh\u00f8 me g\u00f6ggi ki raj k\u00ec yij b\u00eb\u00ebde wala g\u00f8le wala keny-a b\u00eb\u00ebde. wala k\u00f6me ko k\u00f6\u00f6b ki kw\u00f8b m\u00f8 r\u00ebnyi nyinge. Dhanh\u00f8 b\u00ebne di dwadd\u00f8 kinni kor yi cigg.\nCigg 13\nDhanh\u00f8 b\u00ebne ba ay\u00ef\u00eby kinni wele. wlala b\u00eb\u00ebde ki yij keew p\u00f6dh\u00f8 b\u00ebne.\nDhanh\u00f8 b\u00ebne ba ay\u00ef\u00eby ki d\u00e4gi p\u00f6dh\u00f8 meg\u00f8. \u00d3cugg\u00f8 dhw\u00f6dh\u00f8 ki p\u00f6dhi gen, o \u00f3cugg\u00f8 ki dw\u00f6\u00f6g\u00f8 yije.\nCigg 14\nDhanh\u00f8 b\u00ebne ba ay\u00ef\u00eby ki y\u00f6mi p\u00f6dh\u00f8 meg\u00f8 kel\u00f8g wange oguud\u00f8 ki p\u00f6dhi gen.\nDy\u00ebr menani ko m\u00e4\u00e4n dhanh\u00f8 kel\u00f8g e da guudi nying, k\u00ed m\u00f8d kipe kw\u00f8bbi jy\u00e4g\u00f8. wala kipe m\u00f8 b\u00e4\u00e4n ki m\u00f8g-a \u00e1c\u00efb yi Buri K\u00f6mi Piny.\nCigg 15\nDhanh\u00f8 b\u00ebne y\u00efe da dy\u00ebr me k\u00e4bbe k\u00ed j\u00efns\u00efa mi p\u00f6dh\u00f8 me path ki p\u00f6dhi gen.\nBong dhanh\u00f8 me cuggi m\u00e4\u00e4n\u00f8 ki j\u00efnsia mee ki mi podh\u00f8 meg\u00f8.\nCigg 16\nDhaj\u00f8 geki jal\u00f8 m\u00f8g-a w\u00e4dhi runni nyw\u00f6m y\u00ef gen da dy\u00ebr\u00f8 me nyw\u00f8m gen ri gen, o ge g\u00f6\u00f6g gen ki kal e bong g\u00efn jog gen kiri kw\u00f8bbi Jw\u00f8k wala k\u00f8bbi jur, nimi ka\nnyw\u00f8m gen ri gen, y\u00ef gen da dy\u00ebr kiri nyw\u00f6m geki t\u00e4ng.",
            "Image": "734da8b42127d6a35a8040b4cf87cc75"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Nyw\u00f6m dwada cugg\u00f8 ki kaam dhaj\u00f8 geki jal\u00f8 e bong c\u00ef\u00efr.\nKal \u00e1w\u00f6ni pere teeg ceth ki buri ji, o kor ceth yi burani k\u00ec p\u00f6dh\u00f8.\nCigg 17\nDhanh\u00f8 b\u00ebne ceg b\u00eb\u00ebd\u00f8 \u00e1 ay\u00ef\u00eby k\u00ed m\u00efdh\u00f8 ki jammi, ying g\u00ef m\u00efdhe ga m\u00f8ge ket wala m\u00f8ge geki ji m\u00f8\u00f8g\u00f8.\nJammi dhanh\u00f8 ko w\u00f6l ki kab\u00f8.\nCigg 18\nDhanh\u00f8 b\u00ebne y\u00efe da dy\u00ebr\u00f8 me rume, ki b\u00eb\u00ebd\u00f8 ki kw\u00f8bbi Jw\u00f8k. O dy\u00ebr\u00f8 menani th\u00f6dha g\u00f8n ki teeg\u00f8 me wile kw\u00f8bbi Jw\u00f8ge wala yi\u00ebye kete wala geki ji m\u00f8g\u00f8.\nCigg 19\nDhanh\u00f8 b\u00ebne y\u00efe da dy\u00ebr\u00f8 mi kw\u00f8b ki nyudh\u00f8 ki g\u00efn-ao r\u00f8m yi en, dy\u00ebr\u00f8 menani w\u00ebga en y\u00eby\u00f8 ki rumi ji m\u00f8g\u00f8 e bong c\u00efr, \u00f3cugg\u00f8 t\u00efng\u00f8 ki w\u00f6dd ki y\u00ef ji r\u00e4\u00e4di ki w\u00e4jj e\nbong ngan m\u00e4\u00e4nii.\nCigg 20\nDhanh\u00f8 b\u00ebne y\u00efe da dy\u00ebr\u00f8 me r\u00ebbe ki bur m\u00f8gg\u00f8 ki akudd-a yedhi g\u00efn y\u00efdde m\u00ebr.\nBong dhanh\u00f8 me cir kipe o r\u00ebbe ki akud meg\u00f8.\nCigg 21\nDhanh\u00f8 b\u00ebne y\u00efe da dy\u00ebr\u00f8 me g\u00f6\u00f6ge k\u00ec yij m\u00efri mi p\u00f6dh\u00f8, kel\u00f8g e gs\u00f8g ki kenyani yood en ka cwagge wala kwa ny-a yi ji m\u00f8\u00f8g\u00f8.\nDhanh\u00f8 b\u00ebne y\u00efe da dy\u00ebr me nimi ngan-a kyeel\u00f8 o g\u00f6\u00f6ge ki k\u00e4jji gw\u00f6gg k\u00ec yij p\u00f6dh\u00f8.\nY\u00ef\u00eby\u00f8 mi ji en a re k\u00e4\u00e4l yi teegi m\u00efri, \u00f8 yi\u00ebyani k\u00e4\u00e4l-a bang leeng men-a nyi leeng ji o cugi b\u00eb\u00ebd\u00f8 a leeng t\u00efngi cing wala men-a nyi gwed.\nCigg 22\nB\u00eb\u00ebdi dhanh\u00f8 \u00e1 \u00e1kyel k\u00ec kelli ty\u00ebng p\u00f6dh\u00f8 wang-a kinni, burani ki bang gs\u00f8g p\u00f6dh\u00f8 ki nyw\u00e4g k\u00f6mi l\u00e4b\u00f8 geki m\u00f8g-a nywag, ki ty\u00ebny p\u00f6dh\u00f8 ki jamm-a nyi nyw\u00f8l en ki\nm\u00f8g-a k\u00e4ni ki ngy\u00ebny, ki b\u00eb\u00ebd\u00f8 k\u00ec kej akyel, ki \u00f8ddi gwedd m\u00f8g-a bong k\u00e4r, ki teegi peri dhanh\u00f8 ki kun\u00f8 e bong b\u00e4\u00e4ng\u00f8 kipe dhanh\u00f8.\nCigg 23\nDhanh\u00f8 b\u00ebne y\u00efe da dy\u00ebr o g\u00f6\u00f6ge; ki gw\u00f8ng-a dwaddi yi en, ka p\u00f6dh\u00f8 kore o b\u00eb\u00ebd\u00f8 e bong ngan jad ki gw\u00f8g.\nNyi cuddi dhanh\u00f8 k\u00ec k\u00f6\u00f6gi men-a ky\u00eb\u00ebw ki gw\u00f8ng-a gw\u00f8ge e bong geny.\nDhanh\u00f8 b\u00ebne men-a g\u00f6\u00f6g\u00f8 y\u00efe da dy\u00ebr\u00f8 me cudii ki k\u00f6\u00f6gi men r\u00f8mi kipere k\u00ed g\u00f8le.\nDhanh\u00f8 b\u00ebne y\u00efe da dy\u00ebr\u00f8 me k\u00f8\u00f8gii keny-a \u00f3rum gw\u00f8ge \u00e1 (mak\u00e4p\u00ef) me k\u00f6me p\u00e4dhi yi en geki g\u00f8le, o k\u00f6me \u00f3cugg\u00f8 ki k\u00efdh\u00f8 kipe kinni wange ko cy\u00e4ni keny-a \u00f3d\u00f8\u00f8g\ncinge ree.\nCigg 24\nDhanh\u00f8 b\u00ebne y\u00efe da dy\u00ebr\u00f8 kipe cy\u00e4ng yw\u00f6m\u00f8 ka cuddi ceth kel\u00f8g e og\u00f6\u00f6g\u00f8 ki cy\u00e4\u00e4ng yw\u00f6m\u00f8.\nCigg 25\nDhanh\u00f8 b\u00ebne y\u00efe da dy\u00ebr\u00f8 ki yij b\u00eb\u00ebd\u00f8, kipe kori d\u00eb\u00eble, ki cwage, ki g\u00f8le, g\u00efgcaam, ki og\u00f8dh, ki \u00f8d, kori r\u00e4mi d\u00ebl ki jam d\u00f8j kipe b\u00eb\u00ebd\u00f8, thyew ki dy\u00ebr me korii ke\nbong y\u00efe gw\u00f8g, r\u00e4mi d\u00ebl ny\u00f8dhi d\u00ebl, ki k\u00efj\u00f8, ki d\u00f6ng.\nM\u00ebgg ki oth\u00f8nh\u00f8 y\u00ef gen da dy\u00ebr mi kori gen ki k\u00f8nyi gen, oth\u00f8nh\u00f8 b\u00ebnn dwata kor\u00f8, m\u00f8g-a nyw\u00f8l kiri yuu nyw\u00f6m wala m\u00f8g-a nyw\u00f81 ki y\u00ebdhh m\u00f8\u00f8g\u00f8.\nCigg 26\nDhanh\u00f8 b\u00ebne y\u00efe da dy\u00ebr\u00f8 mi d\u00efd\u00f8 ki gwed ka cugge. Gwed dwat\u00e1 b\u00eb\u00ebd e bang g\u00efn col. Ka dwate b\u00eb\u00ebd a c\u00efr kipe cuk\u00f8, yi\u00eby nyi gwed wala nyi gwed ki \u00f8d gwed men-\na ying mal dwat\u00e1 k\u00e4l bang p\u00f6dh\u00f8 me.\nD\u00efd\u00f8 dwata b\u00eb\u00ebd\u00f8 \u00e1 men t\u00efng b\u00eb\u00ebdi dhanh\u00f8 o w\u00f8re dy\u00ebr\u00f8 ki bongi b\u00e4ng\u00f8 kipe l\u00efngi dh\u00f8g, ki dw\u00f6g laaw piny ki kelli teed\u00f8 ki kelli jur m\u00f8g-a g\u00ebny\u00f8, ki ty\u00ebng kw\u00f8bbi\nJw\u00f8k m\u00f8g- a b\u00e4n, m\u00f8gani k\u00f8ny-a ty\u00ebng buri k\u00f6mi l\u00e4b\u00f8 ki kori m\u00ebr.\nW\u00ebgg y\u00ef gen da dy\u00ebr kipe yeny y\u00f6\u00f6 men-a d\u00efd yi nyw\u00f8lli gen.\nCigg 27\nDhanh\u00f8 b\u00ebne y\u00efe da dy\u00ebr\u00f8 me nyw\u00e4ge kiri kw\u00f6ng b\u00eb\u00ebdi ji ki kuny\u00f8 kipe d\u00efd\u00f8.\nDhanh\u00f8 b\u00ebne y\u00efe da dy\u00ebr kipe kori k\u00f6ngi ki jamm-a nyw\u00f81 yi d\u00efd\u00f8.\nCigg 28\nB\u00eb\u00ebd dhanh\u00f8 e okor\u00f8 yi cigg m\u00f8g; gen a cigg-a \u00e1c\u00efb ga m\u00f8g ri gen b\u00eb\u00ebd yi p\u00f6dh\u00f8 k\u00ed b\u00eb\u00ebnd\u00f8j geki p\u00f6dhh-a kyeel\u00f8 e da korri g\u00efg-a dwaddi kipe d\u00f8\u00f8ji bur\u00f8, ki t\u00e4bb\u00f8, ni\nka \u00e1c\u00efb gen ceth ga m\u00f8g m\u00efdhi.\nCigg 29\nDhanh\u00f8 b\u00ebne y\u00efe da mw\u00f8g me dwati gw\u00f8g\u00f8 yi en ki buri ji.\nKiri gw\u00f8\u00f8g dy\u00ebr ki bongi b\u00e4\u00e4ng, dhanh\u00f8 b\u00ebne dwata b\u00eb\u00ebd nimi ka dwatii yi cigg, kipe kori yi\u00eby\u00f8 ki w\u00f8ri dy\u00ebr k\u00ed bongi b\u00e4\u00e4ng\u00f8 mi ji m\u00f8\u00f8g\u00f8.\nDy\u00ebr m\u00f8gani k\u00ed bongi b\u00e4\u00e4ng\u00f8, m\u00efdhi gen ceth k\u00ed yuu-a dwaddi yi Buri P\u00f6dhhi K\u00f6mi Piny.\nCigg 30\nKi yij nyudh\u00f8 men, bong g\u00efn cuggi l\u00f8g\u00f8 me n\u00ebngi p\u00f6dh\u00f8 wala ji wala dhanh\u00f8 ki teeg\u00f8 me g\u00f6\u00f6ge kipe r\u00ebnyi g\u00efg-a \u00e1c\u00efb m\u00f8g ki bongi b\u00e4\u00e4ng\u00f8 m\u00f8 b\u00e4\u00e4n ki m\u00f8g-a \u00e1c\u00efb ki\nyij w\u00e4ny\u00f8 men; a 1\u00f8g M\u00f8g-a Ac\u00efb yi Buri P\u00f6dhhi K\u00f6mi Piny.",
            "Image": "d39b55eee166285c4b39529fc2012c79"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467256,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "AK\u014cK MEMVENDE ENYI\u0143 A MENGAN BOD\nNTOL EBUG\nEy\u00f3\u00f1 bia no\u00f1 na fili, sosoo ai mvoe bia so bia olugu biave ekokom mod.\nEy\u00f3\u00f1 bia no\u00f1 na fili ya nyol ai a nsisim ene dzom ya mod ose ayi, adze\u00f1e fe, ai na\nndimi, tege yene, ebiandi y'akar so e minsingi ai minyanda a minnam.\nEy\u00f3\u00f1 bia no\u00f1 na ngomena ayian kala enyi\u00f1 asu e na bod be za bam nge batibili bo.\nEy\u00f3\u00f1 bia no\u00f1 na fulu mbga etam, fulu anya\u00f1, fulu edi\u00f1 ndzo ene mfi asu mie bod ya\nminnam.\nEy\u00f3\u00f1 bia no\u00f1 na Ak\u014dk Memvende Ekuan Elad Meyo\u00f1 amem na aluman asu na enyi\u00f1\nbod bese etebe etu dzia.\nEy\u00f3\u00f1 bia no\u00f1 na abui minnam mbamena ai Ekuan Elad meyo\u00f1 mo yebe ova\u00f1 ye na si\nese ebaala memvende m'enyi\u00f1 ma.\nai na ova\u00f1 te ot\u00f4bo mbog vom ose.\nBinga yen hne na Ekuan Elad meyo\u00f1 y'ano\u00f1 Ak\u014dk Memvende ya Mengan bod ane zen,\nane ndzo\u00f1 bia yian wulu asu etie fili dzaan. Antoa na a zen te, a ndzo\u00f1 te nnam ose\nobele nkil woe, ve da, ntsogan one mbog: olugu etie mod.\nAti\u00f1 1\nAbiali bod bese, tege ai sesala, bene etie dzia a mis memvende y'enyi\u00f1, dzom dzia etu\nfili nk\u00f3b\u00f3, fili ntsogan, fili mboan. Ve abiali te, mod ose ayem dze ene abe, dze ene\nmbe\u00f1 asu e mod mbog antoa ai mfi na enyi\u00f1 ewulu mezen mene sosoo.\nAti\u00f1 2\nAk\u014dk Memvende Enyi\u0144 ane asu mod ose sesala ase ki. Fam, mininga, mbubua, ebig,\nEvindi, Nta\u00f1an mod ose tege ai sesala.\nMfa mb\u00f3g Ak\u014dk Memevende Enyi\u0144 atele nnam ose etu dzia.\nAti\u00f1 3\nMod ose ayian ai enyi\u00f1 ai e dzom y'akala enyi\u00f1 dzie. Mod ose akiebe ai etoa fili.\nAti\u00f1 4\nMod ose ane mod. Ebi ai etibili bene eki.\nAti\u00f1 5\nMod ayian ki ai tun nged.\nAti\u00f1 6\nMod ose ane mod e Vom se y'ane, e vom se akwi.\nAti\u00f1 7",
            "Image": "c7d1b45704f2c2f4a58ed230765f22e9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mvende ya bi mod ose akyae da. Mvende Y'akala fe bod bese akyae deda.\nAti\u00f1 8\nMod ose abele ngul n'ake etsig ntol ya nnam woe nge ada\u00f1 fe kwi nala n'abe e\nendegele mezen ya Ak\u014dk Memvende ya nnam voe l'akaman ai nye.\nAti\u00f1 9\nMbol\u00e9, Mekaban, ebi a fuan bine eki.\nAti\u00f1 10\nMod ose ane fili, abele fe ngul asili dz\u00f3s asu medz\u00f3 y'enyi\u00f1 dzie, amu nda medzo ene\nengeggama.\nAti\u00f1 11\nDzos ya nda medzo etam ave boban a mis mebod tege da\u00f1 mvende ndo alede na mod\nab\u00f3 evus.\nMod zi\u00f1 ayian ki ai endegele ntie mvende ya nnam y'ayem ki evus dzie. Ve da, ane\nevus ane mvende.\nAti\u00f1 12\nMod abele ki na abebe enyi\u00f1 e mod mbog ada\u00f1 da\u00f1 mam ya metii ai atii die. Nge mod\nabebe e ze enyi\u00f1 mvende y'abi nye.\nAti\u00f1 13\nA si ndon, mod ose ane ngul y'awulu mbol y'adi\u00f1. Sem fe ane mod ose abele ngul\natobo e vom ayi.\nMod ose abele ngul y'abole a nnam abiali woe ake tobo mfa se y'adi\u00f1. Nge ki akodo e\nza nnam asu na adugan a nnam abiale woe.\nAti\u00f1 14\nNnam e\u00f1e\u00f1am ene, mod ose ane ngul y'akodo ake dze\u00f1 mvoe nnam mfe.\nSesala nge e mod y'akodo abele Medzo ai nnam woe nge ki na ak\u00f3d\u00f3 mvende.\nAti\u00f1 15\nMod ose abele nnam abiali abe si dzam su\u00f1 ai nye.\nVe da, mod ose ane ngul ya fol nnam abiali woe.\nAti\u00f1 16\nA si fam ai mninga abog bekui ya bod, bebele ngul y'atindi meti\u00f1 m'alug ai abonde\nnda bod tege ai sesala - Akyae ane osusua ai amos alug, fam ai minnga bene etie dzia\ndzia a mis me mvende abog beman y'alug.\nMeti\u00f1 m'alug matinban ve ai nyian fam ai minnga ya badzo na balug.\nNda bod ene tin enyi\u00f1 asu te memvende me nnane mebele na mekalaga dz\u00f3.",
            "Image": "e324c5cc665c243a4b85affc6a7ad1ac"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ati\u00f1 17\nMod ose ane ngul y'afug akuma yane endie, t\u00f3 ane etam to ki ane a nkunda.\nMod zi\u00f1 abele ki ngul y'afadi akuma mod mbog a fuan.\nAti\u00f1 18\nMod ose ane ngul y'atsog ai ayebe aktae die a nnem etere nge ki a nkunda. Afol\nnyebe osi ki eki.\nAti\u00f1 19\nMod ose abele fili ntsogan ai fili nkobo. Asu te mod zi\u00f1 ayian ki bi endegele asu\nmintsogan nge kik, mbidan mam etie dzie.\nAti\u00f1 20\nMod ose abele ngul y'alad ai nkunda mise ma sie asu elad minnem, mi saala e\u00f1e\u00f1am\naza\u00f1 menda me bod.\nEne eki na benod m\u014dd na anyian ekuan zi\u00f1.\nAti\u00f1 21\nMoan nnam ose abele ngul y'an\u00f3\u00f1 ngab e mam ya mabebe nnam woe. Etere hm, nge\nsi ti emen, ane dzam tob bod be fe asu na betobo mis, a\u00f1u ai mel\u00f3 moe.\nMod ose abele ngul na sie ngomena a nnam woe.\nEdzoe betebe b'osu y'a nnam etii ai nyian e boan be nnam bese bew\u00f3g. Edzoe\ny'atoban a sosoo, a zen be obene-bene ya bebele na beboban akyae nnam watele.\nAti\u00f1 22\nMod ose etie dzie abele ngab akuma, a mebugban ya nnam woe, endegeben ane nyi\u00f1\ntege tobo engog\u00f3l.\nAti\u00f1 23\nMod ose abele ngul asie e vom adi\u00f1, e vom ayen mfi. Ve da Mvemde nnam yayian\nKaman ai bebo bisye asui na bod be bi esie kom ese.\nMod ose, to fam to mininga, akiebe ai m\u00e1an asu esie dzie.\nMaan bave mode mayian bo na anyi\u00f1, ato\u00f1 fe nda bod.\nMbo bisye ose ane ngul y'abonde, nge ki, a tiliban ekuan y'akaman a esie dzie.\nAti\u00f1 24\nMod ose abele na abii nguma abog y'asie, abog y'asamba, abog y'awae. Ve da, bayian\nki vuan moni mewae.\nAti\u00f1 25\nEnyi\u00f1, mod ose abele ngul y'adze\u00f1 na atobo mvoe, ato\u00f1 emien a nda bod dzie; ayian\nfe ai evoli abog okoan, akus, ayom nge ki abog ane ntet.",
            "Image": "320f6e895a85cfdecdc69c519ae18428"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Memvende me nnam mayian kala benyia be boan ai boan beben. A mis me mvende\nmoan ane ve moan: nyo abiali a nda alug ane etii dzia ane e nyo abiale a nse\u00f1.\nAti\u00f1 26\nAkomondo ya nnam ai a be sikulu, ayege nt\u00f3g bine fili asu mod ose, etie dzia ane\nayege nen.\nAkomondo ya nnam ai ayege sikulu bene asui na bod beyem baala memvende y'enyi\u00f1\na ntilan ekuan elad meyo\u00f1: anyi\u00f1 fufulu, atobo mbga, anyi\u00f1 mvoe.\nBe bonde bebele ngul y'atob zen ayege, zen akomondo asu boan baban.\nAti\u00f1 27\nMod ose ane ngul y'anon\u00f1 ngab ekpee meke\u00f1 ya nnam, a dze\u00f1 me zen ya make ai\nnnam osu, amu mebugban yete mene fe e woe.\nMod ose abele na akaman ai e dzom se abonde ake\u00f1 die ay\u00f3b.\nAti\u00f1 28\nMod ose abele na ayidan na Ak\u014dk Memvende y'ave mod fili di ayaman si ese.\nAti\u00f1 29\nMod ane enodi na adzala mam ya nnam nge ayen na nnam one dzam kom enyi\u00f1 dzie.\nFili ene asu mod ose. Ve da Mvende y'akar bia biki bine asu oluga ebod bewog ai asu\nnnan asui na enyi\u00f1 etoba oveves.\nEbelan Ak\u014dk Memvende di y'ayian toban ai ntsogan ai nyian Ekuan Elad Meyo\u0144.\nAti\u00f1 30\nTo mod mbog, to nkunda, to nnam zi\u00f1 obele ki na ob\u00f3 mam me fe m'atoban ki ai Ak\u014dk\nMemvende di.",
            "Image": "fd50562da1c7528075b2e72c79b1e426"
        }
    }
}

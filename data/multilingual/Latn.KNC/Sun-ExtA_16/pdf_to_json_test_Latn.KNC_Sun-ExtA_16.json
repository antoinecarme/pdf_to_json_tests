{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468982,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Hakkiwa Adamganabe Dunya Ngaro Wowurtəgənama\nKatiwu Kura\nAdamgana woso kalkal ye kamanzəga nəmngalwo hakkiwa-a nambe-a kənzambibelan kozənyi ye.\nLardəwa Tawakkata Dunyabedə hakkiwa adamganabe ndubesoga haptaa-a nzətkawo-a nzəliwo-\nasoro tarai cizə dazəna. Tarai cizə datənzə adə Tawakam Lardəwa Tawakkata Dunyabebe duwo\nnəmkam ummawa dunyabebe suro hakkiwa adamganabe-a kuru suro daraja-a nəmngalwo-a ummabe\nyitatawatsəgənadəben culuwo.\nSuro Hakkiwa Adamganabe Dunya Ngaro Wowurtəgənadəben Lardəwa Tawakkata Dunyabedəye futu\nkəskelan asutinro hakkiwa duwo kam wosoro kalkalro kartaa adəga bayangono.\nHakkiwa anyi nyiro kartaa.\nSandi anyi hakkiwanəm\nSandiga tigənəmro fatkəgəne. Banane sandiga hapkəgəne ye liwe ye kəlanəm-a ummawa amanəm\ngade gapsəna-asoro.\nYitagattəgə\nAdəgaima tada adamganabebe nəmngalwonzə kambaata adə-a nəmnduaso kalkalnzə-a hakkiwanzə\nAlanjo-adə shima ferno nəmkambe-a jirebe-a nəlefabe-aro dunya ngason asutəna,\nAdəgaima hakkiwa adamganabero cistəgə ba-a fallaktə-abe sawowuro kəndowa halye kurzənyi\nwaazə hangal adamganabero karega rozəgəna, kuru dunya duwo suron adamganasoye tamtam\nhakkinza manabe-a nzasarabe-a kuru nambe duwo dalil baaro citə-a jero-abedə shima awo\ntalaawaye təmazana woro warmowotə,\nAdəgaima awo məradətənadə susu adamganaga dunon təkkə nəmzaləm-a njokuno-a\nkəriwutəbedəro howum maibeye hakkiwanzaga səliwodəma,\nAdəgaima awo məradətənadə tawaa-a nəmkam-a indikate lardəwaben haptaadəma,\nAdəgaima ummawa Lardəwa Tawakkata Dunyabeye suro Tawakamdəben kamburshenza kəla hakkiwa\nadamganaben nanazaana, kəla daraja-a nəmngalwo-a adamganabe-a kəla kamu-a kwa-a\nhakkinza kalkal-aben kasadə gozana tamtam-a kəndəga ngəla-a hapsaa nambe gayaga\nfandoro,\nAdəgaima Lardəwa Memba Kaapkadəbe woso wadəga gozana, tawaa Lardəwa Tawakkata\nDunybemben, daaraja ndubeso haptaa-a hakkiwa adamganabe-a nambe gaya lajiptə-a galtəro,\nAdəgaima wadə adəga yitagatəgə nankaro hakkiwa-a nambe anyi-a asutadə awoye gaya linta,\nAdə Nankaro\nSamno Kura Dunyabedəye\nHakkiwa Adamganabe\nDunya Ngaro Wowurtəgəna Adəga\nwarmazəgə",
            "Image": "9b29979bbdfd83ada72bd8c3ee493527"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "shima mizan ummawa-a lardəwa-a duksoye yitagattəgəbe wo, daji daryenzədə ndu-a nduana-\naso fellawan kunten, Wowur adəga karəgən roza, ndusoro yikkəlio-a ilmutəgə-an hakkiwa-a\nnambe anyi-abe nəmgayanza haptaaro, suro lardəbe-a indikate lardəwabe-ason ndusoye\nkalkalro asuzə lajipsə, suro ummawa Lardəwa Memba Karapkadəbe-a suro ummawa gade\nsədiyanzalan dawuna-ason.\nBabu 1\nAdamgana woso kambe katambo ye daraja-a hakkiwa-ason kalkalye. Hankal-a nazaru-asoro\nkəzəpkə ye suro hal nəmharamiben kamazasoga letaiyin ye.\nBabu 2\nHakkiwa-a nambe a suro Wowur adəben dəganadə ndu-a nduana-aso kartaa, gayirtə\nfutubibema baaro, gayirta alama jilibeso, kadigəbeso, alagəbeso, təlambeso, adinbeso,\nsiyasabeso au rayiwu, lardə gade au kaduwu gade, kənganti, tambo au awowa laa gade\nanyiga samunzəna.\nAnyibe ngawoman nduma kəla siyasaben kal, kəntəwoben kal au daraja dunyalabe sawawuro\nkal kərye au lardə kamdə dəganabe sawawuro gayirtinba. Lardə shi gultənama adə kərmai\nkəlanzəben karga, amanaro musko lardə gadeben karga, kəlanzəlangənyi karga au sədiya\nkaidawa kəntəwobe laan karga yaye kal.\nBabu 3\nNdu yaye hakkinzə kəla ronzə-a nəmkambenzə-a nəlefa kəlanzə-aben mbeji.\nBabu 4\nNduma kənji au kaliyaro təgandinba, nəmkənjiro gərtə-a kənji lado-aso awostə ye daptə\nye.\nBabu 5\nNduma njokunoso, nəmkəladoso, shimaso, azawaso, gənatəginba.\nBabu 6\nNdu yaye hakkinzə ndaran yaye shiga kamro asutabe mbeji fuwu howumbelan.\nBabu 7\nNduso fuwu howumben kalkal ye kuru gayirta baaro howumye sandiga səliwin ye. Nduso\nhakkinzə nzəliwobe mbeji gayirtalan fallaktə Wowur adəbe sawawuro-a kəla lan laa gade\ngayirtadə nankaro waazəna-alan.\nBabu 8\nNdu yaye hakkinzə səlwu sandəna mataabe mbeji shara rakkata lardəbelan kəla hakkinzə\ngaya linta dusturye au howumye shiro cina namtənaben.\nBabu 9\nNduma dalil baaro kəntaso, jeroso, lardən dutaso ba.\nBabu 10",
            "Image": "a3d068458c56ec2e7c0b5ba697356eb9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ndu yaye hakkinzə futu məradəzənaro shiga shara naptə kəlanzəbe walama baa ye jirea yebe\nkərəntabe mbeji kəla hakkinzə-a kaidawanzə-a kuru awowa gade shara zəganyi-a\ntawattaaben.\nBabu 11\nNdu yaye ngawo ayawu sədənaben angərdə hakkinzə kawu shiro fuwu sharaben ngawo səliwo\nməradətəna shiro sadənaben ayawunzəga tawatsaginro.\nNduma kəla awo abima gənyiben ayawuro tətainba futubin waano yaye ayawudə ayawuro\nwalzənyiga, sədiya howum lardəben au indikate lardəwaben, sa ayawu adə tədənaladən. Biya\ngənatəginro walwono yaye ayawu sadən tədənadəga kozəna gənatəginba.\nBabu 12\nNdu kəla baaro wujirwa kəlanzəbema, yalwanzəbema, au lamar lenəm-arenzəbemaro ci\ntəkinba, biya kəla nəmkamnzə-a darajanzə-abe nankaro fitənatinba. Ndu yaye hakkinzə\nhowumye shiga nzəlifobe mbeji kəla dalil baaro wujirwanzəro ci nzəkko-a fitənatə-aben.\nBabu 13\nNdu yaye hakkinzə famno-a fato gar-abe mbeji suro dərinəmkəlle lardə ndasoben yaye.\nNdu yaye hakkinzə lardəbi yaye luwum koltəbe mbeji, lardə kaanzən kunten, kuru\nlardənzəro waltaabe ye mbeji.\nBabu 14\nNdu yaye hakkinzə lardəwa gaden nafaka nzəliwo kəlanzəbe nankaro mata-a fando-abe mbeji.\nHakki adə ayawuwa gade siyasaa letanyi au bigəwa gade nya-a kasadə-a Lardəwa Tawakkata\nDunyabea kəla kəlzanyiro faidatinba.\nBabu 15\nNdu yaye hakkinzə nəmkam lardəbenzə mbeji.\nNduma dalil baaro nəmkam lardəbenzə adəga daptinba ye hakkinzə duwo nəmkam lardəbenzə\nfaltəbe yega daptinba.\nBabu 16\nKamuwa-a kongawa-a wuraata angalla woso, kalangi abibema baaro jilibema, lardəbema, au\nadin gadebema , hakkinza nyiya kəndobe-a yal fandobe-aso mbeji. Sa nyiga kəndobelan\nsandi indiso hakkinza kalkal kuru adəgaima sa gadetəbe ishiya ye.\nNyiyadə sai kasada sandi indi kamudə-a kwadə-abe mbejilan duwo tədin.\nKəndəga kamun kwanbedə shima badiyaram məradəgata gaya ummabe wo kuru sandiga\nkəndəgaram-a kərye-ason səlifodə hakkinza.\nBabu 17\nNdu yaye runzəlaro razəgə gantodə hakkinzə kuru adəgaima shi-a am-a kəltəm gantodə ye.\nNduma dalil baaro razəgənzəga firtinba.",
            "Image": "e61d4159221ac084fcc90a5c19f2445c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Babu 18\nNdu yaye hakkinzə nazaru kəndobe-a tawakarbe-a adinbe-a mbeji, suro hakki adəben nambe\nadinnzə au nzasaranzə faltəbe-a nambe shi tilonzə au suro jamuwubelan fetero au\nashirlan adinzə au nzasaranzə yikkəlio-a kəndo-a abuttə-a lajiptə-alan tartaabe mbeji.\nBabu 19\nNdu yaye hakkinzə rayiwu-a bayan kəndo-abe mbeji, suro hakki adəben nambe rayiwunzə\nkalma baaro bayanjin kuru shilan nzəra majin ye səmoyin ye kuru hawarazəgin futu\nhawarbe jilibin yaye kəlangai baaro.\nBabu 20\nNdu yaye hakkinzə suro nəlefaben samno sapta-a maamala kəndo-abe mbeji.\nNduma dunon karapka kasatsənyiro nzəkko ba.\nBabu 21\nNdu yaye hakkinzə suro gumnati lardənzəbero ci nzəkobe mbeji, shi kəlanzə au wokkilnzə\nfutu kalkallan kartənamben.\nNdu yaye hakkinzə suro lardənzəben jamaro tunotobe mbeji.\nKasada jamabedə shima fərtə kəntəwo gumnatibero walzə, kasada adə suro karno gondua ye\njirebe ye lardə kəpson ndu-a nduana-asoye sədin ye kuru kuriya suro ashirlan au ashirga\nsamunzənalan tədinbelan bayantə.\nBabu 22\nNdu yaye kəla shi memba ummabedən, hakkinzə nzəliwo-a asutə-abe mbeji, kasadə\nlardəbemben au tawaa indikate lardəwabemben futu fasal-a nyama-a lardədəbe ləgatarro,\nrazəgə-a nəmkamnzə-a təgalisə baaro yita fuwutəgə.\nBabu 23\nNdu yaye hakkinzə cida kəndobe mbeji, cida səragəna karzə kəndo-a futu kaida sandənalan\nkəndo-a kurumason kaidu cida babelan shiga nzətakawo-a.\nNdu yaye, gayirtə futubibema baaro, hakkinzə cida sədəna ləgatarro shiga alutəbe mbeji.\nNdu yaye cidama sədinga hakkinzə awo alutəginmadə shi-a yalwanzə-a futu darajanza\nnəmadamganabe ləgatarro sandiga cittənnama alutəgəbe mbeji kuru nzəra yaye nasha laa\njamaro nafaka kənjobelan mbejiga diwijinba.\nNdu yaye hakkinzə karapka cidawube koktabe au kəlanzə nzəkkobe mbeji tamtam kəlanzəbe\nnzəliwo nankaro.\nBabu 24\nNdu yaye hakkinzə tusu-a kundushi kəndo-abe mbeji, loktu cidabe angalbe kurzəna-a\nbatalla biyaa-a kunten.\nBabu 25\nNdu yaye hakkinzə futu kalkalro məradətənaro kəndəgabe nəlefa-a kəndəga kəji shi",
            "Image": "569539fea588079527eb0d21dbeb36f6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kəlanzə-a yalwanzə-abe mbeji, hatta kəmbu-a kənza-a kazəmu-a fato-a, kurun-a awowa gade\ntamtambe məradətənan kunten-a, kuru hakkinzə shiga nzətkawobe mbeji wanee cidaba laa,\nkundondi laa, nəmmaskin laa, nəmkamba laa, ngəli kurwu laa au kəndəgaram kun-balinbe\nlaaye shiro kənteri cuwutoga.\nYa kəndewu-a tada tiwal-aso ngəlaro cistəgə məradəzana. Duli dukso, nyiyaa au nyiya\nbaalan katambo yaye səliwo fandodə hakkinza.\nBabu 26\nNdu yaye hakkinzə shiro ilmu kənjobe mbeji. Ilmu gultəna adə de sulro tin, gananzə yaye\nilmu badiyarambe-a fuwunzəbe məradətəna-a. Ilmu badiyarambe gultəna adə kənjonzədə mburo\nwalzəna. Ilmu nzundube-a shanabe-adə ndarason mbeji ye təwandin yero tədə kuru adəgaima\nilmu sandin fuwunbedə ye ndusoye səwandə kərajinro walzə natəgəye suwudiya.\nIlmudə nəmkam kamilga garta-a dunoatə hakkiwa adamganabe-a nambenzə-a nganzazəro walzə.\nAsutu-a kanadi-a nəmkam-a indikate lardəwaben fuwuzəgin. Nəmgade jilibe au adinbe baro\nsədin, kuru lardəwa Tawakkata Dunyabeye cidanzə nəlefa rotabedəga yitafuwuzəgin.\nYaso Awasoye hakkinza burwoza jili ilmube məradəzana karza dulinzaro gultəgəbe mbeji.\nBabu 27\nNdu yaye hakkinzə kal baaro lamarwa adabe jamabelan gaam luwobe mbeji, adawadən tamtam\nfantə-a yasan ngalwotəgənzəro kəla nzəkko-a kuru faidanzən riwa fando-a.\nNdu yaye hakkinzə nzəliwobe mbeji kəla lamar bərzəm-a kəla ro-aben cida nasha kimiyaben\nkal, ruwoben kal au muskon tandoben kal shima kunkunzə sutuluiya.\nBabu 28\nNdu yaye hakkinzə howum duwo hakkiwa-a nambe-a suro Wowur adəben dəganadəga yita\nbayanzəginma gantobe mbeji.\nBabu 29\nNdu yaye cida jama suron dəgana sandi baslan nəmkamnzə kaima baaro yitafuwuzəgin adəbe\nkəndobe mbeji.\nSuro hakkiwanzə-a nambenzə-a yitagatsəginben, ndu yaye kəlangai howumye gənazənaro\ndazəgin təganasmaro dalil hakkiwa-a nambe-a jama gade gapsanadəbe asutə darajatə-a\nməradəwa lamarwa bərzəmbe-a kaida suro jamaben kəndəgabe-a suro naptəram demokəradiyaben\nnəlefa fando-a.\nHakkiwa-a nambe-a anyi futubiman dalil Lardəwa Tawakkata Dunyabeye ferzənadən nguron\ndalilwa gadero faidatinba.\nBabu 30\nAbima suro Wowur adəben fasaranzə lardəro, samnaro au kamro kartaaro tənyi, amari hakki\nabima kəndobe au nya laa nganzatəbe kəla hakkiwa-a nambe-a suro adəlan dəganadəben\nbannaro fasartənyi ye tənyi ye.",
            "Image": "08911aec96480c61cd1338f7fd3ef0f0"
        }
    }
}

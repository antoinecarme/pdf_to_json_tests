{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470585,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Киһи быраабын уопсай Декларацията\nГенеральнай Ассамблея 217 А (III) нүөмэрдээх резолюциятынан 1948 сыл\nолунньу 10 күнүгэр ылылынна.\nПреамбула\nКиһи аймах бэйэ суолтатын өйдөбулэ, тэҥ уонна быстыспат бырааба\nаан дойдуга көҥүл уонна кырдьык биир төрүтэ буоларын болҕомтоҕо\nылан туран,\nкиһи быраабын ахсарбат буолуу уонна сэнээһин түмүгэр дьон аймах\nсуобаһын абардар варвардыы быһыылар тахсыбаттарынан, тыл\nуонна санаа көҥүлүгэр, кыһалҕата, куттала суох олоххо дьон\nдьулуһарын болҕомтоҕо ылан туран,\nкиһи бырааба сокуон былааһынан харыстаныахтааҕын, киһи\nбатталлаах былааһы утары өрө турууну бүтэһик ньыма курдук\nтуһамматын туһугар,\nноруоттар икки ардыларыгар доҕордоһууну күүһүрдэр туһугар,\nХолбоһуктаах Нациялар норуоттара Устааптарыгар киһи сүрүн\nбыраабыгар, киһи личность быһыытынан бэйэ суолтатыгар, эр киһи\nуонна дьахтар тэҥ буолууларыгар итэҕэйэллэрин\nбигэргэппитэрин, ол кэннэ социальнай прогресс өссө көҥүл олох\nусулуобуйалара тупсарын туһугар улэлэһэргэ быһаарыммыттарын\nболҕомтоҕо ылан туран, чилиэн быһыытанан киирбит\nсудаарыстыбалар Холбоуктаах нациялар организацияларын\nкытары киһи быраабын уонна көҥүлүн тутуһуу туһугар ыкса улэлэһиэх\nбуолан бигэ тыл биэрбиттэрин болҕомтоҕо ылан туран,\nыйыллыбыт быраап уонна көҥүл диэн эйдэбуллэри дириҥник өйдөөһүн\nбу бэриллибит бигэ тыллары олоххо киллэриигэ улахан\nсуолталааҕын болҕомтоҕо ылан туран. Генеральнай Ассамблея,\nКиһи быраабын уопсай Декларациятын аан дойду норуоттара уонна\nсудаарыстыбалара толоруох тустаах сыалларынан-соруктарынан\nбиллэрэр, хас биирдии киһи уонна общество хас биирдии органа\nбу Декларацияны сырдатыы үөрэтии көмөтүнэн быраабы уонна көҥүлү\nубаастыылларын ситиһиэхтээх, национальнай уонна норуоттар\nикки ардыларынааҕы тэрээһиннэр көмөлөрүнэн Холбоһук иһигэр\nкиирбит судаарыстыбалар истэригэр, маны таһынан, судаарыстыба\nсууттуур бырааптарын тарҕанар уобаластарыгар (юрисдикция)\nолорор норуоттарга киэҥник уонна көдьүүстээхтик тарҕанарын.\n1 ыстатыйа\nДьон барыта бэйэ суолтатыгар уонна быраабыгар тэҥ буолан\nтөрүүллэр. Кинилэр бары өркөн өйдөөх, суобастаах буолан төрүүллэр,\nуонна бэйэ бэйэлэригэр тылга кииринигэс быһыылара доҕордоһуу\nтыыннаах буолуохтаах.\n2 ыстатыйа\nХас биирдии киһи, расатыттан, тириитин өҥуттэн, эр киһититтэн-\nдьахтарыттан, саҥарар тылыттан, омугуттан, религиятыттан,\nполитическай да ханнык да санаатыттан, национальнай эбэтэр\nсоциальнай төрүтүттэн, баайыттан- дьадаҥытыттан тутулуга суох\nбу Декларация биллэрэрин курдук бырааптаах уонна көҥүллээх.\nМаны таһынан дьону ханнык да дойдуга, ханнык да политическай,\nправовой эбэтэр норуоттар икки ардыларынааҕы статуһуттан\nсиэттэрэн араарыллыы суох буолуохтаах, бу дойду территорията\nтөһө да тутулуга суох, эппиэккэ сылдьааччы, бэйэтэ саламмат\nбиитэр суверенитет өттунэн хааччахтаах буолбутун да иһин.\n3 ыстатыйа\nХас биирдии киһи үчүгэй олоҕу олорор, көҥүллээх уонна тус\nтыыттыллыбат буолар бырааптаах.\n4 ыстатыйа\nКим даҕаны кулуттуур, бэйэтин бас билиммэт буолар турукка\nсылдьыа суохтаах: дьону кулут оҥостуу уонна дьону атыылааһын\nханнык да көрүҥнэрэ бобуллар.\n5 ыстатыйа",
            "Image": "80d16e05d4c19ba0c3043e7778283e74"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Ким даҕаны киһи быһыытыттан тахсыбыт, киһи быһыытынан түһэрэр\nуонна бэйэ суолтатын суох оҥорор сордооһуҥҥа, накаастабылга,\nкуһаҕан сыһыаҥҥа түбэһиэ суохтаах.\n6 ыстатыйа\nХас биирдии киһи, ханна да сырыттар, бэйэтин правосубъектнай\nбыһыытынан ааҕынар бырааптаах.\n7 ыстатыйа\nДьон барыта сокуон иннигэр тэҥ бырааптаахтар уонна сокуон тэҥ\nкөмүскэбилинэн туһанар бырааптаахтар. Дьон барыта дьиҥнээх\nДекларацияны кэһэр араас дискриминацияттан көмүскэтэр уонна\nманнык сарбыйааһыҥҥа киксэрииттэн көмускэтэр бырааптаахтар.\n8 ыстатыйа\nХас биирдии киһи конституциянан, сокуонунан көрүллүбүт бэйэтин\nтус бырааптара кэһиллибит түгэнигэр, национальнай сууттар\nкөмөлөрүнэн ол бырааптарын түргэнник уонна толору төннөрөр\nбырааптаах.\n9 ыстатыйа\nХаннык да киһини бэйэ талбытынан буруйа суох хаайыллыбат,\nкөҥүлүн сарбыйыллыбат, үүрүллүбэт.\n10 ыстатыйа\nХас биирдии киһи, холуобунай буруйу оҥорбут диэн дьүүллэнэр\nбуоллаҕына бэйэтин быраабын уонна эбээһинэһин быһаарынаары,\nманы таһынан киниэхэ тиксэриллибит холуобунай буруй төһө\nолохтооҕун быһаарар инниттэн, тэҥ бырааптааҕынан туһанан, кини\nдьыалатын тутулуга суох, кырдьык бары ирдэбиллэрин тутуһар\nсуукка, аһаҕастык көрүллэрин ситиһэр бырааптаах.\n11 ыстатыйа\nХас биирдии буруйу оҥорууга уорбаланааччы киһи, көмүскэнэргэ\nкыах барыта бэриллэн туран ыытыллар суут кини буруйдааҕын\nдакаастыар дылы, буруйа суоҕунан ааҕынар бырааптаах.\nКим даҕаны ханнык эбит дьайыыны оҥоруу, эбэтэр тугу да гынымыы\nиһин буруйга, буруйу оҥоруу кэмигэр национальнай сокуон биитэр\nаан дойдутааҕы быраап быһыытынан буруйу оҥорууннан ааҕыллыбат\nбуоллахтарына, буруйдаммат. Накаастабыл буруй оҥоһуллар\nкэмигэр туттулла сылдьыбыт накаастабылтан ыарахан буолуо\nсуохтаах.\n12 ыстатыйа\nКим даҕаны ханнык да киһи тус олоҕор, дьиэ кэргэнигэр, кини\nолорор дьиэтин тыытыллыбат буолуутугар, кини суруйсуутун\nкистэлэҥэр буккуһуо, орооһуо суохтаах. Кини чиэһигэр, аатыгар-\nсуолугар апчарыйыа суохтаах. Хас биирдии киһи итинник киһи\nолоҕор орооһортон сокуонунан көмускэтэр бырааптаах.\n13 ыстатыйа\nХас биирдии киһи хайа баҕарар судаарыстыба чэрчитигэр көҥүл\nайанныыр, ханнык баҕарар судаарыстыбаҕа олорор сирин бэйэтэ\nталынар бырааптаах.\nХас биирдии киһи хайа баҕарар судаарыстыбаттан, ол иһигэр\nбэйэтин төрөөбут дойдутуттан, көһөн барар уонна төннөн кэлэр\nбырааптаах.\n14 ыстатыйа\nХас биирдии киһи сойуолааһынтан куотунан атын дойдуларга\nхорҕойор сир көрдүүр уонна онно хорҕойор бырааптаах.\nБу быраап, Холбоһуктаах нациялар организацияларын сыалларын\nуонна ылыммыт санааларын утарар дьин чахчы политикаҕа сыһыана\nсуох буруйу оҥоруу түбэлтэтигэр туһаныллыбат.\n15 ыстатыйа\nХас биирдии киһи гражданство ылар бырааптаах.",
            "Image": "49ae716160361cf5133e53b1181437e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Ким даҕаны бэйэ көҥүлүнэн гражданствотыттан матыа суохтаах,\nэбэтэр бэйэтин гражданствотын уларытар быраабыттан матыа\nсуохтаах.\n16 ыстатыйа\nСокуоннай саастарын сиппит эр дьон уонна дьахталлар,\nрасаларыттан, омуктарыттан, итэҕэллэриттэн тутулуга суох\nэрдии -ойохтуу буолан ыал буолар бырааптаахтар. Эрдии -\nойохтуу буолалларыгар, эр-ойох буолан олорор кэмнэригэр уонна\nарахсар кэмнэригэр кэргэнниилэр тэн бырааптаахтар.\nЭрдии-ойохтуу буолуу дьайыыта икки өттуттэн күһэйиитэ суох\nсөбүлэҥ эрэ баар буоллаҕына буолар.\nЫал диэн общество төрүт уонна сүрүн ячейката буолар,\nгосударство уонна общество харыстабылынан туһанар\nбырааптаах.\n17 ыстатыйа\nХас биирдии киһи баайын дуолун тус бэйэтэ бас билиэн эбэтэр\nатын дьону кытары тэҥҥэ бас билиэхтэрин сөп.\nКим даҕаны бэйэтин баайыттан олоҕо суохтук матыа суохтаах.\n18 ыстатыйа\nХас биирдии киһи толкуйдуур, суобастанар, итэҕэллэнэр\nбырааптаах: бу быраап иһинэн киһи хаһан баҕарар бэйэтин\nитэҕэлин, санааларын уларытар манны таһынан бэйэтин итэҕэлин\nсоҕотохтуу эбэтэр элбэх буолан сылдьан аһаҕастык, биитэр\nбиирдиилээн үөрэтии, таҥара сулууспатын, религиознай уонна\nритуальнай сиэри-туому тутуһуу нөҥүө тарҕатыан сөп.\n19 ыстатыйа\nХас биирдии киһи бэйэтэ итэҕэбил санаалаах буолар, уонна ол\nитэҕэбил санаатын этэр бырааптаах: бу быраап иһинэн киһи\nбэйэтин итэҕэбил санаатын мэһэйэ суохтук тутуһар уонна\nгосударство границатыттан тутулуга суох ханнык баҕарар\nньыманнан информацияны көрдуур, ылар уонна тарҕатар\nбырааптаах.\n20 ыстатыйа\nХас биирдии киһи эйэлээх мунньахтарга уонна холбоһуктарга\nкиирэр бырааптаах.\nКими даҕаны күүс өттүнэн ханнык да ассоциацияҕа киллэриллибэт.\n21 ыстатыйа\nХас биирдии киһи бэйэтин дойдутун салайыытыгар быһаччы, эбэтэр\nкөҥүллүк талыллыбыт дьон нөҥүө кыттыыны ылыан сөп.\nХас биирдии киһи бэйэтин дойдутугар государственнай\nсулууспаҕа киирэр бырааптаах.\nПравительство былааһа норуот көрдөбүлүгэр олоҕуруохтаах; ол\nкөрдөбул кэмтэн -кэмигэр ыытыллар, барыларыгар тэҥ уонна уопсай\nкистэлэҥ куоластааһын, эбэтэр онно тэҥ суолталаах, куоластааһын\nкөҥүлүн хааччыйар көрүҥ көмөтүнэн чиэһинэй быыбардарга көрдөрүүнү\nбулуохтаах.\n22 ыстатыйа\nХас биирдии киһи, общество чилиэнин быһыытынан социальнай\nхаралтаны ылар бырааптаах. Хас биирдии киһи, общество чилиэнин\nбыһыытынан, кини бэйэ суолтатын сөпкө тутууга, кини тус бэйэтэ\nноруот күүһүнэн, норуоттар икки ардыларыгар баар сибээстэрин\nтуһананан, экономическай, социальнай, культурнай уобаластарга\nсайдар бырааптаах.\n23 ыстатыйа\nХас биирдии киһи үлэлиир, көҥүллүк үлэни талар, үлэлииргэ үчүгэй\nусулуобуйалаах, уонна үлэтэ суох хаалартан харыстанар\nбырааптаах.\nХас биирдии киһи, бырааба сарбыллыыта суох төһөну улэлээбитинэн",
            "Image": "9d09d63afc5303ee293a19800217e2a1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "хамнас ылыахтаахтэҥ.\nХас биирдии үлэлиир киһи улэтигэр сөп тубэһиннэрэн эппиэттэһэр\nхамнастаныахтаах, хамнаһа киниэхэ бэйэтин тус наадатыгар\nуонна кини дьиэ кэргэнигэр тиийиэхтээх, тиийбэт буоллаҕына\nатын социальнай көмөнөн толоруллуохтаах.\nХас биирдии киһи бэйэтин интэриэстэрин көмүскүүр\nпрофессиональнай түмсүүлэри (союз) тэрийэр, бэйэтин\nинтэриэстэрин көмускээри, профессиональнай түмсүү чилиэнэ\nбуолар бырааптаах.\n24 ыстатыйа\nХас биирдии киһи сынньанар, иллэҥ кэмин атаарар, үлэтин күнэ сөп\nуһуннаах буолуохтаах, кэмиттэн кэмигэр төлөнөр уоппуска ылар\nбырааптаах.\n25 ыстатыйа\nХас биирдии киһи бэйэтэ уонна кини дьиэ кэргэнэ доруобай уонна\nчөл буолалларын туһугар, аһыыр астаах, таҥнар таҥастаах, олорор\nдьиэлээх, кэмигэр оҥоһуллар медицинскэй уонна социальнай өҥөҕө,\nманы таһынан, кини улэтэ суох, эбэтэр босхоҥ (инвалид), огдообо\nбуолар уонна кырдьар түгэннэригэр уонна киниттэн тутулуга\nсуох түгэннэртэн сылтаан тугун барытын сүтэрэр түбэлтэтигэр,\nараас өҥө уонна көмө көрдүүр бырааптаах.\nИйэ буолуу уонна саҥа төрөөһүн уһулуччу сыһыаны уонна көмөнү\nэрэйэллэр. Дьиэ кэргэҥҥэ төрөөбүт уонна булумньу оҕолор биир тэҥ\nсоциальнай харалтанан туһанар бырааптаахтар.\n26 ыстатыйа\nХас биирдии киһи үөрэнэр бырааптаах. Маҥнайгы уонна орто сүһүөх\nүөрэхтээһин төлөбүрэ суох буолуохтаах. Маҥнайгы үөрэхтээһин\nбулгуччулаах буолуохтаах. Баҕалаах киһи барыта техническай\nуонна анал үөрэххэ үөрэниэхтэрин сөп, үрдүк үөрэх кыһатыгар\nбаҕалаах киһи барыта кыаҕыттан көрөн үөрэниэхтээх.\nҮөрэхтээһин киһини личность быһыытынан сайыннарарга, киһи\nбыраабын уонна көҥүлүн убаастыыры элбэтэргэ хайысхалаах\nбуолуохтаах. Үөрэхтээһин норуоттар, расалар уонна религиознай\nхолбоһуктар икки ардыларыгар өйдөһүүнү, тулуйумтуо буолууну,\nдоҕордоһууну үксэтиэхтээх. Холбоһуктаах Нациялар\nорганизацияларын эйэни үксэтэр үлэлэригэр көмөлөһүөхтээх.\nТөрөппүттэр кыра саастаах оҕолоругар маҥнайгы үөрэх кыһатын\nталар бырааптаахтар.\n27 ыстатыйа\nХас биирдии киһи общество культурнай олоҕор көҥүллүк кыттар,\nискусствоттан дуоһуйар, научнай сайдыыга кыттар уонна ол\nсайдыыннан туһанар бырааптаах.\nХас биирдии киһи бэйэтэ айбыт научнай, литературнай эбэтэр\nхудожественнай айымньыларын сиэр майгы уонна үп-харчы өттүнэн\nкөмүскэтэр бырааптаах.\n28 ыстатыйа\nБу дьиҥнээх Декларацияҕа этиллибитин курдук, хас биирдии киһи\nбэйэтин бырааба уонна көҥүлэ бүттүүн олоххо киллэрэр социальнай\nбэрээдэктээх дойдуга олорор бырааптаах.\n29 ыстатыйа\nХас биирдии киһи общество ортотугар көҥүл уонна бүттүүн сайдар\nкыахтаах буоларын быһыытынан, общество иннигэр тус\nэбээһинэстээх.\nХас биирдии киһи бэйэтин быраабын уонна көҥүлүн олохтооһунугар\nкөрсөр хааччахтааһыннара, сокуон атын дьон быраабын уонна\nкөҥүлүн, сигили (мораль) ирдэбиллэрин толорор инниттэн, уонна\nноруокка табыгастаах тутулу тутар туһуттан олохтообут\nбобуулартан атын буолуо суохтаах.\nБу бырааптары уонна көҥүллэри олоххо киллэрии ханнык да\nтубэлтэҕэ Холбоһуктаах нациялар организацияларын сыалларыгар\nуонна ылыммыт санааларыгар утары утарсыа суохтаах.",
            "Image": "f67a1d366bde3b2cee9edff395256cc7"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "30 ыстатыйа\nДьиҥнээх Декларация ис хоһооно ханнык эмэ дойдуга, дьон\nтүмсүүтүгэр эбэтэр кэккэ дьоннорго бу декларацияҕа суруллубут\nбыраабы уонна көҥүлү суох оҥорорго көҥүлү биэрии курдук\nтойоннонуо суохтаах.",
            "Image": "012d612b0f750e2d0568799130603ef2"
        }
    }
}

{
    "MetaData": {
        "Author": null,
        "Creation_Date": 1581470297,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "da3293f746a94dab22f2800f35de8206",
            "Index": 0,
            "Label": "1",
            "Size": [
                595.0,
                842.0
            ],
            "Text": "RUNAKUNA RESPETACHIKUNANPAQ LEY RURAPÄKONQAN KAYNUYMI QALAYKUNAN\n[Preamble]\nLapan runa libri kananpaq, mana pipis runa masinta\nkastigananpaq, juchaynaq mana kastigasha kananpaq,\nmana liytur kushisha kawapákunanpaq kay pachach'u,\nmana qech'unanpaq, chaynuy lapan iwal-la kananpaq,\njarupánanpaq, juchayoqta\npiwansi runa masinwan mana pelyar\nmayna kaykan rurashana runa kayninta\nlapan runa chay kastanuyla kananpaq;\nRunakuna respetachikunanpaq kanqanta mana reqermi y rikaykarpis jarukuypa ushayninpa\nmana kaqkunata rurasha, kanan chayta rikaykurmi rabyanasha. Lapan runakuna alich'u\nkananta munarmi kaynuy willakuykan. Kay rasunpa ali kawayman lapan runakunapis\nyaykunan, mana imapitasi manchakular, mana imapitapis pishipakular kushisha\nkawapäkuchun. Chay munanqannuy parlapäkonqan y munanqannuymi yärakärenqa.\nKaynuymi rurakanman rasunpa runakuna respetasha kananpaq. Chaynuypa runakuna mana\nkontran kayta yarpanqachu mandukunapaq ali ruraptenqa. Y mana alí ruraqkunata\nqarqonanpaq.\nChaynuymi imata rurananchipäsi rurakasha wakin nasyunkunawansi ali imach'üsi\nyanapänakur imata rurarsi kawananchipaq mana liytur mana pelyar kushisha.\nLapan nasyunkuna chaych'üraq eskribipäkusha yärakuyninta, rasunpa alim shumaq alim\nnipäkusha runakuna imanuy respetachikunanpaq kaykaqta, lapan runakuna alipaq rikasha\nkananpaq kanqanta musyar. Chaynuy olqo ni warmi kaqpis juknin jukninpis iwal respetasha\nkananpaq. Chaynuy willakasha lapan kawaq runakunapaq imatapis ali rurayta y mas ali\nlibri runa kawananpaq.\nLapan runakuna nasyunkunapita qotukaqkuna nipäkusha rasunpa kay kumplikanqa. Lapan\nchaych'u nasyunkuna kaq shumaq respetänakunanpaq. Chaynuy imach'üsi kuyanakur\nwillanakur imasi libri ali kaqta rurakärinanpaq y\nLapan runapis juk yarpayla respetachikunanpaq y mas libri lapanta shumaq rasunpa\nkumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY RESPETACHIKÄRINANPAQ KANQAN\nLapan juk yarpaylaman yarpananpaq, marka nasyunkuna uch'äkunan imanaypasi lapan\nrunakuna mandukuna chayman yärakur rurapäkunanpaq. Lapan yärakur yach'achinakunanpaq,\nruna imanuy respetachikunanpaq y libri imapitapis kananpaq. Chaynuy yarpänan imasi ali\nrurayta nasyunninch'u juk nasyunkunawan. Chaymi kaykunataqa lapan musyapäkunan y\nrasunpa rurapäkunan. Chaynuymi lapan nasyunkunapita qotukaqkunaqa rurapäkunan, y\nwakinkaq nasyunkunapa rurinch'u kaq markakunapis.\nJUK KAYNUYMI NISHA (1)\nLapan runa kay pachach'u yurin libri kawananpaq, lapanchinuy iwal respetasha\nkananpaqmi, mana pipis jarupänanpaq, lapanpis iwal yarpach'akuy yach'aqmi, alita mana\nalita tantiyar kawananpaq. Chaynuy runa masinwan juknin jukninwan kuyanakur kapäkuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam ima kasta"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e1efff943e811098c8daa5ab5b75a5a8",
            "Index": 1,
            "Label": "2",
            "Size": [
                595.0,
                842.0
            ],
            "Text": "kaptinpis> ni yana ni yoraq kaptinsi, warmipäpis ni olqopäpis, ni imaniraq rimaych'u\nparlakuptinpis, ni imaman yärakuptinpis, imanuy yarpaynin kakuptinpis, may nasyunch'u\nyurisha kaptinpis, pobre kayman ni kapoqniyoq kayman yurisha kaptinpis, imanuykarpis\nruna respetasha kachun.\nJinarkur manam pipis juk niraqmi kay nenqachu nasyunninch'u mandanqanwan\nrespetachikäriptin y wakin nasyunkunawanpis wakin runakunapita, wakin nasyun\nrunakunapaq nenqanpita y nasyunkunach'u imanuy mandananpaq jaqepanqam mandaqnin, mana\nkikilankunapita kananpaq, mana imasi fiyupa ñakachinanpaq mandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri munayninch'u y mana\nimapitasi manchakular.\nCH'USKU KAYNUYMI NISHA (4)\nManam pipis aronqanchu mana pägaptinqa. Chaynuy mana imantasi rurachikunqachu\nnirantisha runantanuy aruchikuyta. Chaynuy rurachikuyqa kananqa manam kanchu. Kananqa\nmanam kanchu maych'u chaych 'üsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa ñakachishaqa, ashlishaqa mana ali\nkanqankamaqa mana 1runata jinaqa.\nSOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq rikasha kanan,\nwakin runakuna kanqannuy.\nQANCH'IS KAYNUYMI NISHA (7)\nLapan runapäsi iwal-lam mana jarupänakunanpaq kaykäqa, manam wakinkaqpäqa achkachu ni\nwakin kaqpäqa walkalachu, kay mana jarupänanpaq kaqwanqa iwal mana jarupasham kanqa.\nLapanpis chaynuy mana jarupasha, kuydasha, mana ch'eqnipasham kanqa. Alikaq runata\nrespetächenqa y mana ali ruraq runata kastiganqa. Kay runa mana jarupänakunapaq lapan\nnasyunpita qotukaykur rurakanqanta manam pipis amachayta pwendinchu chaywan\nrespetachikuptin.\nPUSAQ KAYNUYMI NISHA (8)\nLapan runa mana jarupänakunanpaq kaykanqannuy mana rurapäkuptenqa, o \"pipis manam\nchaynuychu, pitaq nin\" chayta niptenqa aywachun jatun kaq manduman kijakunanpaq. Chay\nmandu chaych'u mana jarupänakunanpaq kanqantanuy ninanpaq chay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu karselkunaman\nmunanqan órakama. Chaypita manam pipis qarqonqachu maypita maych'u kanqanpitasi\nmanaräsi shumaq musyaykorqa.\nCH'UNKA KAYNUYMI NISHA (10)\nLapan runapämi kaykan mana jarupanakunanpaq, wakin jarupaptin iwal respetächikunanpaq.\nJuk runa runamasinta imasi pasaptin willakärinman lapan mayananpämi kijakuy\nrurakänanpaq. Jatusaq mandukuna imanuy kanqantasi rikananpaq, imanuy respetächikunanpaq"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e9aa4f239528a1a7d74009782cc4a5f8",
            "Index": 2,
            "Label": "3",
            "Size": [
                595.0,
                842.0
            ],
            "Text": "kanqanta ninanpaq. Rasunpa o yanqa kanqanta musyananpaq jatun karselman ch'urakoq\nmandukuna.\nCH'UNKA JUKNIN KAYNUYMI NISHA (11)\nPi runatapis mana \"juchäkushata juchäkusham\" niptin mana ruranqanta respetachikunanmi,\nmanaräsi pipis rikaq o \"rasunpam qam rurashkanki\" nenqankamaqa jatunsaq mandukunach'u\nkejakushana karqa. Chaykama chay runa kuydasham kanman manaräsi rasunpa juchayoq kanqan\nmusyakanqankama.\nManam pipis juchäkonqanpita mastaqa ninmanchu pitapis nasyunninch'u o juk lädu\nnasyunch'usi, juchanta tariparurqa mananam chay juchäkonqan masmanqa ñakananpaq\nch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam washanta rimanmanchu\njukpata, ni ima aykapitasi ni imawansi. Chaynuy wasinch'u kastankunawan ali tiyakoqta\nni mayqantasi, ni kartan apachikonqankunach'üsi. Lapan pi runapäpis manam yanqaqa\nimatasi rimanmanchu. Chaymi ali kakoqta turyapaptenqa kanmi runata mana jarupänanpaq\nrurakanqan, kijakur chaywan respetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis amachanqachu. Chaynuy\nnasyunnin rurich'u may markach'üpis munanqanch'u akraykur wasinta ruraykur tiyakuchun.\nLapan runam libri nasyunninpita juk lädo nasyunman yarqoyta munarqa yarqonanpaq.\nNirkorqa kanqalan nasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq aywakunmanmi\njuk lädu nasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunapächu, kay mana jarupänanpaq\nrurashakunata, ni kay ley rurasha kaqkunata mana ruray munaqpächu, ni mana käsuy\nmunaqpächu. Lapan nasyunpita qotukaykur rurapäkonqanqa.\nCH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u markänu kayta munarqa.\nManam pipis amachanmanchu juk runa nasyunninman iskribikuyta munaptin, ni nasyunninpita\njuk lädo nasyunman ashukuyta munaptin.\nCH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa munarqa\nkasarakunqam. Lapanpämi imaniraq kastapäsi ni yana ni yoraq, may nasyun runa karpis ni\nimaman yarakoq karpis. Chaynuypa yarina juk familya juk wasita ruraykur tiyakärinan,\nkasararkur y kasaranqanpita rakikarpis lamitä pura rakipanakärinan iman aykankunatasi.\nKasarakorqa kasarakärinan shumaq ishkankuna munanakärir-rämi. Ishkanpasi mana amachaq\nkaptinrämi, ishkankuna pipitasi mana amachasha kanan.\nKasarakärenqan junaqpita rikakan juk familyanam. Chayta ruran lapan runa warmi kay"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f4b35b0bf05b6fcad15ac262571ea019",
            "Index": 3,
            "Label": "4",
            "Size": [
                595.0,
                842.0
            ],
            "Text": "pachach'u tiyaq, tiyapäakunqanpita walka walkala achkamanna mirapäkun, kayta\nrespetachinanpaq imasi kaptin kanqa familyanmi y nasyun mandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarupänanpaq ima aykanpitasi kikinpa\nkananpaq, masta munarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana kaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarpäkunan mana pipis chayta amachanmanchu. Chaynuy\nimamansi munanqanman yärakuchun. Manam pipis amachanmanchu yärakonqanpita juk\nyärakuyman tikrakuptin. Chaynuy yärakonqanpita achka runata o juk runalata willapar\nyach'achiptin y yach'akuyninta yärakonqanman rurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'akärinanpaq y yarpach 'akonqanta rimananpaq. Chayta manam\npipis amachanmanchu ni chaypita rabyakunmanchu pay yarpayninta wakin runata\nwillapaptin. Lapan runatam musyachinman maych'üsi imanuypasi, mayqan kasta rimaywansi\nmusyananpaq.\nISHKAY CH'UNKA KAYNUYMI NISHA (20)\nLapan runam maych 'üsi imach'üsi qotukäpäkunman imatasi al ita rurananpaq kaptenqa,\nmanam pipis amachanmanchu chayta.\nManam pipis achka shuntakanqanman pushanmanchu mana munaqtaqa, chayman mana qotukayta\nmunaptenqa.\nISHKAY CH'UNKA JUKNIN KAYNUYMI NISHA (21)\nLapan runam nasyunninch'u presidenti kananpaq yaykuyta pwedin. Mana kikin karqa jinan\nmarkach'u akrasha runapaq bótunan.\nLapan runam iwal-la wakin runakuna jina, chaymi mandu kaymansi yaykuyta pwedin\nnasyunninpaq.\nMarka runam munayniyoq presidenti o juk niraq mandu kananpaq ch 'uraych 'u. Chay mandu\nch'uranakuy kanan jinan marka nasyun runakunapitam. Kay ch'uranakuy kanqa mana\nqonqaypam imaypis. Lapan chay nasyunch'u iwal bótapäkunan. Chay bótuqa kanan pakaylapa\no makinta alsaypa o papilch'u munanqanpaq iskribirkur jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u käqa kawayninpaq pägasha kanman, aruykar\nimasi rurakunanpita mana manchakular kananpaq. Kay ali kaway y iwal kaway kikin\nnasyunpita kanan o juk lädo nasyunpita yanapasha kanan o achkaq runa qotukasha aroqpita\nyanapasha kanan, kikin runa mantinikunanpaq y wakin matinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'üsi, munanqanch'u aruyninta ashikunan mana aruyniynaq\nkananpita."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ff32d5a2fb869634240603cbef374334",
            "Index": 4,
            "Label": "5",
            "Size": [
                595.0,
                842.0
            ],
            "Text": "Lapan runam iwal pägasha kanan ima aruych'u karpis. Manam kanmanchu juknin mas achka\npägasha y jukaqnin mas walka pägasha juk junaq aruyninpita.\nLapan runa aronqanch'u aroqkaqpäqa kananmi juk junaq gananqanman yapasha mas ali\nkananpaq, seguränan kikinta y familyanta imanuysi kanqantanuy, runa kayninta o juk\nimanaypasi seguränan o imanaypasi yanapasha kananpaq.\nLapan runa imach'üsi arorqa sindicato nenqanta rurapäkunan lapan qotukakuykur i ma\naykach 'üsi respetachikärinanpaq, imanuy respetachikärinanpaq kaykaqta rikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq, aronqanpita jamanman\nimay óra aroq yaykonqanta rikaykur, y chaynuy kada wata jamanman juk killa. Chay\njamanqanpita pägasham kanan maych'ümi arun chaypita.\nISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali rópasha, kikinpa\nwasin kanman, me~diku qeshyar jampikoq aywananpaq y wakin mas munanqankuna. Aronqanch\n'u segurasha kanman qeshyaqtukur byudo kedarur, aronqanch'u däflakurur, chachayarur o\nimasi juk niraq pasaptin mantinikunanpaq.\nMamanpis wamrapis iwal kuydasham kanan ospitalch'u warmi qeshyakuruptenqa. Lapan wamra\nchaynuy shumaq atendisha kanan käsadu kikin warminch'u karpis o mana kasädu warminpita\njuk warmich'u karpis.\nISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa manam pipis ni\npitapis päganqachu, iskribiyta liyiyta yach'akunan primarianta ushanqankama. Kaykama\nlapan runam yaykunman yach'akunanpaq. Mas imapäsi yach'akuyta munaptenqa kanqa mas\njatun eskwelakuna chaych'u ima yach'aymansi yaykunanpaq. Munaqkaqpäqa kanqa jatun\neskwela imapäsi yach'akoqpäqa pi maypäsi lapanpämi kanqa.\nYach'akonqaqa kikin yach'aq runa kananpämi, imanuy mana runa jarupänanpaq\nrespetachikunanpämi. Manan pipis turyapasha kananchu alita imatasi rurakuptin. Asta mas\nali kapäkuy ali kawakäriy mana liytur, mana pelyar wakin juk lädo nasyunkunawansi.\nChaynuy achka imaniraq qotukaqkunawanpis, imaman yärakoqkunawanpis. Chaynuy karqa\nkapäkonqa alita rurar ali kawar kay lapan nenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y rikananpaq, imatasi\nrurayta yach'arqa jina rurakuchun yach'anqankunata. Chaynuy markanch'u imatasi alita\nruraptenqa chaych'u yanapächun.\nPi runa imata ruranqanch'üsi alita yarqarachimuptenqa mana pipis ruranqanta\nrikakarachimuptenqa; chay rikakächimoqmi dweño kanan, paypa jutinch'u kanan. Chaynuy\nlibrukunach'u o librukunata kikinpa yarpaynilanwan iskribimorqa jutinch'ümi kanan.\nChaynuy imatasi kikin ali ruranqanta rikakachimuptin kanqa. Manam juk rurakonqanta\n\"noqam dweño kä\" nir charikurkunmanchu ni jutinta ch'urachikunmanchu. Chaynuy ruraqpäqa\nkanmi leykuna respetachikunanpaq."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b8cfbcb7dd4679445fbd78dcafebb6fe",
            "Index": 5,
            "Label": "6",
            "Size": [
                595.0,
                842.0
            ],
            "Text": "ISHKAY CH'UNKA PUSAQNIN KAYNUYMI NISHA (28)\nLapan runam kay mana jarupänakunanpaq rurakanqanta respetänan. Chaynuy imata rurana\nkaptinsi juk lädo nasyunkunawansi shumaq kachun. Kay leykuna nenqannuy rurakächun y\nshumaq rasunpa rurakächun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqkäqa ruranan lapan imanuy wakin rurapäkonqannuy chayta\nrespetänan. Chaynuy lapanta rurar respetaptin markanch'u imatapis alita rurapäkonqa.\nChay'nuy kikinpis alipaq rikasha kanqa. Chawraqa musyanqa markach'u imata rurana\nkanqantapis.\nLapan nenqantanuy markach'u rurar y respetachikur mana piwanpis jarupächikur kaptin\nmana pipis amachanmanchu kawayninch'u. Lapan runapis kapäkunan ali kawaych'ümi imanuy\nleykuna nenqannuy, chaynuy lapanta respetar, wakin runakunawan mana imatasi ninakur\nkawapäkunanpaq, ali yarpayninwan yarpach'akur, wakin runakuna ali kanqanta rikananpaq,\nchaynuy achka runa qotukaykur aroqch'u karpis.\nKay mana runa jarupänakunanpaq kanqanta manam pipis amachayta o ama chayta rurashunchu\"\nnir lapan ruraqkunata ninmanchu. Lapan nasyunpita runakuna qotukaykur runakuna\nrespetachikunanpaq rurapäkonqanta.\nKIMSA CH'UNKA KAYNUYMI NISHA (30)\nKay respetachikunanpaq kaykaq rurapäkonqanch 'üqa manam ima leysi nasyunpa kaqtaqa\nrurakayta pwedinchu ni rurakashachu. Chaynuy walka qotukasha o juk runa ruranalanpächu\nkay mana jarupänakunapaq kaykaq. Chaynuy mana pipis kay ruraych'u rimanqankunata\nillakächiyta pwedinchu."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470297,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "RUNAKUNA RESPETACHIKUNANPAQ LEY RURAP\u00c4KONQAN KAYNUYMI QALAYKUNAN\n[Preamble]\nLapan runa libri kananpaq, mana pipis runa masinta\nkastigananpaq, juchaynaq mana kastigasha kananpaq,\nmana liytur kushisha kawap\u00e1kunanpaq kay pachach'u,\nmana qech'unanpaq, chaynuy lapan iwal-la kananpaq,\njarup\u00e1nanpaq, juchayoqta\npiwansi runa masinwan mana pelyar\nmayna kaykan rurashana runa kayninta\nlapan runa chay kastanuyla kananpaq;\nRunakuna respetachikunanpaq kanqanta mana reqermi y rikaykarpis jarukuypa ushayninpa\nmana kaqkunata rurasha, kanan chayta rikaykurmi rabyanasha. Lapan runakuna alich'u\nkananta munarmi kaynuy willakuykan. Kay rasunpa ali kawayman lapan runakunapis\nyaykunan, mana imapitasi manchakular, mana imapitapis pishipakular kushisha\nkawap\u00e4kuchun. Chay munanqannuy parlap\u00e4konqan y munanqannuymi y\u00e4rak\u00e4renqa.\nKaynuymi rurakanman rasunpa runakuna respetasha kananpaq. Chaynuypa runakuna mana\nkontran kayta yarpanqachu mandukunapaq ali ruraptenqa. Y mana al\u00ed ruraqkunata\nqarqonanpaq.\nChaynuymi imata rurananchip\u00e4si rurakasha wakin nasyunkunawansi ali imach'\u00fcsi\nyanap\u00e4nakur imata rurarsi kawananchipaq mana liytur mana pelyar kushisha.\nLapan nasyunkuna chaych'\u00fcraq eskribip\u00e4kusha y\u00e4rakuyninta, rasunpa alim shumaq alim\nnip\u00e4kusha runakuna imanuy respetachikunanpaq kaykaqta, lapan runakuna alipaq rikasha\nkananpaq kanqanta musyar. Chaynuy olqo ni warmi kaqpis juknin jukninpis iwal respetasha\nkananpaq. Chaynuy willakasha lapan kawaq runakunapaq imatapis ali rurayta y mas ali\nlibri runa kawananpaq.\nLapan runakuna nasyunkunapita qotukaqkuna nip\u00e4kusha rasunpa kay kumplikanqa. Lapan\nchaych'u nasyunkuna kaq shumaq respet\u00e4nakunanpaq. Chaynuy imach'\u00fcsi kuyanakur\nwillanakur imasi libri ali kaqta rurak\u00e4rinanpaq y\nLapan runapis juk yarpayla respetachikunanpaq y mas libri lapanta shumaq rasunpa\nkumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY RESPETACHIK\u00c4RINANPAQ KANQAN\nLapan juk yarpaylaman yarpananpaq, marka nasyunkuna uch'\u00e4kunan imanaypasi lapan\nrunakuna mandukuna chayman y\u00e4rakur rurap\u00e4kunanpaq. Lapan y\u00e4rakur yach'achinakunanpaq,\nruna imanuy respetachikunanpaq y libri imapitapis kananpaq. Chaynuy yarp\u00e4nan imasi ali\nrurayta nasyunninch'u juk nasyunkunawan. Chaymi kaykunataqa lapan musyap\u00e4kunan y\nrasunpa rurap\u00e4kunan. Chaynuymi lapan nasyunkunapita qotukaqkunaqa rurap\u00e4kunan, y\nwakinkaq nasyunkunapa rurinch'u kaq markakunapis.\nJUK KAYNUYMI NISHA (1)\nLapan runa kay pachach'u yurin libri kawananpaq, lapanchinuy iwal respetasha\nkananpaqmi, mana pipis jarup\u00e4nanpaq, lapanpis iwal yarpach'akuy yach'aqmi, alita mana\nalita tantiyar kawananpaq. Chaynuy runa masinwan juknin jukninwan kuyanakur kap\u00e4kuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam ima kasta",
            "Image": "da3293f746a94dab22f2800f35de8206"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kaptinpis> ni yana ni yoraq kaptinsi, warmip\u00e4pis ni olqop\u00e4pis, ni imaniraq rimaych'u\nparlakuptinpis, ni imaman y\u00e4rakuptinpis, imanuy yarpaynin kakuptinpis, may nasyunch'u\nyurisha kaptinpis, pobre kayman ni kapoqniyoq kayman yurisha kaptinpis, imanuykarpis\nruna respetasha kachun.\nJinarkur manam pipis juk niraqmi kay nenqachu nasyunninch'u mandanqanwan\nrespetachik\u00e4riptin y wakin nasyunkunawanpis wakin runakunapita, wakin nasyun\nrunakunapaq nenqanpita y nasyunkunach'u imanuy mandananpaq jaqepanqam mandaqnin, mana\nkikilankunapita kananpaq, mana imasi fiyupa \u00f1akachinanpaq mandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri munayninch'u y mana\nimapitasi manchakular.\nCH'USKU KAYNUYMI NISHA (4)\nManam pipis aronqanchu mana p\u00e4gaptinqa. Chaynuy mana imantasi rurachikunqachu\nnirantisha runantanuy aruchikuyta. Chaynuy rurachikuyqa kananqa manam kanchu. Kananqa\nmanam kanchu maych'u chaych '\u00fcsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa \u00f1akachishaqa, ashlishaqa mana ali\nkanqankamaqa mana 1runata jinaqa.\nSOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq rikasha kanan,\nwakin runakuna kanqannuy.\nQANCH'IS KAYNUYMI NISHA (7)\nLapan runap\u00e4si iwal-lam mana jarup\u00e4nakunanpaq kayk\u00e4qa, manam wakinkaqp\u00e4qa achkachu ni\nwakin kaqp\u00e4qa walkalachu, kay mana jarup\u00e4nanpaq kaqwanqa iwal mana jarupasham kanqa.\nLapanpis chaynuy mana jarupasha, kuydasha, mana ch'eqnipasham kanqa. Alikaq runata\nrespet\u00e4chenqa y mana ali ruraq runata kastiganqa. Kay runa mana jarup\u00e4nakunapaq lapan\nnasyunpita qotukaykur rurakanqanta manam pipis amachayta pwendinchu chaywan\nrespetachikuptin.\nPUSAQ KAYNUYMI NISHA (8)\nLapan runa mana jarup\u00e4nakunanpaq kaykanqannuy mana rurap\u00e4kuptenqa, o \"pipis manam\nchaynuychu, pitaq nin\" chayta niptenqa aywachun jatun kaq manduman kijakunanpaq. Chay\nmandu chaych'u mana jarup\u00e4nakunanpaq kanqantanuy ninanpaq chay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu karselkunaman\nmunanqan \u00f3rakama. Chaypita manam pipis qarqonqachu maypita maych'u kanqanpitasi\nmanar\u00e4si shumaq musyaykorqa.\nCH'UNKA KAYNUYMI NISHA (10)\nLapan runap\u00e4mi kaykan mana jarupanakunanpaq, wakin jarupaptin iwal respet\u00e4chikunanpaq.\nJuk runa runamasinta imasi pasaptin willak\u00e4rinman lapan mayananp\u00e4mi kijakuy\nrurak\u00e4nanpaq. Jatusaq mandukuna imanuy kanqantasi rikananpaq, imanuy respet\u00e4chikunanpaq",
            "Image": "e1efff943e811098c8daa5ab5b75a5a8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kanqanta ninanpaq. Rasunpa o yanqa kanqanta musyananpaq jatun karselman ch'urakoq\nmandukuna.\nCH'UNKA JUKNIN KAYNUYMI NISHA (11)\nPi runatapis mana \"juch\u00e4kushata juch\u00e4kusham\" niptin mana ruranqanta respetachikunanmi,\nmanar\u00e4si pipis rikaq o \"rasunpam qam rurashkanki\" nenqankamaqa jatunsaq mandukunach'u\nkejakushana karqa. Chaykama chay runa kuydasham kanman manar\u00e4si rasunpa juchayoq kanqan\nmusyakanqankama.\nManam pipis juch\u00e4konqanpita mastaqa ninmanchu pitapis nasyunninch'u o juk l\u00e4du\nnasyunch'usi, juchanta tariparurqa mananam chay juch\u00e4konqan masmanqa \u00f1akananpaq\nch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam washanta rimanmanchu\njukpata, ni ima aykapitasi ni imawansi. Chaynuy wasinch'u kastankunawan ali tiyakoqta\nni mayqantasi, ni kartan apachikonqankunach'\u00fcsi. Lapan pi runap\u00e4pis manam yanqaqa\nimatasi rimanmanchu. Chaymi ali kakoqta turyapaptenqa kanmi runata mana jarup\u00e4nanpaq\nrurakanqan, kijakur chaywan respetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis amachanqachu. Chaynuy\nnasyunnin rurich'u may markach'\u00fcpis munanqanch'u akraykur wasinta ruraykur tiyakuchun.\nLapan runam libri nasyunninpita juk l\u00e4do nasyunman yarqoyta munarqa yarqonanpaq.\nNirkorqa kanqalan nasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq aywakunmanmi\njuk l\u00e4du nasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunap\u00e4chu, kay mana jarup\u00e4nanpaq\nrurashakunata, ni kay ley rurasha kaqkunata mana ruray munaqp\u00e4chu, ni mana k\u00e4suy\nmunaqp\u00e4chu. Lapan nasyunpita qotukaykur rurap\u00e4konqanqa.\nCH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u mark\u00e4nu kayta munarqa.\nManam pipis amachanmanchu juk runa nasyunninman iskribikuyta munaptin, ni nasyunninpita\njuk l\u00e4do nasyunman ashukuyta munaptin.\nCH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa munarqa\nkasarakunqam. Lapanp\u00e4mi imaniraq kastap\u00e4si ni yana ni yoraq, may nasyun runa karpis ni\nimaman yarakoq karpis. Chaynuypa yarina juk familya juk wasita ruraykur tiyak\u00e4rinan,\nkasararkur y kasaranqanpita rakikarpis lamit\u00e4 pura rakipanak\u00e4rinan iman aykankunatasi.\nKasarakorqa kasarak\u00e4rinan shumaq ishkankuna munanak\u00e4rir-r\u00e4mi. Ishkanpasi mana amachaq\nkaptinr\u00e4mi, ishkankuna pipitasi mana amachasha kanan.\nKasarak\u00e4renqan junaqpita rikakan juk familyanam. Chayta ruran lapan runa warmi kay",
            "Image": "e9aa4f239528a1a7d74009782cc4a5f8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "pachach'u tiyaq, tiyap\u00e4akunqanpita walka walkala achkamanna mirap\u00e4kun, kayta\nrespetachinanpaq imasi kaptin kanqa familyanmi y nasyun mandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarup\u00e4nanpaq ima aykanpitasi kikinpa\nkananpaq, masta munarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana kaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarp\u00e4kunan mana pipis chayta amachanmanchu. Chaynuy\nimamansi munanqanman y\u00e4rakuchun. Manam pipis amachanmanchu y\u00e4rakonqanpita juk\ny\u00e4rakuyman tikrakuptin. Chaynuy y\u00e4rakonqanpita achka runata o juk runalata willapar\nyach'achiptin y yach'akuyninta y\u00e4rakonqanman rurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'ak\u00e4rinanpaq y yarpach 'akonqanta rimananpaq. Chayta manam\npipis amachanmanchu ni chaypita rabyakunmanchu pay yarpayninta wakin runata\nwillapaptin. Lapan runatam musyachinman maych'\u00fcsi imanuypasi, mayqan kasta rimaywansi\nmusyananpaq.\nISHKAY CH'UNKA KAYNUYMI NISHA (20)\nLapan runam maych '\u00fcsi imach'\u00fcsi qotuk\u00e4p\u00e4kunman imatasi al ita rurananpaq kaptenqa,\nmanam pipis amachanmanchu chayta.\nManam pipis achka shuntakanqanman pushanmanchu mana munaqtaqa, chayman mana qotukayta\nmunaptenqa.\nISHKAY CH'UNKA JUKNIN KAYNUYMI NISHA (21)\nLapan runam nasyunninch'u presidenti kananpaq yaykuyta pwedin. Mana kikin karqa jinan\nmarkach'u akrasha runapaq b\u00f3tunan.\nLapan runam iwal-la wakin runakuna jina, chaymi mandu kaymansi yaykuyta pwedin\nnasyunninpaq.\nMarka runam munayniyoq presidenti o juk niraq mandu kananpaq ch 'uraych 'u. Chay mandu\nch'uranakuy kanan jinan marka nasyun runakunapitam. Kay ch'uranakuy kanqa mana\nqonqaypam imaypis. Lapan chay nasyunch'u iwal b\u00f3tap\u00e4kunan. Chay b\u00f3tuqa kanan pakaylapa\no makinta alsaypa o papilch'u munanqanpaq iskribirkur jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u k\u00e4qa kawayninpaq p\u00e4gasha kanman, aruykar\nimasi rurakunanpita mana manchakular kananpaq. Kay ali kaway y iwal kaway kikin\nnasyunpita kanan o juk l\u00e4do nasyunpita yanapasha kanan o achkaq runa qotukasha aroqpita\nyanapasha kanan, kikin runa mantinikunanpaq y wakin matinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'\u00fcsi, munanqanch'u aruyninta ashikunan mana aruyniynaq\nkananpita.",
            "Image": "f4b35b0bf05b6fcad15ac262571ea019"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lapan runam iwal p\u00e4gasha kanan ima aruych'u karpis. Manam kanmanchu juknin mas achka\np\u00e4gasha y jukaqnin mas walka p\u00e4gasha juk junaq aruyninpita.\nLapan runa aronqanch'u aroqkaqp\u00e4qa kananmi juk junaq gananqanman yapasha mas ali\nkananpaq, segur\u00e4nan kikinta y familyanta imanuysi kanqantanuy, runa kayninta o juk\nimanaypasi segur\u00e4nan o imanaypasi yanapasha kananpaq.\nLapan runa imach'\u00fcsi arorqa sindicato nenqanta rurap\u00e4kunan lapan qotukakuykur i ma\naykach '\u00fcsi respetachik\u00e4rinanpaq, imanuy respetachik\u00e4rinanpaq kaykaqta rikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq, aronqanpita jamanman\nimay \u00f3ra aroq yaykonqanta rikaykur, y chaynuy kada wata jamanman juk killa. Chay\njamanqanpita p\u00e4gasham kanan maych'\u00fcmi arun chaypita.\nISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali r\u00f3pasha, kikinpa\nwasin kanman, me~diku qeshyar jampikoq aywananpaq y wakin mas munanqankuna. Aronqanch\n'u segurasha kanman qeshyaqtukur byudo kedarur, aronqanch'u d\u00e4flakurur, chachayarur o\nimasi juk niraq pasaptin mantinikunanpaq.\nMamanpis wamrapis iwal kuydasham kanan ospitalch'u warmi qeshyakuruptenqa. Lapan wamra\nchaynuy shumaq atendisha kanan k\u00e4sadu kikin warminch'u karpis o mana kas\u00e4du warminpita\njuk warmich'u karpis.\nISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa manam pipis ni\npitapis p\u00e4ganqachu, iskribiyta liyiyta yach'akunan primarianta ushanqankama. Kaykama\nlapan runam yaykunman yach'akunanpaq. Mas imap\u00e4si yach'akuyta munaptenqa kanqa mas\njatun eskwelakuna chaych'u ima yach'aymansi yaykunanpaq. Munaqkaqp\u00e4qa kanqa jatun\neskwela imap\u00e4si yach'akoqp\u00e4qa pi mayp\u00e4si lapanp\u00e4mi kanqa.\nYach'akonqaqa kikin yach'aq runa kananp\u00e4mi, imanuy mana runa jarup\u00e4nanpaq\nrespetachikunanp\u00e4mi. Manan pipis turyapasha kananchu alita imatasi rurakuptin. Asta mas\nali kap\u00e4kuy ali kawak\u00e4riy mana liytur, mana pelyar wakin juk l\u00e4do nasyunkunawansi.\nChaynuy achka imaniraq qotukaqkunawanpis, imaman y\u00e4rakoqkunawanpis. Chaynuy karqa\nkap\u00e4konqa alita rurar ali kawar kay lapan nenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y rikananpaq, imatasi\nrurayta yach'arqa jina rurakuchun yach'anqankunata. Chaynuy markanch'u imatasi alita\nruraptenqa chaych'u yanap\u00e4chun.\nPi runa imata ruranqanch'\u00fcsi alita yarqarachimuptenqa mana pipis ruranqanta\nrikakarachimuptenqa; chay rikak\u00e4chimoqmi dwe\u00f1o kanan, paypa jutinch'u kanan. Chaynuy\nlibrukunach'u o librukunata kikinpa yarpaynilanwan iskribimorqa jutinch'\u00fcmi kanan.\nChaynuy imatasi kikin ali ruranqanta rikakachimuptin kanqa. Manam juk rurakonqanta\n\"noqam dwe\u00f1o k\u00e4\" nir charikurkunmanchu ni jutinta ch'urachikunmanchu. Chaynuy ruraqp\u00e4qa\nkanmi leykuna respetachikunanpaq.",
            "Image": "ff32d5a2fb869634240603cbef374334"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ISHKAY CH'UNKA PUSAQNIN KAYNUYMI NISHA (28)\nLapan runam kay mana jarup\u00e4nakunanpaq rurakanqanta respet\u00e4nan. Chaynuy imata rurana\nkaptinsi juk l\u00e4do nasyunkunawansi shumaq kachun. Kay leykuna nenqannuy rurak\u00e4chun y\nshumaq rasunpa rurak\u00e4chun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqk\u00e4qa ruranan lapan imanuy wakin rurap\u00e4konqannuy chayta\nrespet\u00e4nan. Chaynuy lapanta rurar respetaptin markanch'u imatapis alita rurap\u00e4konqa.\nChay'nuy kikinpis alipaq rikasha kanqa. Chawraqa musyanqa markach'u imata rurana\nkanqantapis.\nLapan nenqantanuy markach'u rurar y respetachikur mana piwanpis jarup\u00e4chikur kaptin\nmana pipis amachanmanchu kawayninch'u. Lapan runapis kap\u00e4kunan ali kawaych'\u00fcmi imanuy\nleykuna nenqannuy, chaynuy lapanta respetar, wakin runakunawan mana imatasi ninakur\nkawap\u00e4kunanpaq, ali yarpayninwan yarpach'akur, wakin runakuna ali kanqanta rikananpaq,\nchaynuy achka runa qotukaykur aroqch'u karpis.\nKay mana runa jarup\u00e4nakunanpaq kanqanta manam pipis amachayta o ama chayta rurashunchu\"\nnir lapan ruraqkunata ninmanchu. Lapan nasyunpita runakuna qotukaykur runakuna\nrespetachikunanpaq rurap\u00e4konqanta.\nKIMSA CH'UNKA KAYNUYMI NISHA (30)\nKay respetachikunanpaq kaykaq rurap\u00e4konqanch '\u00fcqa manam ima leysi nasyunpa kaqtaqa\nrurakayta pwedinchu ni rurakashachu. Chaynuy walka qotukasha o juk runa ruranalanp\u00e4chu\nkay mana jarup\u00e4nakunapaq kaykaq. Chaynuy mana pipis kay ruraych'u rimanqankunata\nillak\u00e4chiyta pwedinchu.",
            "Image": "b8cfbcb7dd4679445fbd78dcafebb6fe"
        }
    }
}

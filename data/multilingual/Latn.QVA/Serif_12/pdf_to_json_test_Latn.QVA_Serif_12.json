{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470227,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "RUNAKUNA RESPETACHIKUNANPAQ LEY RURAP\u00c4KONQAN KAYNUYMI QALAYKUNAN\n[Preamble]\nLapan runa libri kananpaq, mana pipis runa masinta jarup\u00e1nanpaq, juchayoqta kastigananpaq, juchaynaq mana\nkastigasha kananpaq, piwansi runa masinwan mana pelyar mana liytur kushisha kawap\u00e1kunanpaq kay\npachach'u, mayna kaykan rurashana runa kayninta mana qech'unanpaq, chaynuy lapan iwal-la kananpaq, lapan\nruna chay kastanuyla kananpaq;\nRunakuna respetachikunanpaq kanqanta mana reqermi y rikaykarpis jarukuypa ushayninpa mana kaqkunata\nrurasha, kanan chayta rikaykurmi rabyanasha. Lapan runakuna alich'u kananta munarmi kaynuy willakuykan.\nKay rasunpa ali kawayman lapan runakunapis yaykunan, mana imapitasi manchakular, mana imapitapis\npishipakular kushisha kawap\u00e4kuchun. Chay munanqannuy parlap\u00e4konqan y munanqannuymi y\u00e4rak\u00e4renqa.\nKaynuymi rurakanman rasunpa runakuna respetasha kananpaq. Chaynuypa runakuna mana kontran kayta\nyarpanqachu mandukunapaq ali ruraptenqa. Y mana al\u00ed ruraqkunata qarqonanpaq.\nChaynuymi imata rurananchip\u00e4si rurakasha wakin nasyunkunawansi ali imach'\u00fcsi yanap\u00e4nakur imata rurarsi\nkawananchipaq mana liytur mana pelyar kushisha.\nLapan nasyunkuna chaych'\u00fcraq eskribip\u00e4kusha y\u00e4rakuyninta, rasunpa alim shumaq alim nip\u00e4kusha runakuna\nimanuy respetachikunanpaq kaykaqta, lapan runakuna alipaq rikasha kananpaq kanqanta musyar. Chaynuy olqo\nni warmi kaqpis juknin jukninpis iwal respetasha kananpaq. Chaynuy willakasha lapan kawaq runakunapaq\nimatapis ali rurayta y mas ali libri runa kawananpaq.\nLapan runakuna nasyunkunapita qotukaqkuna nip\u00e4kusha rasunpa kay kumplikanqa. Lapan chaych'u\nnasyunkuna kaq shumaq respet\u00e4nakunanpaq. Chaynuy imach'\u00fcsi kuyanakur willanakur imasi libri ali kaqta\nrurak\u00e4rinanpaq y\nLapan runapis juk yarpayla respetachikunanpaq y mas libri lapanta shumaq rasunpa kumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY RESPETACHIK\u00c4RINANPAQ\nKANQAN\nLapan juk yarpaylaman yarpananpaq, marka nasyunkuna uch'\u00e4kunan imanaypasi lapan runakuna mandukuna\nchayman y\u00e4rakur rurap\u00e4kunanpaq. Lapan y\u00e4rakur yach'achinakunanpaq, runa imanuy respetachikunanpaq y\nlibri imapitapis kananpaq. Chaynuy yarp\u00e4nan imasi ali rurayta nasyunninch'u juk nasyunkunawan. Chaymi\nkaykunataqa lapan musyap\u00e4kunan y rasunpa rurap\u00e4kunan. Chaynuymi lapan nasyunkunapita qotukaqkunaqa\nrurap\u00e4kunan, y wakinkaq nasyunkunapa rurinch'u kaq markakunapis.\nJUK KAYNUYMI NISHA (1)\nLapan runa kay pachach'u yurin libri kawananpaq, lapanchinuy iwal respetasha kananpaqmi, mana pipis\njarup\u00e4nanpaq, lapanpis iwal yarpach'akuy yach'aqmi, alita mana alita tantiyar kawananpaq. Chaynuy runa\nmasinwan juknin jukninwan kuyanakur kap\u00e4kuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam ima kasta kaptinpis> ni yana ni\nyoraq kaptinsi, warmip\u00e4pis ni olqop\u00e4pis, ni imaniraq rimaych'u parlakuptinpis, ni imaman y\u00e4rakuptinpis, imanuy\nyarpaynin kakuptinpis, may nasyunch'u yurisha kaptinpis, pobre kayman ni kapoqniyoq kayman yurisha\nkaptinpis, imanuykarpis runa respetasha kachun.\nJinarkur manam pipis juk niraqmi kay nenqachu nasyunninch'u mandanqanwan respetachik\u00e4riptin y wakin\nnasyunkunawanpis wakin runakunapita, wakin nasyun runakunapaq nenqanpita y nasyunkunach'u imanuy\nmandananpaq jaqepanqam mandaqnin, mana kikilankunapita kananpaq, mana imasi fiyupa \u00f1akachinanpaq\nmandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri munayninch'u y mana imapitasi manchakular.\nCH'USKU KAYNUYMI NISHA (4)\nManam pipis aronqanchu mana p\u00e4gaptinqa. Chaynuy mana imantasi rurachikunqachu nirantisha runantanuy\naruchikuyta. Chaynuy rurachikuyqa kananqa manam kanchu. Kananqa manam kanchu maych'u chaych '\u00fcsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa \u00f1akachishaqa, ashlishaqa mana ali kanqankamaqa mana 1runata\njinaqa.",
            "Image": "715dc4a93a132577fd35ad20de14c1b6"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "SOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq rikasha kanan, wakin runakuna\nkanqannuy.\nQANCH'IS KAYNUYMI NISHA (7)\nLapan runap\u00e4si iwal-lam mana jarup\u00e4nakunanpaq kayk\u00e4qa, manam wakinkaqp\u00e4qa achkachu ni wakin kaqp\u00e4qa\nwalkalachu, kay mana jarup\u00e4nanpaq kaqwanqa iwal mana jarupasham kanqa. Lapanpis chaynuy mana\njarupasha, kuydasha, mana ch'eqnipasham kanqa. Alikaq runata respet\u00e4chenqa y mana ali ruraq runata\nkastiganqa. Kay runa mana jarup\u00e4nakunapaq lapan nasyunpita qotukaykur rurakanqanta manam pipis\namachayta pwendinchu chaywan respetachikuptin.\nPUSAQ KAYNUYMI NISHA (8)\nLapan runa mana jarup\u00e4nakunanpaq kaykanqannuy mana rurap\u00e4kuptenqa, o \"pipis manam chaynuychu, pitaq\nnin\" chayta niptenqa aywachun jatun kaq manduman kijakunanpaq. Chay mandu chaych'u mana\njarup\u00e4nakunanpaq kanqantanuy ninanpaq chay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu karselkunaman munanqan\n\u00f3rakama. Chaypita manam pipis qarqonqachu maypita maych'u kanqanpitasi manar\u00e4si shumaq musyaykorqa.\nCH'UNKA KAYNUYMI NISHA (10)\nLapan runap\u00e4mi kaykan mana jarupanakunanpaq, wakin jarupaptin iwal respet\u00e4chikunanpaq. Juk runa\nrunamasinta imasi pasaptin willak\u00e4rinman lapan mayananp\u00e4mi kijakuy rurak\u00e4nanpaq. Jatusaq mandukuna\nimanuy kanqantasi rikananpaq, imanuy respet\u00e4chikunanpaq kanqanta ninanpaq. Rasunpa o yanqa kanqanta\nmusyananpaq jatun karselman ch'urakoq mandukuna.\nCH'UNKA JUKNIN KAYNUYMI NISHA (11)\nPi runatapis mana \"juch\u00e4kushata juch\u00e4kusham\" niptin mana ruranqanta respetachikunanmi, manar\u00e4si pipis\nrikaq o \"rasunpam qam rurashkanki\" nenqankamaqa jatunsaq mandukunach'u kejakushana karqa. Chaykama\nchay runa kuydasham kanman manar\u00e4si rasunpa juchayoq kanqan musyakanqankama.\nManam pipis juch\u00e4konqanpita mastaqa ninmanchu pitapis nasyunninch'u o juk l\u00e4du nasyunch'usi, juchanta\ntariparurqa mananam chay juch\u00e4konqan masmanqa \u00f1akananpaq ch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam washanta rimanmanchu jukpata, ni ima\naykapitasi ni imawansi. Chaynuy wasinch'u kastankunawan ali tiyakoqta ni mayqantasi, ni kartan\napachikonqankunach'\u00fcsi. Lapan pi runap\u00e4pis manam yanqaqa imatasi rimanmanchu. Chaymi ali kakoqta\nturyapaptenqa kanmi runata mana jarup\u00e4nanpaq rurakanqan, kijakur chaywan respetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis amachanqachu. Chaynuy nasyunnin\nrurich'u may markach'\u00fcpis munanqanch'u akraykur wasinta ruraykur tiyakuchun.\nLapan runam libri nasyunninpita juk l\u00e4do nasyunman yarqoyta munarqa yarqonanpaq. Nirkorqa kanqalan\nnasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq aywakunmanmi juk l\u00e4du\nnasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunap\u00e4chu, kay mana jarup\u00e4nanpaq rurashakunata,\nni kay ley rurasha kaqkunata mana ruray munaqp\u00e4chu, ni mana k\u00e4suy munaqp\u00e4chu. Lapan nasyunpita\nqotukaykur rurap\u00e4konqanqa.\nCH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u mark\u00e4nu kayta munarqa.\nManam pipis amachanmanchu juk runa nasyunninman iskribikuyta munaptin, ni nasyunninpita juk l\u00e4do\nnasyunman ashukuyta munaptin.\nCH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa munarqa kasarakunqam.\nLapanp\u00e4mi imaniraq kastap\u00e4si ni yana ni yoraq, may nasyun runa karpis ni imaman yarakoq karpis. Chaynuypa",
            "Image": "2992a30789db9fd453dd64a8d5169243"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "yarina juk familya juk wasita ruraykur tiyak\u00e4rinan, kasararkur y kasaranqanpita rakikarpis lamit\u00e4 pura\nrakipanak\u00e4rinan iman aykankunatasi.\nKasarakorqa kasarak\u00e4rinan shumaq ishkankuna munanak\u00e4rir-r\u00e4mi. Ishkanpasi mana amachaq kaptinr\u00e4mi,\nishkankuna pipitasi mana amachasha kanan.\nKasarak\u00e4renqan junaqpita rikakan juk familyanam. Chayta ruran lapan runa warmi kay pachach'u tiyaq,\ntiyap\u00e4akunqanpita walka walkala achkamanna mirap\u00e4kun, kayta respetachinanpaq imasi kaptin kanqa\nfamilyanmi y nasyun mandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarup\u00e4nanpaq ima aykanpitasi kikinpa kananpaq, masta\nmunarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana kaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarp\u00e4kunan mana pipis chayta amachanmanchu. Chaynuy imamansi\nmunanqanman y\u00e4rakuchun. Manam pipis amachanmanchu y\u00e4rakonqanpita juk y\u00e4rakuyman tikrakuptin.\nChaynuy y\u00e4rakonqanpita achka runata o juk runalata willapar yach'achiptin y yach'akuyninta y\u00e4rakonqanman\nrurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'ak\u00e4rinanpaq y yarpach 'akonqanta rimananpaq. Chayta manam pipis\namachanmanchu ni chaypita rabyakunmanchu pay yarpayninta wakin runata willapaptin. Lapan runatam\nmusyachinman maych'\u00fcsi imanuypasi, mayqan kasta rimaywansi musyananpaq.\nISHKAY CH'UNKA KAYNUYMI NISHA (20)\nLapan runam maych '\u00fcsi imach'\u00fcsi qotuk\u00e4p\u00e4kunman imatasi al ita rurananpaq kaptenqa, manam pipis\namachanmanchu chayta.\nManam pipis achka shuntakanqanman pushanmanchu mana munaqtaqa, chayman mana qotukayta munaptenqa.\nISHKAY CH'UNKA JUKNIN KAYNUYMI NISHA (21)\nLapan runam nasyunninch'u presidenti kananpaq yaykuyta pwedin. Mana kikin karqa jinan markach'u akrasha\nrunapaq b\u00f3tunan.\nLapan runam iwal-la wakin runakuna jina, chaymi mandu kaymansi yaykuyta pwedin nasyunninpaq.\nMarka runam munayniyoq presidenti o juk niraq mandu kananpaq ch 'uraych 'u. Chay mandu ch'uranakuy\nkanan jinan marka nasyun runakunapitam. Kay ch'uranakuy kanqa mana qonqaypam imaypis. Lapan chay\nnasyunch'u iwal b\u00f3tap\u00e4kunan. Chay b\u00f3tuqa kanan pakaylapa o makinta alsaypa o papilch'u munanqanpaq\niskribirkur jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u k\u00e4qa kawayninpaq p\u00e4gasha kanman, aruykar imasi\nrurakunanpita mana manchakular kananpaq. Kay ali kaway y iwal kaway kikin nasyunpita kanan o juk l\u00e4do\nnasyunpita yanapasha kanan o achkaq runa qotukasha aroqpita yanapasha kanan, kikin runa mantinikunanpaq y\nwakin matinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'\u00fcsi, munanqanch'u aruyninta ashikunan mana aruyniynaq kananpita.\nLapan runam iwal p\u00e4gasha kanan ima aruych'u karpis. Manam kanmanchu juknin mas achka p\u00e4gasha y jukaqnin\nmas walka p\u00e4gasha juk junaq aruyninpita.\nLapan runa aronqanch'u aroqkaqp\u00e4qa kananmi juk junaq gananqanman yapasha mas ali kananpaq, segur\u00e4nan\nkikinta y familyanta imanuysi kanqantanuy, runa kayninta o juk imanaypasi segur\u00e4nan o imanaypasi yanapasha\nkananpaq.\nLapan runa imach'\u00fcsi arorqa sindicato nenqanta rurap\u00e4kunan lapan qotukakuykur i ma aykach '\u00fcsi\nrespetachik\u00e4rinanpaq, imanuy respetachik\u00e4rinanpaq kaykaqta rikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq, aronqanpita jamanman imay \u00f3ra aroq\nyaykonqanta rikaykur, y chaynuy kada wata jamanman juk killa. Chay jamanqanpita p\u00e4gasham kanan maych'\u00fcmi\narun chaypita.",
            "Image": "a453afc37f42d77ef38b405ee08859ff"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali r\u00f3pasha, kikinpa wasin kanman, me~diku\nqeshyar jampikoq aywananpaq y wakin mas munanqankuna. Aronqanch 'u segurasha kanman qeshyaqtukur\nbyudo kedarur, aronqanch'u d\u00e4flakurur, chachayarur o imasi juk niraq pasaptin mantinikunanpaq.\nMamanpis wamrapis iwal kuydasham kanan ospitalch'u warmi qeshyakuruptenqa. Lapan wamra chaynuy\nshumaq atendisha kanan k\u00e4sadu kikin warminch'u karpis o mana kas\u00e4du warminpita juk warmich'u karpis.\nISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa manam pipis ni pitapis\np\u00e4ganqachu, iskribiyta liyiyta yach'akunan primarianta ushanqankama. Kaykama lapan runam yaykunman\nyach'akunanpaq. Mas imap\u00e4si yach'akuyta munaptenqa kanqa mas jatun eskwelakuna chaych'u ima\nyach'aymansi yaykunanpaq. Munaqkaqp\u00e4qa kanqa jatun eskwela imap\u00e4si yach'akoqp\u00e4qa pi mayp\u00e4si lapanp\u00e4mi\nkanqa.\nYach'akonqaqa kikin yach'aq runa kananp\u00e4mi, imanuy mana runa jarup\u00e4nanpaq respetachikunanp\u00e4mi. Manan\npipis turyapasha kananchu alita imatasi rurakuptin. Asta mas ali kap\u00e4kuy ali kawak\u00e4riy mana liytur, mana\npelyar wakin juk l\u00e4do nasyunkunawansi. Chaynuy achka imaniraq qotukaqkunawanpis, imaman\ny\u00e4rakoqkunawanpis. Chaynuy karqa kap\u00e4konqa alita rurar ali kawar kay lapan nenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y rikananpaq, imatasi rurayta yach'arqa\njina rurakuchun yach'anqankunata. Chaynuy markanch'u imatasi alita ruraptenqa chaych'u yanap\u00e4chun.\nPi runa imata ruranqanch'\u00fcsi alita yarqarachimuptenqa mana pipis ruranqanta rikakarachimuptenqa; chay\nrikak\u00e4chimoqmi dwe\u00f1o kanan, paypa jutinch'u kanan. Chaynuy librukunach'u o librukunata kikinpa\nyarpaynilanwan iskribimorqa jutinch'\u00fcmi kanan. Chaynuy imatasi kikin ali ruranqanta rikakachimuptin kanqa.\nManam juk rurakonqanta \"noqam dwe\u00f1o k\u00e4\" nir charikurkunmanchu ni jutinta ch'urachikunmanchu. Chaynuy\nruraqp\u00e4qa kanmi leykuna respetachikunanpaq.\nISHKAY CH'UNKA PUSAQNIN KAYNUYMI NISHA (28)\nLapan runam kay mana jarup\u00e4nakunanpaq rurakanqanta respet\u00e4nan. Chaynuy imata rurana kaptinsi juk l\u00e4do\nnasyunkunawansi shumaq kachun. Kay leykuna nenqannuy rurak\u00e4chun y shumaq rasunpa rurak\u00e4chun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqk\u00e4qa ruranan lapan imanuy wakin rurap\u00e4konqannuy chayta respet\u00e4nan. Chaynuy\nlapanta rurar respetaptin markanch'u imatapis alita rurap\u00e4konqa. Chay'nuy kikinpis alipaq rikasha kanqa.\nChawraqa musyanqa markach'u imata rurana kanqantapis.\nLapan nenqantanuy markach'u rurar y respetachikur mana piwanpis jarup\u00e4chikur kaptin mana pipis\namachanmanchu kawayninch'u. Lapan runapis kap\u00e4kunan ali kawaych'\u00fcmi imanuy leykuna nenqannuy, chaynuy\nlapanta respetar, wakin runakunawan mana imatasi ninakur kawap\u00e4kunanpaq, ali yarpayninwan yarpach'akur,\nwakin runakuna ali kanqanta rikananpaq, chaynuy achka runa qotukaykur aroqch'u karpis.\nKay mana runa jarup\u00e4nakunanpaq kanqanta manam pipis amachayta o ama chayta rurashunchu\" nir lapan\nruraqkunata ninmanchu. Lapan nasyunpita runakuna qotukaykur runakuna respetachikunanpaq\nrurap\u00e4konqanta.\nKIMSA CH'UNKA KAYNUYMI NISHA (30)\nKay respetachikunanpaq kaykaq rurap\u00e4konqanch '\u00fcqa manam ima leysi nasyunpa kaqtaqa rurakayta pwedinchu\nni rurakashachu. Chaynuy walka qotukasha o juk runa ruranalanp\u00e4chu kay mana jarup\u00e4nakunapaq kaykaq.\nChaynuy mana pipis kay ruraych'u rimanqankunata illak\u00e4chiyta pwedinchu.",
            "Image": "4bebf2dc03867a5d4c62c646255d2318"
        }
    }
}

{
    "MetaData": {
        "Author": null,
        "Creation_Date": 1581470244,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7be856dce865038bde2807ce87ebbb41",
            "Index": 0,
            "Label": "1",
            "Size": [
                595.0,
                842.0
            ],
            "Text": "RUNAKUNA RESPETACHIKUNANPAQ LEY RURAPÄKONQAN KAYNUYMI\nQALAYKUNAN\n[Preamble]\nLapan runa libri kananpaq, mana pipis runa masinta jarupánanpaq, juchayoqta\nkastigananpaq, juchaynaq mana kastigasha kananpaq, piwansi runa masinwan mana\npelyar mana liytur kushisha kawapákunanpaq kay pachach'u, mayna kaykan\nrurashana runa kayninta mana qech'unanpaq, chaynuy lapan iwal-la kananpaq, lapan\nruna chay kastanuyla kananpaq;\nRunakuna respetachikunanpaq kanqanta mana reqermi y rikaykarpis jarukuypa\nushayninpa mana kaqkunata rurasha, kanan chayta rikaykurmi rabyanasha. Lapan\nrunakuna alich'u kananta munarmi kaynuy willakuykan. Kay rasunpa ali kawayman\nlapan runakunapis yaykunan, mana imapitasi manchakular, mana imapitapis\npishipakular kushisha kawapäkuchun. Chay munanqannuy parlapäkonqan y\nmunanqannuymi yärakärenqa.\nKaynuymi rurakanman rasunpa runakuna respetasha kananpaq. Chaynuypa\nrunakuna mana kontran kayta yarpanqachu mandukunapaq ali ruraptenqa. Y mana\nalí ruraqkunata qarqonanpaq.\nChaynuymi imata rurananchipäsi rurakasha wakin nasyunkunawansi ali imach'üsi\nyanapänakur imata rurarsi kawananchipaq mana liytur mana pelyar kushisha.\nLapan nasyunkuna chaych'üraq eskribipäkusha yärakuyninta, rasunpa alim shumaq\nalim nipäkusha runakuna imanuy respetachikunanpaq kaykaqta, lapan runakuna\nalipaq rikasha kananpaq kanqanta musyar. Chaynuy olqo ni warmi kaqpis juknin\njukninpis iwal respetasha kananpaq. Chaynuy willakasha lapan kawaq runakunapaq\nimatapis ali rurayta y mas ali libri runa kawananpaq.\nLapan runakuna nasyunkunapita qotukaqkuna nipäkusha rasunpa kay kumplikanqa.\nLapan chaych'u nasyunkuna kaq shumaq respetänakunanpaq. Chaynuy imach'üsi\nkuyanakur willanakur imasi libri ali kaqta rurakärinanpaq y\nLapan runapis juk yarpayla respetachikunanpaq y mas libri lapanta shumaq rasunpa\nkumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY\nRESPETACHIKÄRINANPAQ KANQAN\nLapan juk yarpaylaman yarpananpaq, marka nasyunkuna uch'äkunan imanaypasi\nlapan runakuna mandukuna chayman yärakur rurapäkunanpaq. Lapan yärakur\nyach'achinakunanpaq, runa imanuy respetachikunanpaq y libri imapitapis kananpaq.\nChaynuy yarpänan imasi ali rurayta nasyunninch'u juk nasyunkunawan. Chaymi\nkaykunataqa lapan musyapäkunan y rasunpa rurapäkunan. Chaynuymi lapan\nnasyunkunapita qotukaqkunaqa rurapäkunan, y wakinkaq nasyunkunapa rurinch'u\nkaq markakunapis.\nJUK KAYNUYMI NISHA (1)\nLapan runa kay pachach'u yurin libri kawananpaq, lapanchinuy iwal respetasha\nkananpaqmi, mana pipis jarupänanpaq, lapanpis iwal yarpach'akuy yach'aqmi, alita"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "bed9c868258a16ea2173bcf78b9a5f52",
            "Index": 1,
            "Label": "2",
            "Size": [
                595.0,
                842.0
            ],
            "Text": "mana alita tantiyar kawananpaq. Chaynuy runa masinwan juknin jukninwan\nkuyanakur kapäkuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam ima kasta\nkaptinpis> ni yana ni yoraq kaptinsi, warmipäpis ni olqopäpis, ni imaniraq rimaych'u\nparlakuptinpis, ni imaman yärakuptinpis, imanuy yarpaynin kakuptinpis, may\nnasyunch'u yurisha kaptinpis, pobre kayman ni kapoqniyoq kayman yurisha\nkaptinpis, imanuykarpis runa respetasha kachun.\nJinarkur manam pipis juk niraqmi kay nenqachu nasyunninch'u mandanqanwan\nrespetachikäriptin y wakin nasyunkunawanpis wakin runakunapita, wakin nasyun\nrunakunapaq nenqanpita y nasyunkunach'u imanuy mandananpaq jaqepanqam\nmandaqnin, mana kikilankunapita kananpaq, mana imasi fiyupa ñakachinanpaq\nmandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri munayninch'u y\nmana imapitasi manchakular.\nCH'USKU KAYNUYMI NISHA (4)\nManam pipis aronqanchu mana pägaptinqa. Chaynuy mana imantasi\nrurachikunqachu nirantisha runantanuy aruchikuyta. Chaynuy rurachikuyqa kananqa\nmanam kanchu. Kananqa manam kanchu maych'u chaych 'üsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa ñakachishaqa, ashlishaqa mana ali\nkanqankamaqa mana 1runata jinaqa.\nSOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq rikasha\nkanan, wakin runakuna kanqannuy.\nQANCH'IS KAYNUYMI NISHA (7)\nLapan runapäsi iwal-lam mana jarupänakunanpaq kaykäqa, manam wakinkaqpäqa\nachkachu ni wakin kaqpäqa walkalachu, kay mana jarupänanpaq kaqwanqa iwal\nmana jarupasham kanqa. Lapanpis chaynuy mana jarupasha, kuydasha, mana\nch'eqnipasham kanqa. Alikaq runata respetächenqa y mana ali ruraq runata\nkastiganqa. Kay runa mana jarupänakunapaq lapan nasyunpita qotukaykur\nrurakanqanta manam pipis amachayta pwendinchu chaywan respetachikuptin.\nPUSAQ KAYNUYMI NISHA (8)\nLapan runa mana jarupänakunanpaq kaykanqannuy mana rurapäkuptenqa, o \"pipis\nmanam chaynuychu, pitaq nin\" chayta niptenqa aywachun jatun kaq manduman\nkijakunanpaq. Chay mandu chaych'u mana jarupänakunanpaq kanqantanuy ninanpaq\nchay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "952e1195a8cbb75300af5563d7af4986",
            "Index": 2,
            "Label": "3",
            "Size": [
                595.0,
                842.0
            ],
            "Text": "karselkunaman munanqan órakama. Chaypita manam pipis qarqonqachu maypita\nmaych'u kanqanpitasi manaräsi shumaq musyaykorqa.\nCH'UNKA KAYNUYMI NISHA (10)\nLapan runapämi kaykan mana jarupanakunanpaq, wakin jarupaptin iwal\nrespetächikunanpaq. Juk runa runamasinta imasi pasaptin willakärinman lapan\nmayananpämi kijakuy rurakänanpaq. Jatusaq mandukuna imanuy kanqantasi\nrikananpaq, imanuy respetächikunanpaq kanqanta ninanpaq. Rasunpa o yanqa\nkanqanta musyananpaq jatun karselman ch'urakoq mandukuna.\nCH'UNKA JUKNIN KAYNUYMI NISHA (11)\nPi runatapis mana \"juchäkushata juchäkusham\" niptin mana ruranqanta\nrespetachikunanmi, manaräsi pipis rikaq o \"rasunpam qam rurashkanki\"\nnenqankamaqa jatunsaq mandukunach'u kejakushana karqa. Chaykama chay runa\nkuydasham kanman manaräsi rasunpa juchayoq kanqan musyakanqankama.\nManam pipis juchäkonqanpita mastaqa ninmanchu pitapis nasyunninch'u o juk lädu\nnasyunch'usi, juchanta tariparurqa mananam chay juchäkonqan masmanqa\nñakananpaq ch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam washanta\nrimanmanchu jukpata, ni ima aykapitasi ni imawansi. Chaynuy wasinch'u\nkastankunawan ali tiyakoqta ni mayqantasi, ni kartan apachikonqankunach'üsi.\nLapan pi runapäpis manam yanqaqa imatasi rimanmanchu. Chaymi ali kakoqta\nturyapaptenqa kanmi runata mana jarupänanpaq rurakanqan, kijakur chaywan\nrespetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis amachanqachu.\nChaynuy nasyunnin rurich'u may markach'üpis munanqanch'u akraykur wasinta\nruraykur tiyakuchun.\nLapan runam libri nasyunninpita juk lädo nasyunman yarqoyta munarqa\nyarqonanpaq. Nirkorqa kanqalan nasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq\naywakunmanmi juk lädu nasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunapächu, kay mana\njarupänanpaq rurashakunata, ni kay ley rurasha kaqkunata mana ruray munaqpächu,\nni mana käsuy munaqpächu. Lapan nasyunpita qotukaykur rurapäkonqanqa.\nCH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u markänu kayta\nmunarqa.\nManam pipis amachanmanchu juk runa nasyunninman iskribikuyta munaptin, ni\nnasyunninpita juk lädo nasyunman ashukuyta munaptin."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3d308ac91c0cdbc716c8c876a2a7bf22",
            "Index": 3,
            "Label": "4",
            "Size": [
                595.0,
                842.0
            ],
            "Text": "CH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa\nmunarqa kasarakunqam. Lapanpämi imaniraq kastapäsi ni yana ni yoraq, may nasyun\nruna karpis ni imaman yarakoq karpis. Chaynuypa yarina juk familya juk wasita\nruraykur tiyakärinan, kasararkur y kasaranqanpita rakikarpis lamitä pura\nrakipanakärinan iman aykankunatasi.\nKasarakorqa kasarakärinan shumaq ishkankuna munanakärir-rämi. Ishkanpasi mana\namachaq kaptinrämi, ishkankuna pipitasi mana amachasha kanan.\nKasarakärenqan junaqpita rikakan juk familyanam. Chayta ruran lapan runa warmi\nkay pachach'u tiyaq, tiyapäakunqanpita walka walkala achkamanna mirapäkun, kayta\nrespetachinanpaq imasi kaptin kanqa familyanmi y nasyun mandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarupänanpaq ima aykanpitasi\nkikinpa kananpaq, masta munarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana kaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarpäkunan mana pipis chayta\namachanmanchu. Chaynuy imamansi munanqanman yärakuchun. Manam pipis\namachanmanchu yärakonqanpita juk yärakuyman tikrakuptin. Chaynuy\nyärakonqanpita achka runata o juk runalata willapar yach'achiptin y yach'akuyninta\nyärakonqanman rurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'akärinanpaq y yarpach 'akonqanta rimananpaq. Chayta\nmanam pipis amachanmanchu ni chaypita rabyakunmanchu pay yarpayninta wakin\nrunata willapaptin. Lapan runatam musyachinman maych'üsi imanuypasi, mayqan\nkasta rimaywansi musyananpaq.\nISHKAY CH'UNKA KAYNUYMI NISHA (20)\nLapan runam maych 'üsi imach'üsi qotukäpäkunman imatasi al ita rurananpaq\nkaptenqa, manam pipis amachanmanchu chayta.\nManam pipis achka shuntakanqanman pushanmanchu mana munaqtaqa, chayman\nmana qotukayta munaptenqa.\nISHKAY CH'UNKA JUKNIN KAYNUYMI NISHA (21)\nLapan runam nasyunninch'u presidenti kananpaq yaykuyta pwedin. Mana kikin karqa\njinan markach'u akrasha runapaq bótunan.\nLapan runam iwal-la wakin runakuna jina, chaymi mandu kaymansi yaykuyta pwedin\nnasyunninpaq.\nMarka runam munayniyoq presidenti o juk niraq mandu kananpaq ch 'uraych 'u. Chay\nmandu ch'uranakuy kanan jinan marka nasyun runakunapitam. Kay ch'uranakuy\nkanqa mana qonqaypam imaypis. Lapan chay nasyunch'u iwal bótapäkunan. Chay\nbótuqa kanan pakaylapa o makinta alsaypa o papilch'u munanqanpaq iskribirkur"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "cb9fcb9e9545d2b4e53886a93f796187",
            "Index": 4,
            "Label": "5",
            "Size": [
                595.0,
                842.0
            ],
            "Text": "jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u käqa kawayninpaq pägasha\nkanman, aruykar imasi rurakunanpita mana manchakular kananpaq. Kay ali kaway y\niwal kaway kikin nasyunpita kanan o juk lädo nasyunpita yanapasha kanan o achkaq\nruna qotukasha aroqpita yanapasha kanan, kikin runa mantinikunanpaq y wakin\nmatinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'üsi, munanqanch'u aruyninta ashikunan mana\naruyniynaq kananpita.\nLapan runam iwal pägasha kanan ima aruych'u karpis. Manam kanmanchu juknin\nmas achka pägasha y jukaqnin mas walka pägasha juk junaq aruyninpita.\nLapan runa aronqanch'u aroqkaqpäqa kananmi juk junaq gananqanman yapasha mas\nali kananpaq, seguränan kikinta y familyanta imanuysi kanqantanuy, runa kayninta o\njuk imanaypasi seguränan o imanaypasi yanapasha kananpaq.\nLapan runa imach'üsi arorqa sindicato nenqanta rurapäkunan lapan qotukakuykur i\nma aykach 'üsi respetachikärinanpaq, imanuy respetachikärinanpaq kaykaqta\nrikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq, aronqanpita\njamanman imay óra aroq yaykonqanta rikaykur, y chaynuy kada wata jamanman juk\nkilla. Chay jamanqanpita pägasham kanan maych'ümi arun chaypita.\nISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali rópasha, kikinpa\nwasin kanman, me~diku qeshyar jampikoq aywananpaq y wakin mas munanqankuna.\nAronqanch 'u segurasha kanman qeshyaqtukur byudo kedarur, aronqanch'u\ndäflakurur, chachayarur o imasi juk niraq pasaptin mantinikunanpaq.\nMamanpis wamrapis iwal kuydasham kanan ospitalch'u warmi qeshyakuruptenqa.\nLapan wamra chaynuy shumaq atendisha kanan käsadu kikin warminch'u karpis o\nmana kasädu warminpita juk warmich'u karpis.\nISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa\nmanam pipis ni pitapis päganqachu, iskribiyta liyiyta yach'akunan primarianta\nushanqankama. Kaykama lapan runam yaykunman yach'akunanpaq. Mas imapäsi\nyach'akuyta munaptenqa kanqa mas jatun eskwelakuna chaych'u ima yach'aymansi\nyaykunanpaq. Munaqkaqpäqa kanqa jatun eskwela imapäsi yach'akoqpäqa pi\nmaypäsi lapanpämi kanqa.\nYach'akonqaqa kikin yach'aq runa kananpämi, imanuy mana runa jarupänanpaq\nrespetachikunanpämi. Manan pipis turyapasha kananchu alita imatasi rurakuptin.\nAsta mas ali kapäkuy ali kawakäriy mana liytur, mana pelyar wakin juk lädo\nnasyunkunawansi. Chaynuy achka imaniraq qotukaqkunawanpis, imaman"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "537936d5a693383b1b725a138064c199",
            "Index": 5,
            "Label": "6",
            "Size": [
                595.0,
                842.0
            ],
            "Text": "yärakoqkunawanpis. Chaynuy karqa kapäkonqa alita rurar ali kawar kay lapan\nnenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y rikananpaq,\nimatasi rurayta yach'arqa jina rurakuchun yach'anqankunata. Chaynuy markanch'u\nimatasi alita ruraptenqa chaych'u yanapächun.\nPi runa imata ruranqanch'üsi alita yarqarachimuptenqa mana pipis ruranqanta\nrikakarachimuptenqa; chay rikakächimoqmi dweño kanan, paypa jutinch'u kanan.\nChaynuy librukunach'u o librukunata kikinpa yarpaynilanwan iskribimorqa\njutinch'ümi kanan. Chaynuy imatasi kikin ali ruranqanta rikakachimuptin kanqa.\nManam juk rurakonqanta \"noqam dweño kä\" nir charikurkunmanchu ni jutinta\nch'urachikunmanchu. Chaynuy ruraqpäqa kanmi leykuna respetachikunanpaq.\nISHKAY CH'UNKA PUSAQNIN KAYNUYMI NISHA (28)\nLapan runam kay mana jarupänakunanpaq rurakanqanta respetänan. Chaynuy imata\nrurana kaptinsi juk lädo nasyunkunawansi shumaq kachun. Kay leykuna nenqannuy\nrurakächun y shumaq rasunpa rurakächun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqkäqa ruranan lapan imanuy wakin rurapäkonqannuy\nchayta respetänan. Chaynuy lapanta rurar respetaptin markanch'u imatapis alita\nrurapäkonqa. Chay'nuy kikinpis alipaq rikasha kanqa. Chawraqa musyanqa\nmarkach'u imata rurana kanqantapis.\nLapan nenqantanuy markach'u rurar y respetachikur mana piwanpis jarupächikur\nkaptin mana pipis amachanmanchu kawayninch'u. Lapan runapis kapäkunan ali\nkawaych'ümi imanuy leykuna nenqannuy, chaynuy lapanta respetar, wakin\nrunakunawan mana imatasi ninakur kawapäkunanpaq, ali yarpayninwan\nyarpach'akur, wakin runakuna ali kanqanta rikananpaq, chaynuy achka runa\nqotukaykur aroqch'u karpis.\nKay mana runa jarupänakunanpaq kanqanta manam pipis amachayta o ama chayta\nrurashunchu\" nir lapan ruraqkunata ninmanchu. Lapan nasyunpita runakuna\nqotukaykur runakuna respetachikunanpaq rurapäkonqanta.\nKIMSA CH'UNKA KAYNUYMI NISHA (30)\nKay respetachikunanpaq kaykaq rurapäkonqanch 'üqa manam ima leysi nasyunpa\nkaqtaqa rurakayta pwedinchu ni rurakashachu. Chaynuy walka qotukasha o juk runa\nruranalanpächu kay mana jarupänakunapaq kaykaq. Chaynuy mana pipis kay\nruraych'u rimanqankunata illakächiyta pwedinchu."
        }
    }
}

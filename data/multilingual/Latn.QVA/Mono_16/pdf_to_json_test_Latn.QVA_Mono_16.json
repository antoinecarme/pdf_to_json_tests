{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470188,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "RUNAKUNA RESPETACHIKUNANPAQ LEY RURAP\u00c4KONQAN KAYNUYMI QALAYKUNAN\n[Preamble]\nLapan runa libri kananpaq, mana pipis runa masinta jarup\u00e1nanpaq,\njuchayoqta kastigananpaq, juchaynaq mana kastigasha kananpaq, piwansi\nruna masinwan mana pelyar mana liytur kushisha kawap\u00e1kunanpaq kay\npachach'u, mayna kaykan rurashana runa kayninta mana qech'unanpaq,\nchaynuy lapan iwal-la kananpaq, lapan runa chay kastanuyla kananpaq;\nRunakuna respetachikunanpaq kanqanta mana reqermi y rikaykarpis\njarukuypa ushayninpa mana kaqkunata rurasha, kanan chayta rikaykurmi\nrabyanasha. Lapan runakuna alich'u kananta munarmi kaynuy willakuykan.\nKay rasunpa ali kawayman lapan runakunapis yaykunan, mana imapitasi\nmanchakular, mana imapitapis pishipakular kushisha kawap\u00e4kuchun. Chay\nmunanqannuy parlap\u00e4konqan y munanqannuymi y\u00e4rak\u00e4renqa.\nKaynuymi rurakanman rasunpa runakuna respetasha kananpaq. Chaynuypa\nrunakuna mana kontran kayta yarpanqachu mandukunapaq ali ruraptenqa. Y\nmana al\u00ed ruraqkunata qarqonanpaq.\nChaynuymi imata rurananchip\u00e4si rurakasha wakin nasyunkunawansi ali\nimach'\u00fcsi yanap\u00e4nakur imata rurarsi kawananchipaq mana liytur mana\npelyar kushisha.\nLapan nasyunkuna chaych'\u00fcraq eskribip\u00e4kusha y\u00e4rakuyninta, rasunpa alim\nshumaq alim nip\u00e4kusha runakuna imanuy respetachikunanpaq kaykaqta, lapan\nrunakuna alipaq rikasha kananpaq kanqanta musyar. Chaynuy olqo ni warmi\nkaqpis juknin jukninpis iwal respetasha kananpaq. Chaynuy willakasha\nlapan kawaq runakunapaq imatapis ali rurayta y mas ali libri runa\nkawananpaq.\nLapan runakuna nasyunkunapita qotukaqkuna nip\u00e4kusha rasunpa kay\nkumplikanqa. Lapan chaych'u nasyunkuna kaq shumaq respet\u00e4nakunanpaq.\nChaynuy imach'\u00fcsi kuyanakur willanakur imasi libri ali kaqta\nrurak\u00e4rinanpaq y\nLapan runapis juk yarpayla respetachikunanpaq y mas libri lapanta shumaq\nrasunpa kumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY\nRESPETACHIK\u00c4RINANPAQ KANQAN\nLapan juk yarpaylaman yarpananpaq, marka nasyunkuna uch'\u00e4kunan\nimanaypasi lapan runakuna mandukuna chayman y\u00e4rakur rurap\u00e4kunanpaq.\nLapan y\u00e4rakur yach'achinakunanpaq, runa imanuy respetachikunanpaq y\nlibri imapitapis kananpaq. Chaynuy yarp\u00e4nan imasi ali rurayta\nnasyunninch'u juk nasyunkunawan. Chaymi kaykunataqa lapan musyap\u00e4kunan y\nrasunpa rurap\u00e4kunan. Chaynuymi lapan nasyunkunapita qotukaqkunaqa\nrurap\u00e4kunan, y wakinkaq nasyunkunapa rurinch'u kaq markakunapis.\nJUK KAYNUYMI NISHA (1)",
            "Image": "fcecca86aa3a7bf201425a65dac696b2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runa kay pachach'u yurin libri kawananpaq, lapanchinuy iwal\nrespetasha kananpaqmi, mana pipis jarup\u00e4nanpaq, lapanpis iwal\nyarpach'akuy yach'aqmi, alita mana alita tantiyar kawananpaq. Chaynuy\nruna masinwan juknin jukninwan kuyanakur kap\u00e4kuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam\nima kasta kaptinpis> ni yana ni yoraq kaptinsi, warmip\u00e4pis ni olqop\u00e4pis,\nni imaniraq rimaych'u parlakuptinpis, ni imaman y\u00e4rakuptinpis, imanuy\nyarpaynin kakuptinpis, may nasyunch'u yurisha kaptinpis, pobre kayman ni\nkapoqniyoq kayman yurisha kaptinpis, imanuykarpis runa respetasha\nkachun.\nJinarkur manam pipis juk niraqmi kay nenqachu nasyunninch'u mandanqanwan\nrespetachik\u00e4riptin y wakin nasyunkunawanpis wakin runakunapita, wakin\nnasyun runakunapaq nenqanpita y nasyunkunach'u imanuy mandananpaq\njaqepanqam mandaqnin, mana kikilankunapita kananpaq, mana imasi fiyupa\n\u00f1akachinanpaq mandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri\nmunayninch'u y mana imapitasi manchakular.\nCH'USKU KAYNUYMI NISHA (4)\nManam pipis aronqanchu mana p\u00e4gaptinqa. Chaynuy mana imantasi\nrurachikunqachu nirantisha runantanuy aruchikuyta. Chaynuy rurachikuyqa\nkananqa manam kanchu. Kananqa manam kanchu maych'u chaych '\u00fcsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa \u00f1akachishaqa, ashlishaqa mana\nali kanqankamaqa mana 1runata jinaqa.\nSOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq\nrikasha kanan, wakin runakuna kanqannuy.\nQANCH'IS KAYNUYMI NISHA (7)\nLapan runap\u00e4si iwal-lam mana jarup\u00e4nakunanpaq kayk\u00e4qa, manam\nwakinkaqp\u00e4qa achkachu ni wakin kaqp\u00e4qa walkalachu, kay mana jarup\u00e4nanpaq\nkaqwanqa iwal mana jarupasham kanqa. Lapanpis chaynuy mana jarupasha,\nkuydasha, mana ch'eqnipasham kanqa. Alikaq runata respet\u00e4chenqa y mana\nali ruraq runata kastiganqa. Kay runa mana jarup\u00e4nakunapaq lapan\nnasyunpita qotukaykur rurakanqanta manam pipis amachayta pwendinchu\nchaywan respetachikuptin.\nPUSAQ KAYNUYMI NISHA (8)\nLapan runa mana jarup\u00e4nakunanpaq kaykanqannuy mana rurap\u00e4kuptenqa, o\n\"pipis manam chaynuychu, pitaq nin\" chayta niptenqa aywachun jatun kaq\nmanduman kijakunanpaq. Chay mandu chaych'u mana jarup\u00e4nakunanpaq",
            "Image": "b5b0e6f0852c7c58202b7ff2ca3a9ca2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kanqantanuy ninanpaq chay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu\nkarselkunaman munanqan \u00f3rakama. Chaypita manam pipis qarqonqachu maypita\nmaych'u kanqanpitasi manar\u00e4si shumaq musyaykorqa.\nCH'UNKA KAYNUYMI NISHA (10)\nLapan runap\u00e4mi kaykan mana jarupanakunanpaq, wakin jarupaptin iwal\nrespet\u00e4chikunanpaq. Juk runa runamasinta imasi pasaptin willak\u00e4rinman\nlapan mayananp\u00e4mi kijakuy rurak\u00e4nanpaq. Jatusaq mandukuna imanuy\nkanqantasi rikananpaq, imanuy respet\u00e4chikunanpaq kanqanta ninanpaq.\nRasunpa o yanqa kanqanta musyananpaq jatun karselman ch'urakoq\nmandukuna.\nCH'UNKA JUKNIN KAYNUYMI NISHA (11)\nPi runatapis mana \"juch\u00e4kushata juch\u00e4kusham\" niptin mana ruranqanta\nrespetachikunanmi, manar\u00e4si pipis rikaq o \"rasunpam qam rurashkanki\"\nnenqankamaqa jatunsaq mandukunach'u kejakushana karqa. Chaykama chay\nruna kuydasham kanman manar\u00e4si rasunpa juchayoq kanqan musyakanqankama.\nManam pipis juch\u00e4konqanpita mastaqa ninmanchu pitapis nasyunninch'u o\njuk l\u00e4du nasyunch'usi, juchanta tariparurqa mananam chay juch\u00e4konqan\nmasmanqa \u00f1akananpaq ch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam\nwashanta rimanmanchu jukpata, ni ima aykapitasi ni imawansi. Chaynuy\nwasinch'u kastankunawan ali tiyakoqta ni mayqantasi, ni kartan\napachikonqankunach'\u00fcsi. Lapan pi runap\u00e4pis manam yanqaqa imatasi\nrimanmanchu. Chaymi ali kakoqta turyapaptenqa kanmi runata mana\njarup\u00e4nanpaq rurakanqan, kijakur chaywan respetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis\namachanqachu. Chaynuy nasyunnin rurich'u may markach'\u00fcpis munanqanch'u\nakraykur wasinta ruraykur tiyakuchun.\nLapan runam libri nasyunninpita juk l\u00e4do nasyunman yarqoyta munarqa\nyarqonanpaq. Nirkorqa kanqalan nasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq\naywakunmanmi juk l\u00e4du nasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunap\u00e4chu, kay\nmana jarup\u00e4nanpaq rurashakunata, ni kay ley rurasha kaqkunata mana ruray\nmunaqp\u00e4chu, ni mana k\u00e4suy munaqp\u00e4chu. Lapan nasyunpita qotukaykur\nrurap\u00e4konqanqa.",
            "Image": "28968ceaaac6d366a72e4d9b35a58120"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "CH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u mark\u00e4nu\nkayta munarqa.\nManam pipis amachanmanchu juk runa nasyunninman iskribikuyta munaptin,\nni nasyunninpita juk l\u00e4do nasyunman ashukuyta munaptin.\nCH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa\nmunarqa kasarakunqam. Lapanp\u00e4mi imaniraq kastap\u00e4si ni yana ni yoraq, may\nnasyun runa karpis ni imaman yarakoq karpis. Chaynuypa yarina juk\nfamilya juk wasita ruraykur tiyak\u00e4rinan, kasararkur y kasaranqanpita\nrakikarpis lamit\u00e4 pura rakipanak\u00e4rinan iman aykankunatasi.\nKasarakorqa kasarak\u00e4rinan shumaq ishkankuna munanak\u00e4rir-r\u00e4mi. Ishkanpasi\nmana amachaq kaptinr\u00e4mi, ishkankuna pipitasi mana amachasha kanan.\nKasarak\u00e4renqan junaqpita rikakan juk familyanam. Chayta ruran lapan runa\nwarmi kay pachach'u tiyaq, tiyap\u00e4akunqanpita walka walkala achkamanna\nmirap\u00e4kun, kayta respetachinanpaq imasi kaptin kanqa familyanmi y nasyun\nmandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarup\u00e4nanpaq ima\naykanpitasi kikinpa kananpaq, masta munarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana\nkaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarp\u00e4kunan mana pipis chayta\namachanmanchu. Chaynuy imamansi munanqanman y\u00e4rakuchun. Manam pipis\namachanmanchu y\u00e4rakonqanpita juk y\u00e4rakuyman tikrakuptin. Chaynuy\ny\u00e4rakonqanpita achka runata o juk runalata willapar yach'achiptin y\nyach'akuyninta y\u00e4rakonqanman rurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'ak\u00e4rinanpaq y yarpach 'akonqanta rimananpaq.\nChayta manam pipis amachanmanchu ni chaypita rabyakunmanchu pay\nyarpayninta wakin runata willapaptin. Lapan runatam musyachinman\nmaych'\u00fcsi imanuypasi, mayqan kasta rimaywansi musyananpaq.\nISHKAY CH'UNKA KAYNUYMI NISHA (20)\nLapan runam maych '\u00fcsi imach'\u00fcsi qotuk\u00e4p\u00e4kunman imatasi al ita\nrurananpaq kaptenqa, manam pipis amachanmanchu chayta.\nManam pipis achka shuntakanqanman pushanmanchu mana munaqtaqa, chayman\nmana qotukayta munaptenqa.\nISHKAY CH'UNKA JUKNIN KAYNUYMI NISHA (21)",
            "Image": "6052772e90c6d31fad9c197e0477bb13"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lapan runam nasyunninch'u presidenti kananpaq yaykuyta pwedin. Mana\nkikin karqa jinan markach'u akrasha runapaq b\u00f3tunan.\nLapan runam iwal-la wakin runakuna jina, chaymi mandu kaymansi yaykuyta\npwedin nasyunninpaq.\nMarka runam munayniyoq presidenti o juk niraq mandu kananpaq ch 'uraych\n'u. Chay mandu ch'uranakuy kanan jinan marka nasyun runakunapitam. Kay\nch'uranakuy kanqa mana qonqaypam imaypis. Lapan chay nasyunch'u iwal\nb\u00f3tap\u00e4kunan. Chay b\u00f3tuqa kanan pakaylapa o makinta alsaypa o papilch'u\nmunanqanpaq iskribirkur jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u k\u00e4qa kawayninpaq p\u00e4gasha\nkanman, aruykar imasi rurakunanpita mana manchakular kananpaq. Kay ali\nkaway y iwal kaway kikin nasyunpita kanan o juk l\u00e4do nasyunpita\nyanapasha kanan o achkaq runa qotukasha aroqpita yanapasha kanan, kikin\nruna mantinikunanpaq y wakin matinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'\u00fcsi, munanqanch'u aruyninta ashikunan mana\naruyniynaq kananpita.\nLapan runam iwal p\u00e4gasha kanan ima aruych'u karpis. Manam kanmanchu\njuknin mas achka p\u00e4gasha y jukaqnin mas walka p\u00e4gasha juk junaq\naruyninpita.\nLapan runa aronqanch'u aroqkaqp\u00e4qa kananmi juk junaq gananqanman yapasha\nmas ali kananpaq, segur\u00e4nan kikinta y familyanta imanuysi kanqantanuy,\nruna kayninta o juk imanaypasi segur\u00e4nan o imanaypasi yanapasha\nkananpaq.\nLapan runa imach'\u00fcsi arorqa sindicato nenqanta rurap\u00e4kunan lapan\nqotukakuykur i ma aykach '\u00fcsi respetachik\u00e4rinanpaq, imanuy\nrespetachik\u00e4rinanpaq kaykaqta rikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq,\naronqanpita jamanman imay \u00f3ra aroq yaykonqanta rikaykur, y chaynuy kada\nwata jamanman juk killa. Chay jamanqanpita p\u00e4gasham kanan maych'\u00fcmi arun\nchaypita.\nISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali\nr\u00f3pasha, kikinpa wasin kanman, me~diku qeshyar jampikoq aywananpaq y\nwakin mas munanqankuna. Aronqanch 'u segurasha kanman qeshyaqtukur byudo\nkedarur, aronqanch'u d\u00e4flakurur, chachayarur o imasi juk niraq pasaptin\nmantinikunanpaq.\nMamanpis wamrapis iwal kuydasham kanan ospitalch'u warmi\nqeshyakuruptenqa. Lapan wamra chaynuy shumaq atendisha kanan k\u00e4sadu\nkikin warminch'u karpis o mana kas\u00e4du warminpita juk warmich'u karpis.",
            "Image": "0a27c303b7ffd856bede5c62c38d639f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa\nmanam pipis ni pitapis p\u00e4ganqachu, iskribiyta liyiyta yach'akunan\nprimarianta ushanqankama. Kaykama lapan runam yaykunman yach'akunanpaq.\nMas imap\u00e4si yach'akuyta munaptenqa kanqa mas jatun eskwelakuna chaych'u\nima yach'aymansi yaykunanpaq. Munaqkaqp\u00e4qa kanqa jatun eskwela imap\u00e4si\nyach'akoqp\u00e4qa pi mayp\u00e4si lapanp\u00e4mi kanqa.\nYach'akonqaqa kikin yach'aq runa kananp\u00e4mi, imanuy mana runa\njarup\u00e4nanpaq respetachikunanp\u00e4mi. Manan pipis turyapasha kananchu alita\nimatasi rurakuptin. Asta mas ali kap\u00e4kuy ali kawak\u00e4riy mana liytur, mana\npelyar wakin juk l\u00e4do nasyunkunawansi. Chaynuy achka imaniraq\nqotukaqkunawanpis, imaman y\u00e4rakoqkunawanpis. Chaynuy karqa kap\u00e4konqa\nalita rurar ali kawar kay lapan nenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y\nrikananpaq, imatasi rurayta yach'arqa jina rurakuchun yach'anqankunata.\nChaynuy markanch'u imatasi alita ruraptenqa chaych'u yanap\u00e4chun.\nPi runa imata ruranqanch'\u00fcsi alita yarqarachimuptenqa mana pipis\nruranqanta rikakarachimuptenqa; chay rikak\u00e4chimoqmi dwe\u00f1o kanan, paypa\njutinch'u kanan. Chaynuy librukunach'u o librukunata kikinpa\nyarpaynilanwan iskribimorqa jutinch'\u00fcmi kanan. Chaynuy imatasi kikin ali\nruranqanta rikakachimuptin kanqa. Manam juk rurakonqanta \"noqam dwe\u00f1o\nk\u00e4\" nir charikurkunmanchu ni jutinta ch'urachikunmanchu. Chaynuy\nruraqp\u00e4qa kanmi leykuna respetachikunanpaq.\nISHKAY CH'UNKA PUSAQNIN KAYNUYMI NISHA (28)\nLapan runam kay mana jarup\u00e4nakunanpaq rurakanqanta respet\u00e4nan. Chaynuy\nimata rurana kaptinsi juk l\u00e4do nasyunkunawansi shumaq kachun. Kay\nleykuna nenqannuy rurak\u00e4chun y shumaq rasunpa rurak\u00e4chun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqk\u00e4qa ruranan lapan imanuy wakin\nrurap\u00e4konqannuy chayta respet\u00e4nan. Chaynuy lapanta rurar respetaptin\nmarkanch'u imatapis alita rurap\u00e4konqa. Chay'nuy kikinpis alipaq rikasha\nkanqa. Chawraqa musyanqa markach'u imata rurana kanqantapis.\nLapan nenqantanuy markach'u rurar y respetachikur mana piwanpis\njarup\u00e4chikur kaptin mana pipis amachanmanchu kawayninch'u. Lapan runapis\nkap\u00e4kunan ali kawaych'\u00fcmi imanuy leykuna nenqannuy, chaynuy lapanta\nrespetar, wakin runakunawan mana imatasi ninakur kawap\u00e4kunanpaq, ali\nyarpayninwan yarpach'akur, wakin runakuna ali kanqanta rikananpaq,\nchaynuy achka runa qotukaykur aroqch'u karpis.\nKay mana runa jarup\u00e4nakunanpaq kanqanta manam pipis amachayta o ama\nchayta rurashunchu\" nir lapan ruraqkunata ninmanchu. Lapan nasyunpita\nrunakuna qotukaykur runakuna respetachikunanpaq rurap\u00e4konqanta.",
            "Image": "533b5bc66345657fe68d2f6585195418"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KIMSA CH'UNKA KAYNUYMI NISHA (30)\nKay respetachikunanpaq kaykaq rurap\u00e4konqanch '\u00fcqa manam ima leysi\nnasyunpa kaqtaqa rurakayta pwedinchu ni rurakashachu. Chaynuy walka\nqotukasha o juk runa ruranalanp\u00e4chu kay mana jarup\u00e4nakunapaq kaykaq.\nChaynuy mana pipis kay ruraych'u rimanqankunata illak\u00e4chiyta pwedinchu.",
            "Image": "d779952235731865973f0e98ec126878"
        }
    }
}

{
    "MetaData": {
        "Author": null,
        "Creation_Date": 1581470188,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fcecca86aa3a7bf201425a65dac696b2",
            "Index": 0,
            "Label": "1",
            "Size": [
                595.0,
                842.0
            ],
            "Text": "RUNAKUNA RESPETACHIKUNANPAQ LEY RURAPÄKONQAN KAYNUYMI QALAYKUNAN\n[Preamble]\nLapan runa libri kananpaq, mana pipis runa masinta jarupánanpaq,\njuchayoqta kastigananpaq, juchaynaq mana kastigasha kananpaq, piwansi\nruna masinwan mana pelyar mana liytur kushisha kawapákunanpaq kay\npachach'u, mayna kaykan rurashana runa kayninta mana qech'unanpaq,\nchaynuy lapan iwal-la kananpaq, lapan runa chay kastanuyla kananpaq;\nRunakuna respetachikunanpaq kanqanta mana reqermi y rikaykarpis\njarukuypa ushayninpa mana kaqkunata rurasha, kanan chayta rikaykurmi\nrabyanasha. Lapan runakuna alich'u kananta munarmi kaynuy willakuykan.\nKay rasunpa ali kawayman lapan runakunapis yaykunan, mana imapitasi\nmanchakular, mana imapitapis pishipakular kushisha kawapäkuchun. Chay\nmunanqannuy parlapäkonqan y munanqannuymi yärakärenqa.\nKaynuymi rurakanman rasunpa runakuna respetasha kananpaq. Chaynuypa\nrunakuna mana kontran kayta yarpanqachu mandukunapaq ali ruraptenqa. Y\nmana alí ruraqkunata qarqonanpaq.\nChaynuymi imata rurananchipäsi rurakasha wakin nasyunkunawansi ali\nimach'üsi yanapänakur imata rurarsi kawananchipaq mana liytur mana\npelyar kushisha.\nLapan nasyunkuna chaych'üraq eskribipäkusha yärakuyninta, rasunpa alim\nshumaq alim nipäkusha runakuna imanuy respetachikunanpaq kaykaqta, lapan\nrunakuna alipaq rikasha kananpaq kanqanta musyar. Chaynuy olqo ni warmi\nkaqpis juknin jukninpis iwal respetasha kananpaq. Chaynuy willakasha\nlapan kawaq runakunapaq imatapis ali rurayta y mas ali libri runa\nkawananpaq.\nLapan runakuna nasyunkunapita qotukaqkuna nipäkusha rasunpa kay\nkumplikanqa. Lapan chaych'u nasyunkuna kaq shumaq respetänakunanpaq.\nChaynuy imach'üsi kuyanakur willanakur imasi libri ali kaqta\nrurakärinanpaq y\nLapan runapis juk yarpayla respetachikunanpaq y mas libri lapanta shumaq\nrasunpa kumplichinanpaq;\nASAMBLEA GENERAL NIRAN ENTERO MUNDUCH'U\nRUNAKUNAPAQ KAYNUYMI WILLAKUN KAY LEYKUNA RUNAKUNA IMANUY\nRESPETACHIKÄRINANPAQ KANQAN\nLapan juk yarpaylaman yarpananpaq, marka nasyunkuna uch'äkunan\nimanaypasi lapan runakuna mandukuna chayman yärakur rurapäkunanpaq.\nLapan yärakur yach'achinakunanpaq, runa imanuy respetachikunanpaq y\nlibri imapitapis kananpaq. Chaynuy yarpänan imasi ali rurayta\nnasyunninch'u juk nasyunkunawan. Chaymi kaykunataqa lapan musyapäkunan y\nrasunpa rurapäkunan. Chaynuymi lapan nasyunkunapita qotukaqkunaqa\nrurapäkunan, y wakinkaq nasyunkunapa rurinch'u kaq markakunapis.\nJUK KAYNUYMI NISHA (1)"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b5b0e6f0852c7c58202b7ff2ca3a9ca2",
            "Index": 1,
            "Label": "2",
            "Size": [
                595.0,
                842.0
            ],
            "Text": "Lapan runa kay pachach'u yurin libri kawananpaq, lapanchinuy iwal\nrespetasha kananpaqmi, mana pipis jarupänanpaq, lapanpis iwal\nyarpach'akuy yach'aqmi, alita mana alita tantiyar kawananpaq. Chaynuy\nruna masinwan juknin jukninwan kuyanakur kapäkuchun\nISHKAY KAYNUYMI NISHA (2)\nLapan runakunam libri kananpaqmi kay willakuych'u willakun. Chaynuylam\nima kasta kaptinpis> ni yana ni yoraq kaptinsi, warmipäpis ni olqopäpis,\nni imaniraq rimaych'u parlakuptinpis, ni imaman yärakuptinpis, imanuy\nyarpaynin kakuptinpis, may nasyunch'u yurisha kaptinpis, pobre kayman ni\nkapoqniyoq kayman yurisha kaptinpis, imanuykarpis runa respetasha\nkachun.\nJinarkur manam pipis juk niraqmi kay nenqachu nasyunninch'u mandanqanwan\nrespetachikäriptin y wakin nasyunkunawanpis wakin runakunapita, wakin\nnasyun runakunapaq nenqanpita y nasyunkunach'u imanuy mandananpaq\njaqepanqam mandaqnin, mana kikilankunapita kananpaq, mana imasi fiyupa\nñakachinanpaq mandukuna nasyunninch'u.\nKIMSA KAYNUYMI NISHA (3)\nLapan imaniraq karpis runakuna kawananmi respetachikur y libri\nmunayninch'u y mana imapitasi manchakular.\nCH'USKU KAYNUYMI NISHA (4)\nManam pipis aronqanchu mana pägaptinqa. Chaynuy mana imantasi\nrurachikunqachu nirantisha runantanuy aruchikuyta. Chaynuy rurachikuyqa\nkananqa manam kanchu. Kananqa manam kanchu maych'u chaych 'üsi.\nPICHQA KAYNUYMI NISHA (5)\nManam pipis kanqachu somaq maqasha, fiyupa ñakachishaqa, ashlishaqa mana\nali kanqankamaqa mana 1runata jinaqa.\nSOQTA KAYNUYMI NISHA (6)\nLapan runapaq kanmi maych'u chaych'u karpis respetanakunan y ali runapaq\nrikasha kanan, wakin runakuna kanqannuy.\nQANCH'IS KAYNUYMI NISHA (7)\nLapan runapäsi iwal-lam mana jarupänakunanpaq kaykäqa, manam\nwakinkaqpäqa achkachu ni wakin kaqpäqa walkalachu, kay mana jarupänanpaq\nkaqwanqa iwal mana jarupasham kanqa. Lapanpis chaynuy mana jarupasha,\nkuydasha, mana ch'eqnipasham kanqa. Alikaq runata respetächenqa y mana\nali ruraq runata kastiganqa. Kay runa mana jarupänakunapaq lapan\nnasyunpita qotukaykur rurakanqanta manam pipis amachayta pwendinchu\nchaywan respetachikuptin.\nPUSAQ KAYNUYMI NISHA (8)\nLapan runa mana jarupänakunanpaq kaykanqannuy mana rurapäkuptenqa, o\n\"pipis manam chaynuychu, pitaq nin\" chayta niptenqa aywachun jatun kaq\nmanduman kijakunanpaq. Chay mandu chaych'u mana jarupänakunanpaq"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "28968ceaaac6d366a72e4d9b35a58120",
            "Index": 2,
            "Label": "3",
            "Size": [
                595.0,
                842.0
            ],
            "Text": "kanqantanuy ninanpaq chay jarupaq runata.\nISQON KAYNUYMI NISHA (9)\nManam pitapis yanqa juchaynaqta kikinpa munaynilanpitaqa wich'qanqachu\nkarselkunaman munanqan órakama. Chaypita manam pipis qarqonqachu maypita\nmaych'u kanqanpitasi manaräsi shumaq musyaykorqa.\nCH'UNKA KAYNUYMI NISHA (10)\nLapan runapämi kaykan mana jarupanakunanpaq, wakin jarupaptin iwal\nrespetächikunanpaq. Juk runa runamasinta imasi pasaptin willakärinman\nlapan mayananpämi kijakuy rurakänanpaq. Jatusaq mandukuna imanuy\nkanqantasi rikananpaq, imanuy respetächikunanpaq kanqanta ninanpaq.\nRasunpa o yanqa kanqanta musyananpaq jatun karselman ch'urakoq\nmandukuna.\nCH'UNKA JUKNIN KAYNUYMI NISHA (11)\nPi runatapis mana \"juchäkushata juchäkusham\" niptin mana ruranqanta\nrespetachikunanmi, manaräsi pipis rikaq o \"rasunpam qam rurashkanki\"\nnenqankamaqa jatunsaq mandukunach'u kejakushana karqa. Chaykama chay\nruna kuydasham kanman manaräsi rasunpa juchayoq kanqan musyakanqankama.\nManam pipis juchäkonqanpita mastaqa ninmanchu pitapis nasyunninch'u o\njuk lädu nasyunch'usi, juchanta tariparurqa mananam chay juchäkonqan\nmasmanqa ñakananpaq ch'urasha kanqachu pitapis ni imapitapis.\nCH'UNKA ISHKAYNIN KAYNUYMI NISHA (12)\nManam pipis mana kaqpita pitapis turyapanmanchu ali kakoqta manam\nwashanta rimanmanchu jukpata, ni ima aykapitasi ni imawansi. Chaynuy\nwasinch'u kastankunawan ali tiyakoqta ni mayqantasi, ni kartan\napachikonqankunach'üsi. Lapan pi runapäpis manam yanqaqa imatasi\nrimanmanchu. Chaymi ali kakoqta turyapaptenqa kanmi runata mana\njarupänanpaq rurakanqan, kijakur chaywan respetachikunanpaq.\nCH'UNKA KIMSAN KAYNUYMI NISHA (13)\nPi runapis nasyunnin rurich'u munanqanpam purikonqa manam pipis\namachanqachu. Chaynuy nasyunnin rurich'u may markach'üpis munanqanch'u\nakraykur wasinta ruraykur tiyakuchun.\nLapan runam libri nasyunninpita juk lädo nasyunman yarqoyta munarqa\nyarqonanpaq. Nirkorqa kanqalan nasyunninman kutiyta munaptinsi.\nCH'UNKA CH'USKUN KAYNUYMI NISHA (14)\nPi runasi imapitasi qatikach'aytukusha karqa maypasi ali kananpaq asheq\naywakunmanmi juk lädu nasyunkunaman chaych'u ali kawananpaq.\nKayqa manam mana alita ruranqanpita kijakuptin qeshpeqkunapächu, kay\nmana jarupänanpaq rurashakunata, ni kay ley rurasha kaqkunata mana ruray\nmunaqpächu, ni mana käsuy munaqpächu. Lapan nasyunpita qotukaykur\nrurapäkonqanqa."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6052772e90c6d31fad9c197e0477bb13",
            "Index": 3,
            "Label": "4",
            "Size": [
                595.0,
                842.0
            ],
            "Text": "CH'UNKA PICH'QAN KAYNUYMI NISHA (15)\nLapan runam juk nasyunman ch'ayarqa iskribikunan chay kanqanch'u markänu\nkayta munarqa.\nManam pipis amachanmanchu juk runa nasyunninman iskribikuyta munaptin,\nni nasyunninpita juk lädo nasyunman ashukuyta munaptin.\nCH'UNKA SOQTAN KAYNUYMI NISHA (16)\nLapan runa olqopis, warmipis naqana uch'anman yarpayninman ch'ayarnaqa\nmunarqa kasarakunqam. Lapanpämi imaniraq kastapäsi ni yana ni yoraq, may\nnasyun runa karpis ni imaman yarakoq karpis. Chaynuypa yarina juk\nfamilya juk wasita ruraykur tiyakärinan, kasararkur y kasaranqanpita\nrakikarpis lamitä pura rakipanakärinan iman aykankunatasi.\nKasarakorqa kasarakärinan shumaq ishkankuna munanakärir-rämi. Ishkanpasi\nmana amachaq kaptinrämi, ishkankuna pipitasi mana amachasha kanan.\nKasarakärenqan junaqpita rikakan juk familyanam. Chayta ruran lapan runa\nwarmi kay pachach'u tiyaq, tiyapäakunqanpita walka walkala achkamanna\nmirapäkun, kayta respetachinanpaq imasi kaptin kanqa familyanmi y nasyun\nmandukunam.\nCH 'UNKA QANCH'ISNIN KAYNUYMI NISHA (17)\nLapan runapis respetachikonqam mana runa masin jarupänanpaq ima\naykanpitasi kikinpa kananpaq, masta munarqa kikinpa kananpaq ashikunan.\nManam pipis qarqosha qech'usha kanqachu kikinpapitaqa yanqa mana\nkaqpitaqa.\nCH'UNKA PUSAQNIN KAYNUYMI NISHA (18)\nLapan runam ima ayka munanqanman yarpäkunan mana pipis chayta\namachanmanchu. Chaynuy imamansi munanqanman yärakuchun. Manam pipis\namachanmanchu yärakonqanpita juk yärakuyman tikrakuptin. Chaynuy\nyärakonqanpita achka runata o juk runalata willapar yach'achiptin y\nyach'akuyninta yärakonqanman rurachiptin.\nCH'UNKA ISQONNIN KAYNUYMI NISHA (19)\nLapan runam libri yarpach'akärinanpaq y yarpach 'akonqanta rimananpaq.\nChayta manam pipis amachanmanchu ni chaypita rabyakunmanchu pay\nyarpayninta wakin runata willapaptin. Lapan runatam musyachinman\nmaych'üsi imanuypasi, mayqan kasta rimaywansi musyananpaq.\nISHKAY CH'UNKA KAYNUYMI NISHA (20)\nLapan runam maych 'üsi imach'üsi qotukäpäkunman imatasi al ita\nrurananpaq kaptenqa, manam pipis amachanmanchu chayta.\nManam pipis achka shuntakanqanman pushanmanchu mana munaqtaqa, chayman\nmana qotukayta munaptenqa.\nISHKAY CH'UNKA JUKNIN KAYNUYMI NISHA (21)"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0a27c303b7ffd856bede5c62c38d639f",
            "Index": 4,
            "Label": "5",
            "Size": [
                595.0,
                842.0
            ],
            "Text": "Lapan runam nasyunninch'u presidenti kananpaq yaykuyta pwedin. Mana\nkikin karqa jinan markach'u akrasha runapaq bótunan.\nLapan runam iwal-la wakin runakuna jina, chaymi mandu kaymansi yaykuyta\npwedin nasyunninpaq.\nMarka runam munayniyoq presidenti o juk niraq mandu kananpaq ch 'uraych\n'u. Chay mandu ch'uranakuy kanan jinan marka nasyun runakunapitam. Kay\nch'uranakuy kanqa mana qonqaypam imaypis. Lapan chay nasyunch'u iwal\nbótapäkunan. Chay bótuqa kanan pakaylapa o makinta alsaypa o papilch'u\nmunanqanpaq iskribirkur jitaykuypa.\nISHKAY CH'UNKA ISHKAYNIN KAYNUYMI NISHA (22)\nLapan runam imaypis achka qotukaykur aroqch'u käqa kawayninpaq pägasha\nkanman, aruykar imasi rurakunanpita mana manchakular kananpaq. Kay ali\nkaway y iwal kaway kikin nasyunpita kanan o juk lädo nasyunpita\nyanapasha kanan o achkaq runa qotukasha aroqpita yanapasha kanan, kikin\nruna mantinikunanpaq y wakin matinisha kananapaq.\nISIIKAY Cll'UNKA KIMSAN KAYNUYMI NISHA (23)\nLapan runa arunanmi maych'üsi, munanqanch'u aruyninta ashikunan mana\naruyniynaq kananpita.\nLapan runam iwal pägasha kanan ima aruych'u karpis. Manam kanmanchu\njuknin mas achka pägasha y jukaqnin mas walka pägasha juk junaq\naruyninpita.\nLapan runa aronqanch'u aroqkaqpäqa kananmi juk junaq gananqanman yapasha\nmas ali kananpaq, seguränan kikinta y familyanta imanuysi kanqantanuy,\nruna kayninta o juk imanaypasi seguränan o imanaypasi yanapasha\nkananpaq.\nLapan runa imach'üsi arorqa sindicato nenqanta rurapäkunan lapan\nqotukakuykur i ma aykach 'üsi respetachikärinanpaq, imanuy\nrespetachikärinanpaq kaykaqta rikaykur.\nISHKAY CH'UNKA CH'USKUN KAYNUYMI NISHA (24)\nLapan runa aronqanpita jamanqam, jamaykur munanqanta rurananpaq,\naronqanpita jamanman imay óra aroq yaykonqanta rikaykur, y chaynuy kada\nwata jamanman juk killa. Chay jamanqanpita pägasham kanan maych'ümi arun\nchaypita.\nISHKAY CH'UNKA PICHOAN KAYNUYMI NISHA (25)\nLapan runa y familyankuna kanman ali kawayniyoq ali mikuypita, ali\nrópasha, kikinpa wasin kanman, me~diku qeshyar jampikoq aywananpaq y\nwakin mas munanqankuna. Aronqanch 'u segurasha kanman qeshyaqtukur byudo\nkedarur, aronqanch'u däflakurur, chachayarur o imasi juk niraq pasaptin\nmantinikunanpaq.\nMamanpis wamrapis iwal kuydasham kanan ospitalch'u warmi\nqeshyakuruptenqa. Lapan wamra chaynuy shumaq atendisha kanan käsadu\nkikin warminch'u karpis o mana kasädu warminpita juk warmich'u karpis."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "533b5bc66345657fe68d2f6585195418",
            "Index": 5,
            "Label": "6",
            "Size": [
                595.0,
                842.0
            ],
            "Text": "ISHKAY CH'UNKA SOQTAN KAYNUYMI NISHA (26)\nLapan runam eskwelaman yach'akoq aywanan. Eskwelach'u yach'akonqanpitaqa\nmanam pipis ni pitapis päganqachu, iskribiyta liyiyta yach'akunan\nprimarianta ushanqankama. Kaykama lapan runam yaykunman yach'akunanpaq.\nMas imapäsi yach'akuyta munaptenqa kanqa mas jatun eskwelakuna chaych'u\nima yach'aymansi yaykunanpaq. Munaqkaqpäqa kanqa jatun eskwela imapäsi\nyach'akoqpäqa pi maypäsi lapanpämi kanqa.\nYach'akonqaqa kikin yach'aq runa kananpämi, imanuy mana runa\njarupänanpaq respetachikunanpämi. Manan pipis turyapasha kananchu alita\nimatasi rurakuptin. Asta mas ali kapäkuy ali kawakäriy mana liytur, mana\npelyar wakin juk lädo nasyunkunawansi. Chaynuy achka imaniraq\nqotukaqkunawanpis, imaman yärakoqkunawanpis. Chaynuy karqa kapäkonqa\nalita rurar ali kawar kay lapan nenqantamuy kumpliptin.\nTaytankunaman akranan wamranpaq imapaq yach'akuymansi yaykunanpaq.\nISHKAY CH'UNKA QANCH'ISNIN KAYNUYMI NISHA (27)\nLapan runa libri yach'anqan markach'u kustumbrinkunata rurananpaq y\nrikananpaq, imatasi rurayta yach'arqa jina rurakuchun yach'anqankunata.\nChaynuy markanch'u imatasi alita ruraptenqa chaych'u yanapächun.\nPi runa imata ruranqanch'üsi alita yarqarachimuptenqa mana pipis\nruranqanta rikakarachimuptenqa; chay rikakächimoqmi dweño kanan, paypa\njutinch'u kanan. Chaynuy librukunach'u o librukunata kikinpa\nyarpaynilanwan iskribimorqa jutinch'ümi kanan. Chaynuy imatasi kikin ali\nruranqanta rikakachimuptin kanqa. Manam juk rurakonqanta \"noqam dweño\nkä\" nir charikurkunmanchu ni jutinta ch'urachikunmanchu. Chaynuy\nruraqpäqa kanmi leykuna respetachikunanpaq.\nISHKAY CH'UNKA PUSAQNIN KAYNUYMI NISHA (28)\nLapan runam kay mana jarupänakunanpaq rurakanqanta respetänan. Chaynuy\nimata rurana kaptinsi juk lädo nasyunkunawansi shumaq kachun. Kay\nleykuna nenqannuy rurakächun y shumaq rasunpa rurakächun.\nISHKAY CH'UNKA ISQONNIN KAYNUYMI NISHA (29)\nLapan runa markach'u tiyaqkäqa ruranan lapan imanuy wakin\nrurapäkonqannuy chayta respetänan. Chaynuy lapanta rurar respetaptin\nmarkanch'u imatapis alita rurapäkonqa. Chay'nuy kikinpis alipaq rikasha\nkanqa. Chawraqa musyanqa markach'u imata rurana kanqantapis.\nLapan nenqantanuy markach'u rurar y respetachikur mana piwanpis\njarupächikur kaptin mana pipis amachanmanchu kawayninch'u. Lapan runapis\nkapäkunan ali kawaych'ümi imanuy leykuna nenqannuy, chaynuy lapanta\nrespetar, wakin runakunawan mana imatasi ninakur kawapäkunanpaq, ali\nyarpayninwan yarpach'akur, wakin runakuna ali kanqanta rikananpaq,\nchaynuy achka runa qotukaykur aroqch'u karpis.\nKay mana runa jarupänakunanpaq kanqanta manam pipis amachayta o ama\nchayta rurashunchu\" nir lapan ruraqkunata ninmanchu. Lapan nasyunpita\nrunakuna qotukaykur runakuna respetachikunanpaq rurapäkonqanta."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d779952235731865973f0e98ec126878",
            "Index": 6,
            "Label": "7",
            "Size": [
                595.0,
                842.0
            ],
            "Text": "KIMSA CH'UNKA KAYNUYMI NISHA (30)\nKay respetachikunanpaq kaykaq rurapäkonqanch 'üqa manam ima leysi\nnasyunpa kaqtaqa rurakayta pwedinchu ni rurakashachu. Chaynuy walka\nqotukasha o juk runa ruranalanpächu kay mana jarupänakunapaq kaykaq.\nChaynuy mana pipis kay ruraych'u rimanqankunata illakächiyta pwedinchu."
        }
    }
}

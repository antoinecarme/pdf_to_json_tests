{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468756,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "KEDE\u014aGA KPEEKPE Y\u0186\u0186 \u0190Y\u01b1 WALA T\u0186M\nKUBUUZUTU\nYee \u0256itisaa se p\u028am\u028ana \u025byaa se p\u025bw\u025b\u025b k\u0269ma\u014b wala \u025bs\u0269ndaa n\u025b p\u0269k\u025bna waza\u0263 p\u028ay\u028a k\u0254y\u0254, \u0256itisaa \u0256\u0254\u0256\u0254 se pee\u0256e \u025bja\u0256\u025b y\u0254\u0254 t\u0269-y\u0254\u0254 w\u025b\u028a, toovonum n\u025b lah\u025bz\u0269y\u025b pal\u0269\u0263na;\n\u0189\u0269naa se \u025by\u028a wala t\u0254m k\u0269\u0269s\u0269\u014b n\u025b t\u0269-y\u0254\u0254 k\u0269\u0269\u0256\u0254\u014b palab\u0269na n\u025b k\u0269w\u025b\u025bk\u0269m t\u0254y\u0269 n\u025b p\u0269c\u025by\u0269\u0263 \u025byaa. Mb\u028a paca\u0263 se \u025bja\u0256\u025b \u025bl\u025b\u0263z\u0269 w\u025bt\u028a, \u025byaa w\u025b\u025b pa-t\u0269 y\u0254\u0254, p\u0254y\u0254\u0254d\u028a\u028a yem faaa n\u025b p\u0269w\u0269l\u0269 se pal\u0269\nk\u028a\u00f1\u0254\u014b taa, s\u0254\u0254nd\u028a \u025b\u025btas\u0269\u0263-w\u025b kpa\u028a;\nYee wa\u0256\u025b kewiya\u0263 \u025bkanday\u0269\u0263 \u025by\u028a wala y\u0254\u0254 cam\u0269y\u025b k\u0254y\u0254, wi\u0256iyi p\u0269\u0269ka\u0263 \u025by\u028a \u025bn\u028a k\u025bna\u028a k\u0269j\u025by\u028a\u028a se \u025bk\u028ay\u0269 kewiya\u0263 \u014bga k\u0254-y\u0254\u0254 se kalak\u0269-\u0269 \u00f1a\u014b;\nP\u028aw\u025b cam\u0269y\u025b se pas\u0269na aj\u025bya, akpeeti n\u025b ala taabal\u0269y\u025b \u0256\u028a\u028a t\u028am\u0269y\u025b \u0256eu n\u025b puhuuna-y\u025b;\n\u0189inaa se aj\u025bya k\u0269gb\u025bnd\u028a\u028a \u014bgb\u025by\u025b pa\u0263t\u028a takaya\u0263 taa k\u025b \u025byaa kpeekpe tas\u0269 tisuu \u025by\u028a wala n\u025b \u025b-waza\u0263 p\u0254-t\u0254m, n\u025b p\u0254t\u0254 se abalaa n\u025b halaa p\u025bw\u025b k\u0269ma\u014b wala ana a-\u025bs\u0269ndaa; mb\u028a\nlab\u0269na n\u025b paka \u00f1\u028a\u028a se pekpeeti\u0263 sama\u0263 s\u0269na\u028a t\u028am\u0269y\u025b y\u0254\u0254 n\u025b p\u0269sa p\u025bw\u025b\u025b pa-t\u0269 y\u0254\u0254 cam\u0269y\u025b;\nAj\u025bya k\u0269gb\u025bd\u028a\u028a \u014bgb\u025by\u025b taa aj\u025bya tisaa se alak\u0269 n\u025b \u025byaa kpeekpe \u00f1a \u025by\u028a wala, \u025bl\u025b p\u028aw\u025b\u025b se \u014bgb\u025by\u025b \u025b\u0256\u028a-y\u025b nisi;\nYee \u025byaa t\u0269\u014bg\u025b \u0269w\u025bna l\u0269ma\u0263z\u0269y\u025b k\u028a\u0256\u028am\u0256\u0269y\u025b \u025by\u028a wala n\u025b \u025b-t\u0269 y\u0254\u0254 w\u025b\u028a t\u0254m y\u0254\u0254 k\u0254y\u0254, p\u0269sa\u014b n\u025b pala t\u028am\u0269y\u025b n\u0256\u0269.\nMB\u01b1 AJ\u0190YA KIGB\u0190ND\u01b1\u01b1 \u014aGB\u0190Y\u0190 KEDI\u0194ZA\u0194 S\u0186S\u0186\u0186 T\u0186M SE:\nKEDE\u014aGA KPEEKPE Y\u0186\u0186 \u0190Y\u01b1 WALA T\u0186M t\u028an\u025b t\u0269k\u025b aj\u025bya wena kede\u014bga kpeekpe y\u0254\u0254 \u025by\u028a wala t\u0254m w\u025b a-\u00f1\u028a\u014b taa y\u0254 a-l\u0269ma\u0263z\u0269y\u025b; n\u025b p\u0269sa ac\u025by\u0269 a-t\u0269, akuli \u014bgb\u025by\u025b \u0256\u0269n\u025b \u0256a-aj\u025bya \u025byaa n\u025b\naj\u025bya l\u025b\u025bna \u025byaa \u025bs\u025b n\u025b pa\u00f1a \u025by\u028a wala n\u025b \u025b-t\u0269 y\u0254\u0254 w\u025b\u028a t\u0254m.\nH\u0254\u0254la\u0263 1\nPal\u028al\u028a\u028a \u025byaaa n\u025b pa-t\u0269 y\u0254\u0254 w\u025b\u028a kpaagbaa n\u025b p\u025bw\u025b\u025b k\u0269ma\u014b wala \u025bs\u0269ndaa. Pal\u028al\u028a\u028a-w\u025b n\u025b p\u0254-l\u0254\u014b n\u025b pa-ma\u0263z\u0269m; mb\u028a yekina n\u025b p\u0254s\u0254\u0254l\u0269 \u0256ama se p\u025bk\u025b \u025byaa pa-t\u0269\u014bg\u025b.\nH\u0254\u0254la\u0263 2\nPaa \u025by\u028a weyi, \u025bk\u025b k\u0269s\u025bm, k\u0269kp\u025bd\u028a, k\u028ah\u028al\u028am, \u00f1\u0269md\u028a, k\u025bd\u025bya\u0263, paa \u025bk\u025b c\u0254\u0254c\u0269 \u014bg\u028a k\u0269-taa t\u028a, \u025bla\u0263 s\u0269\u0269naa, \u025bp\u0269z\u0269\u0263 \u025bt\u0254 se kede\u014bga kpeekpe y\u0254\u0254 \u025by\u028a wala wena p\u0254y\u0254\u0254d\u0269 a-t\u0254m c\u0269elln\u025b y\u0254,\nak\u025b \u0256\u0254\u0256\u0254 \u025b-\u00f1\u0269na.\nMb\u028a \u0256\u0254\u0256\u0254 paa \u025by\u028a \u025bl\u0269na le, \u025bk\u025b \u025bja\u0256\u025b n\u0256\u0269 \u0256\u0269w\u025b \u0256\u0269-t\u0269 y\u0254\u0254 y\u0254, \u0256\u0269f\u025by\u0269 \u0256\u0269-t\u0269 y\u0254\u0254 y\u0254 \u0256\u0269-taa t\u028a, yaa \u0256\u0269-poliitikii k\u025b \u014bg\u028a, paap\u0269z\u0269\u0263 p\u0254t\u0254 se \u025by\u028a wala t\u0254m t\u028an\u025b t\u0269data\u0263na-\u0269.\nH\u0254\u0254la\u0263 3\nPaa an\u0269, \u025bw\u025bna wa\u0256\u025b se \u025bw\u025b\u025bna wezuu, \u025bw\u025b\u025b \u025b-t\u0269 y\u0254\u0254 n\u025b \u025bkanday\u0269 \u025b-t\u0269 y\u0254\u0254.\nH\u0254\u0254la\u0263 4\nP\u0269f\u025by\u0269 se n\u0254\u0254y\u028a \u025bw\u025b\u025b yomiye taa; \u025bl\u025b padaa\u0256\u028a-\u0269 \u0256\u0254\u0256\u0254 k\u028a\u00f1\u0254\u014b. Pekizi yomiye t\u0254m.\nH\u0254\u0254la\u0263 5\nP\u0269f\u025by\u0269 se pa\u0256\u028a n\u0254\u0254y\u028a k\u028a\u00f1\u0254\u014b, p\u025bkp\u025b\u014bg\u025bs\u0269-\u0269, yaa palab\u0269-\u0269 mb\u028a p\u0269dam\u028ana se pala \u025by\u028a y\u0254.\nH\u0254\u0254la\u0263 6\nPaa an\u0269, \u025bw\u025bna wa\u0256\u025b se paa le, paya-\u0269 se caa akele.\nH\u0254\u0254la\u0263 7\n\u0190yaa kpeekpe w\u025b k\u0269ma\u014b pa\u0263t\u028a \u025bs\u0269ndaa n\u025b p\u025bw\u025b\u025bna wa\u0256\u025b \u0256\u0254\u0256\u0254 se pa\u0263t\u028a \u025bkanday\u0269 p\u0254-y\u0254\u0254 k\u0269ma\u014b. Yee palak\u0269-w\u025b nab\u028ay\u028a n\u025b p\u0269f\u025by\u0269 \u0256eu, yaa p\u0269\u0269\u0256\u0254\u014b pa\u0263t\u028a n\u028ama\u028a ta, p\u0269w\u025b\u025b \u0256\u0254\u0256\u0254 se\npakanday\u0269 p\u0254-y\u0254\u0254 k\u0269ma\u014b.\nH\u0254\u0254la\u0263 8\nPaa an\u0269, \u025bw\u025bna wa\u0256\u025b se paca\u0263-\u0269 t\u0254m yaa pomuluu-i fa\u014b\u014b\u014b wala wena pa\u0263t\u028a ha-\u0269 y\u0254 a-n\u028ama\u028a taa, ewolo eheyi \u025bja\u0256\u025b taa t\u0254m h\u028ayaa.\nH\u0254\u0254la\u0263 9\nPaap\u0269z\u0269\u0263 pakpa n\u0254\u0254y\u028a fa\u014b\u014b pa\u0256\u0269\u0263 yaa p\u025bk\u025bz\u0269-\u0269 t\u025bt\u028a.\nH\u0254\u0254la\u0263 10\nYee pakpa \u025by\u028a n\u0254\u0254y\u028a se \u025blab\u0269 nab\u028ay\u028a, \u025bw\u025bna wa\u0256\u025b se pah\u028a\u028a \u025b-t\u0254m fay\u0269\u0269 n\u025b pana; ti\u0256e\u0263 yaa t\u0269s\u0269k\u0269.\nH\u0254\u0254la\u0263 11\n\u0190y\u028a weyi pakpa-\u0269 n\u025b padah\u028ada \u025b-t\u0254m y\u0254, p\u0254c\u0254\u014bna-\u0269 se \u025bd\u025bw\u025b\u025bk\u0269 p\u028ay\u028a; a-ase\u0263\u0256e t\u0269naa n\u025b \u025b-y\u0254\u0254 kand\u0269yaa pas\u0269\u014bg\u0269\u0263 \u025b-way\u0269, pah\u028a\u028a \u025b-t\u0254m fay\u0269\u0269 \u025bz\u0269 pa\u0263t\u028a p\u0254z\u028a\u028a y\u0254, n\u025b pana toovonum.\nPaakpa\u0263 \u025by\u028a s\u0254n\u0254 \u0256ooo mb\u028a \u025b\u025blaba n\u025b p\u0269daaf\u025by\u0269 pa\u0263t\u028a taa y\u0254, p\u028a-y\u0254\u0254; yee p\u028a-way\u0269 p\u028ak\u0254ma p\u0269l\u0269\u0269 se \u025b\u025blab\u0269 mb\u028a y\u0254 p\u0269k\u025b k\u0269w\u025b\u025bk\u0269m, n\u025b p\u028ap\u0254z\u028a\u028a se p\u0254h\u0254 \u025b-na\u014bgba\u014bg\u028a\u028a k\u0254y\u0254, pa\u0263t\u028a\nk\u0269b\u0269nd\u028a y\u0254\u0254 pat\u0269\u014bg\u0269\u0263.\nH\u0254\u0254la\u0263 12\nP\u0269f\u025by\u0269 \u0256eu se \u025by\u028a n\u0254\u0254y\u028a \u025b\u0256\u028a \u025b-n\u0254\u0254 l\u025bl\u028a t\u0254m taa yem yem.\nH\u0254\u0254la\u0263 13\nPaa an\u0269, \u025bw\u025bna wa\u0256\u025b se ewolo paa le, \u025bca\u0263 \u0256en\u0256e e-liu w\u025b\u025b y\u0254 paa \u025bja\u0256e n\u0256\u0269 l\u025b \u0256\u0269-taa.\nPaa \u025by\u028a weyi, \u025bw\u025bna wa\u0256\u025b se \u025bk\u028ay\u0269 \u025bja\u0256\u025b n\u0256\u0269 \u025bw\u025b \u0256\u0269-taa y\u0254, paa p\u0269k\u025b \u025b-\u00f1\u0269n\u0256\u025b, n\u025b p\u0269ma\u0263-\u0269 \u0256ooye l\u025b, \u025bp\u0269s\u0269.\nH\u0254\u0254la\u0263 14\nYee pal\u0269 \u025by\u028a n\u0254\u0254y\u028a way\u0269 \u0256oli fa\u014b\u014b\u014b, \u025bw\u025bna wa\u0256\u025b s\u025b e\u00f1\u0269n\u0269 k\u028ay\u028a\u028a \u0256\u028a\u0256\u028ay\u025b. \u0190tal\u0269 le, padaal\u0254-\u0269.\n\u0190l\u025b, yee toovonum, \u025bw\u025b\u025bk\u0269 nab\u028ay\u028a n\u025b pa\u00f1\u0269n\u0269\u0263-\u0269 se pakpa-\u0269, \u025bf\u025by\u0269na wa\u0256\u025b se \u025b\u0256\u028a k\u028ay\u028a\u028a \u0256oli.\nH\u0254\u0254la\u0263 15\nPaa \u025by\u028a weyi, \u025bw\u025bna wa\u0256\u025b se \u025byaa \u025bja\u0256\u025b na\u0256\u0269y\u025b se \u025b-t\u025b.\nP\u0269f\u025by\u0269 se pekizina n\u0254\u0254y\u0254 se \u025bdaayaa \u025b-\u025bja\u0256\u025b se \u025b-t\u025b yaa \u025bdaa l\u025b\u0263z\u0269 t\u025b.\nH\u0254\u0254la\u0263 16\nHal\u0269biya n\u025b abal\u0269b\u0269ya, paa p\u025b-t\u025b le, palak\u0269 c\u0254\u0254c\u0269 \u014bg\u028a, patal\u0269\u0263 pe-\u0256e\u0256e l\u025b, p\u025bw\u025bna wa\u0256\u025b se pawal\u0269, pakpa\u0263 halaa n\u025b pap\u0269s\u0269 \u0256\u0269s\u0269 n\u025b s\u0269-t\u0269naa. Pa-wala w\u025b k\u0269ma\u014b hal\u0269kpa\u0263y\u025b \u0256e\u0256e;\nabal\u028a w\u025bna wa\u0256\u025b se ekizi \u025b-hal\u028a n\u025b \u025b\u0256\u0254\u0254n\u0269-\u0269; hal\u028a \u00f1\u025bw\u025bna wa\u0256\u025b \u0256\u0254\u0256\u0254 se ekizi \u025b-wal\u028a n\u025b \u025bk\u028a\u0269 \u025b-y\u0254\u0254.\nP\u025bl\u0254 n\u025b evebu, petisi\u0263 se p\u0254s\u0254\u0254l\u0269 \u0256ama n\u025b p\u028ac\u0254 palab\u0269-w\u025b hal\u0269kpa\u0263y\u025b s\u0254nz\u0269. P\u0269f\u025by\u0269 pakpa pa-taa n\u0254\u0254y\u0254 n\u025b \u0256o\u014b.\nM\u0269za\u0263 k\u025bna sama\u0263 hoye; k\u025bw\u025bna wa\u0256\u025b se sama\u0263 n\u025b kewiya\u0263 pakanday\u0269 k\u0254-y\u0254\u0254.\nH\u0254\u0254la\u0263 17\n\u0190y\u028a paa weyi, paa \u025bw\u025b e-\u0256eke, paa \u025bw\u025b lalaa h\u025bk\u028adaa, \u025bw\u025bna wa\u0256\u025b se \u025bw\u025b\u025bna \u00f1\u0269m.\nP\u0269f\u025by\u0269 \u0256eu se p\u025bl\u025b\u0263 n\u0254\u0254y\u028a \u025b-\u00f1\u0269m fa\u014b\u014b\u014b.",
            "Image": "b0327d42f41fa258e6c53a9613d3a963"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 6.336)}"
            ],
            "Text": "H\u0254\u0254la\u0263 18\nPaa an\u0269, \u025bw\u025bna wa\u0256\u025b se el\u0269z\u0269 \u025b-l\u0269ma\u0263za faaa, \u025bt\u0269\u014b \u025bs\u0254 t\u0254m n\u028ama\u028a \u014bg\u028a \u025bs\u0254\u0254laa y\u0254. P\u028a-t\u0254b\u028a\u028a se wa\u0256\u025b \u0256\u0269n\u025b \u0256iyekina n\u025b \u025by\u028a p\u0269z\u0269 eyele \u025bs\u0254 t\u0254m n\u028ama\u028a nak\u028ay\u028a n\u025b \u025bt\u0269\u014b l\u025b\u025bk\u028a, \u025bp\u0269z\u0269 \u025bw\u0269l\u0269\n\u025bs\u0254 t\u0254m n\u028ama\u028a \u014bg\u028a \u025bt\u0269\u014bg\u0269\u0263-k\u028a yo k\u028a-t\u0254m lalaa faaa; paa \u025bw\u025b e-\u0256eke yaa \u025b n\u025b lalaa, \u025bp\u0269z\u0269\u0263 \u025bla p\u028a-t\u028am\u0269y\u025b.\nH\u0254\u0254la\u0263 19\nPaa \u025by\u028a weyi, \u025bw\u025bna wa\u0256\u025b se \u025by\u0254\u0254d\u0269 faaa nd\u028a \u025bma\u0263z\u0269\u0263 y\u0254; p\u028a-t\u0254b\u028a\u028a se s\u0254\u0254nd\u028a \u025bdaakpa \u025by\u028a n\u0254\u0254y\u028a se \u025b\u025by\u0254\u0254d\u0269 nat\u028ay\u028a n\u025b palab\u0269-\u0269 nab\u028ay\u028a. P\u028a-t\u0254b\u028a\u028a \u0256\u0254\u0256\u0254 se \u025by\u028a w\u025bna wa\u0256\u025b se \u025bk\u025bd\u0269\nlalaa nd\u028a \u025bs\u0269ma, \u025bnaa yaa \u025bn\u0269wa y\u0254.\nH\u0254\u0254la\u0263 20\nPaa an\u0269, \u025bw\u025bna wa\u0256\u025b se ewolo kedi\u0263za\u0263 n\u025b \u025bw\u025b\u025bna \u014bgb\u025by\u025b.\nP\u0269f\u025by\u0269 se pakpa n\u0254\u0254y\u028a n\u025b \u0256o\u014b se \u025bs\u028a\u028a \u014bgb\u025by\u025b na\u0256\u0269y\u025b taa.\nH\u0254\u0254la\u0263 21\nPaa \u025by\u028a weyi, \u025bw\u025bna wa\u0256\u025b se \u025b\u0256\u028a \u025b-n\u0254\u0254 \u025b-\u025bja\u0256\u025b \u0256\u0254k\u028a\u028a t\u028am\u0269y\u025b t\u0254m taa. \u0190ma\u0263ma\u0263 \u025bp\u0269z\u0269\u0263 \u025bla l\u0269ma\u0263za yaa \u025bt\u0269\u014bna sama\u0263 l\u0269z\u0269 \u025byaa mba se p\u0254\u0256\u0254k\u0269 \u025bja\u0256\u025b y\u0254 p\u0254-y\u0254\u0254.\nPaa an\u0269, \u025bw\u025bna wa\u0256\u025b se \u025bla kewiya\u0263 t\u028am\u0269y\u025b na\u0256\u0269y\u025b.\nSama\u0263 s\u0254\u0254l\u0269m k\u025bna kewiya\u0263 \u0256o\u014b tigi\u0256e. Takay\u0269s\u0269 \u0256\u028az\u028a\u028a pana\u0263na sama\u0263 s\u0254\u0254l\u0269m mb\u028a.\nH\u0254\u0254la\u0263 22\nPaa \u025by\u028a weyi, \u025bw\u025bna wa\u0256\u025b se sama\u0263 \u025bkanday\u0269 \u025b-y\u0254\u0254. Kanday\u028a\u028a mb\u028a piyekina n\u025b \u025by\u028a w\u025b\u025b \u025b-t\u0269 y\u0254\u0254, \u025bh\u025bz\u0269 \u00f1\u0269m n\u025b \u025bs\u025bkuliye pa-\u00f1\u0269n\u028a\u028a n\u028ama\u028a taa.\nH\u0254\u0254la\u0263 23\nPaa an\u0269, \u025bw\u025bna wa\u0256\u025b se ehi\u0263 t\u028am\u0269y\u025b, t\u028am\u0269y\u025b n\u0256\u0269 \u025bs\u0254\u0254laa y\u0254, \u025blab\u0269-\u0256\u0269 n\u025b mulum \u025bdaaw\u025b\u025b.\n\u0190yaa kpeekpe w\u025bna wa\u0256\u025b se, palak\u0269 t\u028am\u0269y\u025b k\u028a\u0256\u028am\u0256\u0269y\u025b k\u0254y\u0254, p\u025bh\u025by\u0269-w\u025b k\u0269ma\u014b, mulum \u025bdaaw\u025b\u025b.\n\u0190y\u028a weui \u025blak\u0269 t\u028am\u0269y\u025b y\u0254, p\u028am\u028anaa se p\u025bh\u025by\u0269-\u0269 cam\u0269y\u025b, p\u0269tal\u0269 \u025b n\u025b \u025b-m\u0269za\u0263 n\u025b padaala k\u028a\u00f1\u0254\u014b sama\u0263 taa.\nPaa an\u0269, \u025bw\u025bna wa\u0256\u025b se \u025b n\u025b lalaa pa\u0256\u028a \u014bgb\u025by\u025b; \u025b-\u014bgb\u025by\u025b \u025bkp\u025bnd\u0269 a\u014bgba l\u025b\u025bna y\u0254\u0254, a\u014bgba ana aw\u025b\u025b \u0256o\u014b n\u025b akanday\u0269 \u025b-y\u0254\u0254.\nH\u0254\u0254la\u0263 24\nPaa an\u0269, \u025bw\u025bna wa\u0256\u025b se \u025bh\u025bz\u0269 n\u025b \u025bcalas\u0269 \u025b-\u025bs\u025b, padaak\u0269l\u0269-\u0269 naz\u028a\u028a t\u028am\u0269y\u025b taa; \u025bw\u025bna wa\u0256\u025b \u0256\u0254\u0256\u0254 se paa p\u0269na\u0263 \u014bga, paha-\u0269 fena\u0263 k\u028a\u0256\u028ama\u0263, \u025bh\u025bz\u0269 n\u025b p\u025bt\u025b p\u025bh\u025by\u0269-\u0269 ke-liidiya.\nH\u0254\u0254la\u0263 25\nPaa an\u0269, \u025bw\u025bna wa\u0256\u025b se \u025bw\u025b\u025bna \u00f1\u0269m n\u025b p\u0269waz\u0269 \u025b n\u025b \u025b-\u00f1\u0269mba pe-wezuu ca\u0263\u028a taa; \u025bz\u0269 t\u0254\u0254na\u0263, t\u0254\u0254la, \u0256\u028az\u028ay\u025b n\u025b k\u0254 y\u0254. \u0190w\u025bna wa\u0256\u025b se \u025blak\u0269 k\u028a\u00f1\u0254\u014b, p\u0269w\u0269\u0263-\u0269, \u025blabi \u025bjam, \u025bp\u0269s\u0269 \u025b\u0256an\u025b yaa\nleluu, \u025bkpadayaa, pala nab\u028ay\u028a n\u025b pas\u0269na-\u0269.\nAs\u0254\u014b n\u025b piya p\u028am\u028anaa se pas\u0269na p\u0269\u014b\u014b\u014b.\nH\u0254\u0254la\u0263 26\nPaa \u025by\u028a weyi, \u025bw\u025bna wa\u0256\u025b se pokuli \u025b-\u025bs\u025b. P\u0269dam\u028ana se p\u025bh\u025by\u0269 k\u0254\u0254n\u0254\u0254 sukuli y\u0254\u0254. P\u0269k\u025bna paa an\u0269 k\u0269j\u025by\u028a\u028a se ewolo-k\u028a. P\u028aw\u025b\u025b se l\u025b\u0263t\u028a n\u025b t\u028ama kpas\u028a\u028a sukuli p\u0254t\u0254y\u0269. P\u028ap\u0254z\u028a\u028a\n\u0256\u0254\u0256\u0254 se pat\u028al\u0269 sukuli k\u0269t\u025bz\u028a\u028a n\u0254n\u0254s\u0269 paa an\u0269.\n\u0190y\u028a woki sukuli se \u025b-\u025bs\u025b ikuli, p\u0269waz\u0269-\u0269 e-wezuu ca\u0263\u028a taa, p\u0269s\u0269na-\u0269 n\u025b \u025b\u00f1a \u025by\u028a wala. K\u0269s\u0269\u0263na \u025byaa n\u025b pan\u0269\u0263na \u0256ama, pekpe\u0263u \u0256ama pa-k\u0269w\u025b\u025bk\u0269m, pa\u0256\u028a\u028a \u014bgb\u025by\u025b. K\u0269s\u0269\u0263na \u0256\u0254\u0256\u0254 aj\u025bya\nk\u0269gb\u025bnd\u028a\u028a \u014bgb\u025by\u025b t\u028ama wena a\u00f1\u0269n\u0269\u0263 la\u014bh\u025bz\u0269y\u025b y\u0254.\nPiya \u00f1\u0269mba w\u025bna wa\u0256\u025b se pal\u0269z\u0269 sukuli \u014bg\u028a p\u0254s\u0254\u0254la se pepiya iwobi-k\u028a y\u0254.\nH\u0254\u0254la\u0263 27\nPaa an\u0269, \u025bw\u025bna wa\u0256\u025b se \u025b\u0256\u028a n\u0254\u0254 faaa \u025b-\u025bja\u0256\u025b s\u0254nz\u0269 t\u0254m taa n\u025b mb\u028a p\u0269l\u0269\u0263 p\u0269-taa y\u0254, p\u0269waz\u0269-\u0269.\nPaa an\u0269 \u025bw\u025bna wa\u0256\u025b se \u025bkanday\u0269 mb\u028a \u025blaba n\u025b \u025b-h\u0269\u0256\u025b s\u025b\u025b y\u0254 p\u028a-y\u0254\u0254.\nH\u0254\u0254la\u0263 28\nPaa an\u0269, \u025bw\u025bna wa\u0256\u025b se \u025b\u00f1a\u0263 pana n\u025b y\u025b\u0256\u025by\u025b\u0256\u025bt\u028a \u025bdaaw\u025b \u025bja\u0256\u025b y\u0254\u0254, \u025bz\u0269 p\u0254y\u0254\u0254d\u028a\u028a kede\u014bga kpeekpe y\u0254\u0254 \u025by\u028a wala t\u0254m takaya\u0263 taa y\u0254.\nH\u0254\u0254la\u0263 29\nPaa an\u0269, \u025bt\u0269l\u0269 \u025bs\u0269\u0269 se \u025bw\u025b sama\u0263 \u014bga ka-taa f\u025b\u025b\u025b n\u025b p\u0269k\u025bd\u0269\u0263na-\u0269 y\u0254, \u025bt\u0254\u0254-k\u025b k\u0269m\u0269y\u025b.\nPaa \u025by\u028a weyi, e\u0256i\u0263zina se \u025b-wala \u00f1\u0269n\u028a\u028a n\u028ama\u028a n\u025b \u025b-t\u0269 y\u0254\u0254 w\u025b\u028a lele\u014b n\u0269\u028a pa-taa l\u025b, kama\u0263 w\u025b\u025b; p\u0269f\u025by\u0269 se \u025bc\u025bz\u0269-k\u025b; pa\u0263t\u028a \u0256\u028ana-k\u025b. Mb\u028a yekina n\u025b \u025byaa \u00f1a\u014b \u0256ama wala; mb\u028a ha\u0263na\nm\u028ama\u028a \u0256\u0254\u0256\u0254 se demookrasii sama\u0263 taa \u025byaa \u0269n\u0269\u0269na \u0256ama.\n\u0190y\u028a n\u0254\u0254y\u028a \u025b\u025bp\u0269z\u0269\u0263 \u025bt\u0254 se \u025b\u00f1a\u014b wala ana n\u025b p\u028ad\u0254\u0256\u0254 \u025bz\u0269 aj\u025bya k\u0269gb\u025bnd\u028a\u028a \u014bgb\u025by\u025b s\u0254\u0254l\u028a\u028a y\u0254.\nH\u0254\u0254la\u0263 30\nKede\u014bga kpeekpe y\u0254\u0254 \u025by\u028a wala t\u0254m t\u028an\u025b, t\u0269-taa t\u028a kpay\u0269 kpay\u0269. \u0190y\u028a n\u0254\u0254y\u028a f\u025by\u0269 \u025bt\u0254\u014b se h\u0254\u0254l\u028a\u028a k\u028an\u025b, yaa \u014bg\u028a y\u0254, k\u028at\u0254\u014bna se padaa\u00f1a wala naay\u025b \u025bja\u0256\u025b \u0256\u0269n\u025b,yaa n\u0256\u0269 y\u0254 \u0256\u0269-taa.",
            "Image": "5b3a8e13e247ea84cda3c90f0dca5e54"
        }
    }
}

{
    "MetaData": {
        "Author": null,
        "Creation_Date": 1581469069,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "8be01acb3f2696e4f56ad943a39061f9",
            "Index": 0,
            "Label": "1",
            "Size": [
                595.0,
                842.0
            ],
            "Text": "DICIARAÇION UNIVERSALE DI DRITI DE PERSONN-E\nPreanbolo\nConscideròu che o riconoscimento da pròpia dignitæ e di driti pægi e inalienabili de tutti i\nmenbri da famiggia umann-a o l’é o fondamento da libertæ, da giustiçia e da paxe into mondo,\nConscideròu che a negaçion e o desprexo di driti de personn-e an acaxonòu di atti de barbaritæ\nche an ofeizo a coscensa de l’umanitæ; e che l’é stæto proclamòu comme ciù erta aspiraçion de\nl’òmmo l’arivo de ’n mondo into quæ tutti, liberæ da-a poia e da-a mizeia, gödian da libertæ de\nparòlla e de creddo,\nConscideròu che l’é esensiale che i driti de personn-e segian protezui da de lezze giuridiche\nperché l’òmmo o no s’atreuve costreito, in urtima istansa, a-a rebelion contra a tirania e\nl’òprescion,\nConscideròu che l’é esensiale promeuve o sviluppo de de relaçioin da amixi fra e naçioin,\nConscideròu che i pòpoli de Naçioin Unie an afermòu into seu Statuto a seu fede inti driti\nfondamentali de personn-e, inta dignitæ e into valô da personn-a umann-a e inti driti pægi\nd’òmmi e dònne, e an determinòu a promoçion do progresso sociale e de ’n megio livello de vitta\ninte ’n ciù erto graddo de libertæ,\nConscideròu che i Stati Menbri se son conpromissi a aseguâ, in cooperaçion co-e Naçioin Unie, a\npromoçion do rispetto universale e l’òservansa di driti de l’òmmo e de libertæ fondamentali,\nConscideròu che ’na conceçion comun de questi driti e libertæ a l’é da ciù grande inportansa pe\nl’intrega realizaçion de questi conpromissi, l’asenblea generale, aloa,\na proclamma a prezente Diciaraçion Universale di Driti de Personn-e, comme ideale comun pe-o\nquæ tutte e gente e e naçioin gh’an da sforsase, de mòddo che ògni individoo e ògni istituçion,\ninto tegnila de longo a memöia, promeuvan, atraverso l’insegnamento e l’educaçion, o rispetto\npe questi driti e libertæ, e con de mezue progrescive naçionali e internaçionali n’aseguen o\nriconoscimento e l’aplicaçion universali e efetivi, segge fra i pòpoli di Stati Menbri che fra\nquelli di teritöi sotta a seu giurisdiçion.\nArticolo 1\nTutte e personn-e nascian libere e pæge in dignitæ e driti. Son dotæ de raxon e coscensa e\ngh’an da agî l’unn-a verso l’atra inte ’n spirito de fradelansa.\nArticolo 2\nÒgni personn-a a gh’à tutti i driti e e libertæ proclamæ inte questa Diciaraçion, sensa\nnisciunn-a distinçion de razza, cô, sesso, lengoa, religion, òpinion politica ò d’atro tipo,\nòrigine naçionale ò sociale, poxiçion econòmica, nascimento, ò quæ se segge atra condiçion.\nPe de ciù, no se faiâ nisciunn-a diferensa fondâ in sciâ condiçion politica, giuridica ò\ninternaçionale do Paize ò do teritöio a-o quæ e personn-e apartegnan, segge pe-i Paixi\nindipendenti che pe-i teritöi sott’aministraçion fiduciaia, sens’outonomia, ò sotomissi a ògni\natra limitaçion de sovranitæ.\nArticolo 3\nTutti gh’an drito a-a vitta, a-a libertæ e a-a seguessa personale.\nArticolo 4\nNisciun o saiâ sotomisso a scciavitù ni a servitù; a scciavitù e a træta de scciavi son proibie\nin tutte e forme.\nArticolo 5\nNisciun o saiâ sotomisso a tortue ni a penn-e ò puniçioin crudeli, inumann-e ò degradanti.\nArticolo 6\nTutti gh’an drito, in ògni pòsto, a-o riconoscimento da seu personalitæ giuridica.\nArticolo 7\nTutte e personn-e son pæge davanti a-a lezze e gh’an drito, sensa distinçioin, a egoale\nproteçion da parte de quella. Tutti gh’an drito a-a mæxima proteçion contra ògni discriminaçion\nch’a segge in violaçion da prezente Diciaraçion, comme contra tutto quello che pòsse açimentâ a"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "c9f0ef199251ce0ea653d56f1337b260",
            "Index": 1,
            "Label": "2",
            "Size": [
                595.0,
                842.0
            ],
            "Text": "tâ discriminaçion.\nArticolo 8\nÒgni personn-a a gh’à drito a l’efetiva poscibilitæ de ricorso a di tribunali naçionali\nconpetenti, pe difendise contra i atti che segian in violaçion di driti fondamentali a lê\nriconosciui da-a costituçion ò da-a lezze.\nArticolo 9\nNisciun o poriâ ese arbitraiamente arestòu, detegnuo ò eziliòu.\nArticolo 10\nÒgni individoo o gh’à o drito, in condiçion de conpleta egoaliansa, d’ese sentio publicamente e\ncon giustiçia da ’n tribunale indipendente e inparçiale, pe-a determinaçion di seu driti e de\nseu òbligaçioin ò de acuze penali contra lê.\nArticolo 11\nTutte e personn-e acuzæ de ’n delitto gh’an o drito d’ese prezunte inocenti mentre a no segge\nprovâ a seu corpa, in mòddo legale e in giudiçio publico, into quæ agen avuo tutte e garansie\nnecesaie pe-a seu difeiza.\nNisciun o saiâ condanòu pe di atti ò de òmiscioin che a-o momento d’ese comissi no foisan\ndelitti segondo o drito interno ò internaçionale. No s’inponiâ manco de penn-e ciù gravi che\nquelle aplicæ a-o momento into quæ o delitto o l’é stæto comisso.\nArticolo 12\nNisciun o saiâ sotomisso a de interferense arbitraie inta seu vitta privâ, inta seu famiggia,\nabitaçion ò corispondensa, ni a di atacchi contra o seu önô e reputaçion. Ògni personn-a a gh’à\ndrito a-a proteçion da lezze contra tæ interferense ò lexoin.\nArticolo 13\nTutti gh’an drito a-a libertæ de movimento e rescidensa drento a-o teritöio de ’n Stato.\nTutti gh’an drito a sciortî da ’n Paize, incluzo o pròpio, e de ritornâ a-o seu Paize.\nArticolo 14\nIn caxo de persecuçion, ògni personn-a a gh’à o drito de çercâ e de gödî d’azilo in atri Paixi.\nQuesto drito o no poriâ ese invocòu contra de açioin giudiçiali couzæ da di delitti no\npolitichi ò da de açioin contraie a-i propòxiti e prinçippi de Naçioin Unie.\nArticolo 15\nTutti gh’an drito a ’na çitadinansa.\nA nisciun se ghe poriâ levâ a seu çitadinansa ò o drito de cangiâ çitadinansa.\nArticolo 16\nI òmmi e e dònne, a partî da l’etæ adegoâ, gh’an o drito de spozase e de formâ ’na famiggia,\nsensa nisciunn-a restriçion de razza, çitadinansa ò religion. Gh’an anche pægi driti rigoardo\na-o maiezzo, durante o maiezzo e into caxo ch’o segge desfæto.\nO spozaliçio o poriâ ese contræto solo co-o consenso pin e libero di futuri spozoei.\nA famiggia a l’é l’elemento naturale e fondamentale da socjêtæ e a gh’à drito a-a proteçion da\nsocjêtæ e do Stato.\nArticolo 17\nÒgni personn-a a gh’à drito a-a propiêtæ, segge personale ò in comun con atri.\nNisciun o saiâ arbitraiamente privòu da seu propiêtæ.\nArticolo 18\nÒgni personn-a a gh’à drito a-a libertæ de pensceo, de coscensa e de religion; quello drito o\nl’includde a libertæ de cangiâ religion ò creddo, e a libertæ de manifestali, individoalmente ò\ninsemme a di atri, segge in publico che in privòu, atraverso l’insegnamento, a pratica, o culto\ne l’òservansa."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "40b2aa0a4133b389db7463c2a60a0687",
            "Index": 2,
            "Label": "3",
            "Size": [
                595.0,
                842.0
            ],
            "Text": "Articolo 19\nTutte e personn-e gh’an drito a-a libertæ d’òpinion e d’esprescion; quello drito o l’includde a\nlibertæ de sostegnî de òpinioin sensa interferense e de çercâ, riçeive e inpartî informaçioin e\nidee atraverso ògni mezzo e sensa limitaçioin de confin.\nArticolo 20\nTutti gh’an drito a-a libertæ de riunion e d’asociaçion paxifica.\nNisciun o poriâ ese costreito a apartegnî a ’n’asociaçion.\nArticolo 21\nÒgni personn-a a gh’à o drito de parteçipâ into governo do seu Paize, diretamente ò pe via de\ndi raprezentanti liberamente çernui.\nÒgni personn-a a gh’à drito d’acesso, in condiçioin d’egoaliansa, a-e fonçioin publiche do seu\nPaize.\nA voentæ do pòpolo a l’é a baze de l’outoritæ do poei publico; questa voentæ a saiâ espressa\ninte de eleçioin outentiche che s’avian da tegnî in mòddo periòdico, pe voto universale e\negoale, ch’o saiâ anche segretto ò segondo de procedue pe garantî a libertæ do voto.\nArticolo 22\nÒgni individoo, comme menbro da socjêtæ, o gh’à drito a-a seguessa sociale e, atraverso o\nsfòrso naçionale e a cooperaçion internaçionale, e in relaçion con l’òrganizaçion e e risorse\nd’ògni Stato, a-a realizaçion di driti econòmichi, sociali e colturali indispensabili pe-a seu\ndignitæ e pe-o libero sviluppo da seu personalitæ.\nArticolo 23\nÒgni personn-a a gh’à drito a travagiâ, a çerne con libertæ o seu inpiego, a gödî de de\ncondiçioin de travaggio giuste e sodifaxenti e a-a proteçion contra a dizòcupaçion.\nÒgni personn-a, sensa discriminaçioin, a gh’à drito a egoale retribuçion pe egoale travaggio.\nÒgni personn-a ch’a travaggia a gh’à drito a-a retribuçion giusta e sodisfaxente ch’a ghe pòsse\naseguâ a lê e a-a seu famiggia l’existensa conforme a-a dignitæ umann-a, a quæ a saiâ\nconplementâ, in caxo necesaio, da atri mezzi de proteçion sociale.\nÒgni personn-a a gh’à o drito de fondâ di scindacati e d’aderighe pe-a difeiza di pròppi\ninteresci.\nArticolo 24\nTutte e personn-e gh’an drito a-o ripözo e a-a demoa, o quæ o l’includde a limitaçion\nraxonevole de oe de travaggio e e ferie periòdiche pagæ.\nArticolo 25\nÒgnidun o gh’à drito a ’n livello de vitta adegoòu ch’o pòsse aseguaghe, a lê mæximo e a-a seu\nfamiggia, a sanitæ e o ben, e sorvetutto l’alimentaçion, o vestî, l’abitaçion, l’ascistensa\nmedica e i serviççi sociali necesai; a-o mæximo mòddo, o gh’à drito a-e aseguaçioin in caxo de\ndizinpiego, moutia, invaliditæ, vidoansa, vegiaia e atri caxi de perdia di mezzi de\nsostentaçion pe de circostanse indipendenti da-a seu voentæ.\nA maternitæ e l’infansa gh’an drito a-a cua e a l’ascistensa speciale. Tutti i figeu, segge\nnasciui into maiezzo che feua de lê, gh’an i mæximi driti a-a proteçion sociale.\nArticolo 26\nÒgni personn-a a gh’à drito a l’educaçion. L’educaçion a gh’à da ese gratoia, a-o meno quante\nrigoarda l’istruçion fondamentale e de baze. Questa a saiâ d’òbligo. S’aviâ da generalizâ a\ndisponibilitæ d’istruçion tecnica e profescionale; e l’acesso a-i studdi de graddo superiô o\nsaiâ pægio pe tutti in baze a-o merito.\nL’educaçion a gh’aviâ comme meta o sviluppo pin da personalitæ umann-a e o rinforsamento do\nrispetto verso i driti de personn-e e e libertæ fondamentali; a favoriâ a conprenscion, a\ntoleransa e l’amiciçia fra tutte e naçioin, e razze e e religioin, e a promoviâ o sviluppo de\nativitæ de Naçioin Unie pe-o mantegnimento da paxe.\nI poæ e e moæ gh’avian o drito preferente de çerne o tipo d’educaçion che s’aviâ da dâ a-i seu\nfiggi."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "9c02311954950e25b07e4e20f29d2dfa",
            "Index": 3,
            "Label": "4",
            "Size": [
                595.0,
                842.0
            ],
            "Text": "Articolo 27\nTutte e personn-e gh’an drito a parteçipâ con libertæ inta vitta colturale da comunitæ, a gödî\nde arte e a parteçipâ into progresso scentifico e inti seu benefiççi.\nÒgnidun o gh’à drito a-a proteçion di interesci morali e materiali che corispondan a-e\nproduçioin scentifiche, leteraie ò artistiche de quæ o foise l’outô.\nArticolo 28\nÒgni personn-a a gh’à drito a ’n ordine sociale e internaçionale into quæ i driti e e libertæ\nproclamæ inte questa Diciaraçion vegnan conpletamente efetivi.\nArticolo 29\nÒgnidun o gh’à di dovei verso a comunitæ, perché solo inte lê o peu svilupâ a seu personalitæ\nconpletamente e con libertæ.\nInte l’ezerciçio di seu dovei e libertæ, tutti saian sotomissi unicamente a-e limitaçioin\nstabilie da-a lezze co-o solo propòxito d’aseguâ o riconoscimento e o rispetto di driti e e\nlibertæ di atri, e de conpî co-e giuste ezigense da morale, de l’ordine publico e do ben\ngenerale inte ’na socjêtæ democratica.\nQuesti driti e libertæ no peuan ese ezercitæ, inte nisciun caxo, in òpoxiçion a-i propòxiti e\nprinçippi de Naçioin Unie.\nArticolo 30\nNinte inte questa diciaraçion o poriâ ese interpretòu comme inplicante do drito, pe quæ se\nsegge Stato, gruppo ò personn-a, a ezercitâ de ativitæ ò a portâ avanti di atti pe-a distruçion\ndi driti ò de libertæ inte lê proclamæ."
        }
    }
}

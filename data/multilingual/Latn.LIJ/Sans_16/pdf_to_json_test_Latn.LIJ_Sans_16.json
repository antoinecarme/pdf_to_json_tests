{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469030,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "DICIARA\u00c7ION UNIVERSALE DI DRITI DE PERSONN-E\nPreanbolo\nConscider\u00f2u che o riconoscimento da pr\u00f2pia dignit\u00e6 e di driti p\u00e6gi e inalienabili de tutti i menbri da\nfamiggia umann-a o l\u2019\u00e9 o fondamento da libert\u00e6, da giusti\u00e7ia e da paxe into mondo,\nConscider\u00f2u che a nega\u00e7ion e o desprexo di driti de personn-e an acaxon\u00f2u di atti de barbarit\u00e6 che an ofeizo\na coscensa de l\u2019umanit\u00e6; e che l\u2019\u00e9 st\u00e6to proclam\u00f2u comme ci\u00f9 erta aspira\u00e7ion de l\u2019\u00f2mmo l\u2019arivo de \u2019n\nmondo into qu\u00e6 tutti, liber\u00e6 da-a poia e da-a mizeia, g\u00f6dian da libert\u00e6 de par\u00f2lla e de creddo,\nConscider\u00f2u che l\u2019\u00e9 esensiale che i driti de personn-e segian protezui da de lezze giuridiche perch\u00e9 l\u2019\u00f2mmo o\nno s\u2019atreuve costreito, in urtima istansa, a-a rebelion contra a tirania e l\u2019\u00f2prescion,\nConscider\u00f2u che l\u2019\u00e9 esensiale promeuve o sviluppo de de rela\u00e7ioin da amixi fra e na\u00e7ioin,\nConscider\u00f2u che i p\u00f2poli de Na\u00e7ioin Unie an aferm\u00f2u into seu Statuto a seu fede inti driti fondamentali de\npersonn-e, inta dignit\u00e6 e into val\u00f4 da personn-a umann-a e inti driti p\u00e6gi d\u2019\u00f2mmi e d\u00f2nne, e an determin\u00f2u a\npromo\u00e7ion do progresso sociale e de \u2019n megio livello de vitta inte \u2019n ci\u00f9 erto graddo de libert\u00e6,\nConscider\u00f2u che i Stati Menbri se son conpromissi a asegu\u00e2, in coopera\u00e7ion co-e Na\u00e7ioin Unie, a promo\u00e7ion\ndo rispetto universale e l\u2019\u00f2servansa di driti de l\u2019\u00f2mmo e de libert\u00e6 fondamentali,\nConscider\u00f2u che \u2019na conce\u00e7ion comun de questi driti e libert\u00e6 a l\u2019\u00e9 da ci\u00f9 grande inportansa pe l\u2019intrega\nrealiza\u00e7ion de questi conpromissi, l\u2019asenblea generale, aloa,\na proclamma a prezente Diciara\u00e7ion Universale di Driti de Personn-e, comme ideale comun pe-o qu\u00e6 tutte e\ngente e e na\u00e7ioin gh\u2019an da sforsase, de m\u00f2ddo che \u00f2gni individoo e \u00f2gni istitu\u00e7ion, into tegnila de longo a\nmem\u00f6ia, promeuvan, atraverso l\u2019insegnamento e l\u2019educa\u00e7ion, o rispetto pe questi driti e libert\u00e6, e con de",
            "Image": "d1fff1f8f73194007e1e3e107fe92cef"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "mezue progrescive na\u00e7ionali e interna\u00e7ionali n\u2019aseguen o riconoscimento e l\u2019aplica\u00e7ion universali e efetivi,\nsegge fra i p\u00f2poli di Stati Menbri che fra quelli di terit\u00f6i sotta a seu giurisdi\u00e7ion.\nArticolo 1\nTutte e personn-e nascian libere e p\u00e6ge in dignit\u00e6 e driti. Son dot\u00e6 de raxon e coscensa e gh\u2019an da ag\u00ee l\u2019unn-\na verso l\u2019atra inte \u2019n spirito de fradelansa.\nArticolo 2\n\u00d2gni personn-a a gh\u2019\u00e0 tutti i driti e e libert\u00e6 proclam\u00e6 inte questa Diciara\u00e7ion, sensa nisciunn-a distin\u00e7ion de\nrazza, c\u00f4, sesso, lengoa, religion, \u00f2pinion politica \u00f2 d\u2019atro tipo, \u00f2rigine na\u00e7ionale \u00f2 sociale, poxi\u00e7ion\necon\u00f2mica, nascimento, \u00f2 qu\u00e6 se segge atra condi\u00e7ion.\nPe de ci\u00f9, no se fai\u00e2 nisciunn-a diferensa fond\u00e2 in sci\u00e2 condi\u00e7ion politica, giuridica \u00f2 interna\u00e7ionale do Paize\n\u00f2 do terit\u00f6io a-o qu\u00e6 e personn-e apartegnan, segge pe-i Paixi indipendenti che pe-i terit\u00f6i sott\u2019aministra\u00e7ion\nfiduciaia, sens\u2019outonomia, \u00f2 sotomissi a \u00f2gni atra limita\u00e7ion de sovranit\u00e6.\nArticolo 3\nTutti gh\u2019an drito a-a vitta, a-a libert\u00e6 e a-a seguessa personale.\nArticolo 4\nNisciun o sai\u00e2 sotomisso a scciavit\u00f9 ni a servit\u00f9; a scciavit\u00f9 e a tr\u00e6ta de scciavi son proibie in tutte e forme.\nArticolo 5\nNisciun o sai\u00e2 sotomisso a tortue ni a penn-e \u00f2 puni\u00e7ioin crudeli, inumann-e \u00f2 degradanti.\nArticolo 6",
            "Image": "ae148695123f0ba1ea801bcfededa0bc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Tutti gh\u2019an drito, in \u00f2gni p\u00f2sto, a-o riconoscimento da seu personalit\u00e6 giuridica.\nArticolo 7\nTutte e personn-e son p\u00e6ge davanti a-a lezze e gh\u2019an drito, sensa distin\u00e7ioin, a egoale prote\u00e7ion da parte de\nquella. Tutti gh\u2019an drito a-a m\u00e6xima prote\u00e7ion contra \u00f2gni discrimina\u00e7ion ch\u2019a segge in viola\u00e7ion da\nprezente Diciara\u00e7ion, comme contra tutto quello che p\u00f2sse a\u00e7iment\u00e2 a t\u00e2 discrimina\u00e7ion.\nArticolo 8\n\u00d2gni personn-a a gh\u2019\u00e0 drito a l\u2019efetiva poscibilit\u00e6 de ricorso a di tribunali na\u00e7ionali conpetenti, pe difendise\ncontra i atti che segian in viola\u00e7ion di driti fondamentali a l\u00ea riconosciui da-a costitu\u00e7ion \u00f2 da-a lezze.\nArticolo 9\nNisciun o pori\u00e2 ese arbitraiamente arest\u00f2u, detegnuo \u00f2 ezili\u00f2u.\nArticolo 10\n\u00d2gni individoo o gh\u2019\u00e0 o drito, in condi\u00e7ion de conpleta egoaliansa, d\u2019ese sentio publicamente e con giusti\u00e7ia\nda \u2019n tribunale indipendente e inpar\u00e7iale, pe-a determina\u00e7ion di seu driti e de seu \u00f2bliga\u00e7ioin \u00f2 de acuze\npenali contra l\u00ea.\nArticolo 11\nTutte e personn-e acuz\u00e6 de \u2019n delitto gh\u2019an o drito d\u2019ese prezunte inocenti mentre a no segge prov\u00e2 a seu\ncorpa, in m\u00f2ddo legale e in giudi\u00e7io publico, into qu\u00e6 agen avuo tutte e garansie necesaie pe-a seu difeiza.\nNisciun o sai\u00e2 condan\u00f2u pe di atti \u00f2 de \u00f2miscioin che a-o momento d\u2019ese comissi no foisan delitti segondo o\ndrito interno \u00f2 interna\u00e7ionale. No s\u2019inponi\u00e2 manco de penn-e ci\u00f9 gravi che quelle aplic\u00e6 a-o momento into\nqu\u00e6 o delitto o l\u2019\u00e9 st\u00e6to comisso.",
            "Image": "77db315a2569b54826029168ec39e205"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Articolo 12\nNisciun o sai\u00e2 sotomisso a de interferense arbitraie inta seu vitta priv\u00e2, inta seu famiggia, abita\u00e7ion \u00f2\ncorispondensa, ni a di atacchi contra o seu \u00f6n\u00f4 e reputa\u00e7ion. \u00d2gni personn-a a gh\u2019\u00e0 drito a-a prote\u00e7ion da\nlezze contra t\u00e6 interferense \u00f2 lexoin.\nArticolo 13\nTutti gh\u2019an drito a-a libert\u00e6 de movimento e rescidensa drento a-o terit\u00f6io de \u2019n Stato.\nTutti gh\u2019an drito a sciort\u00ee da \u2019n Paize, incluzo o pr\u00f2pio, e de ritorn\u00e2 a-o seu Paize.\nArticolo 14\nIn caxo de persecu\u00e7ion, \u00f2gni personn-a a gh\u2019\u00e0 o drito de \u00e7erc\u00e2 e de g\u00f6d\u00ee d\u2019azilo in atri Paixi.\nQuesto drito o no pori\u00e2 ese invoc\u00f2u contra de a\u00e7ioin giudi\u00e7iali couz\u00e6 da di delitti no politichi \u00f2 da de a\u00e7ioin\ncontraie a-i prop\u00f2xiti e prin\u00e7ippi de Na\u00e7ioin Unie.\nArticolo 15\nTutti gh\u2019an drito a \u2019na \u00e7itadinansa.\nA nisciun se ghe pori\u00e2 lev\u00e2 a seu \u00e7itadinansa \u00f2 o drito de cangi\u00e2 \u00e7itadinansa.\nArticolo 16\nI \u00f2mmi e e d\u00f2nne, a part\u00ee da l\u2019et\u00e6 adego\u00e2, gh\u2019an o drito de spozase e de form\u00e2 \u2019na famiggia, sensa nisciunn-a\nrestri\u00e7ion de razza, \u00e7itadinansa \u00f2 religion. Gh\u2019an anche p\u00e6gi driti rigoardo a-o maiezzo, durante o maiezzo e\ninto caxo ch\u2019o segge desf\u00e6to.\nO spozali\u00e7io o pori\u00e2 ese contr\u00e6to solo co-o consenso pin e libero di futuri spozoei.",
            "Image": "9aa88e8755b5567ab6f5c22e10629df1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "A famiggia a l\u2019\u00e9 l\u2019elemento naturale e fondamentale da socj\u00eat\u00e6 e a gh\u2019\u00e0 drito a-a prote\u00e7ion da socj\u00eat\u00e6 e do\nStato.\nArticolo 17\n\u00d2gni personn-a a gh\u2019\u00e0 drito a-a propi\u00eat\u00e6, segge personale \u00f2 in comun con atri.\nNisciun o sai\u00e2 arbitraiamente priv\u00f2u da seu propi\u00eat\u00e6.\nArticolo 18\n\u00d2gni personn-a a gh\u2019\u00e0 drito a-a libert\u00e6 de pensceo, de coscensa e de religion; quello drito o l\u2019includde a\nlibert\u00e6 de cangi\u00e2 religion \u00f2 creddo, e a libert\u00e6 de manifestali, individoalmente \u00f2 insemme a di atri, segge in\npublico che in priv\u00f2u, atraverso l\u2019insegnamento, a pratica, o culto e l\u2019\u00f2servansa.\nArticolo 19\nTutte e personn-e gh\u2019an drito a-a libert\u00e6 d\u2019\u00f2pinion e d\u2019esprescion; quello drito o l\u2019includde a libert\u00e6 de\nsostegn\u00ee de \u00f2pinioin sensa interferense e de \u00e7erc\u00e2, ri\u00e7eive e inpart\u00ee informa\u00e7ioin e idee atraverso \u00f2gni mezzo\ne sensa limita\u00e7ioin de confin.\nArticolo 20\nTutti gh\u2019an drito a-a libert\u00e6 de riunion e d\u2019asocia\u00e7ion paxifica.\nNisciun o pori\u00e2 ese costreito a apartegn\u00ee a \u2019n\u2019asocia\u00e7ion.\nArticolo 21\n\u00d2gni personn-a a gh\u2019\u00e0 o drito de parte\u00e7ip\u00e2 into governo do seu Paize, diretamente \u00f2 pe via de di raprezentanti\nliberamente \u00e7ernui.",
            "Image": "dfc812e31150d344394161da54b76648"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "\u00d2gni personn-a a gh\u2019\u00e0 drito d\u2019acesso, in condi\u00e7ioin d\u2019egoaliansa, a-e fon\u00e7ioin publiche do seu Paize.\nA voent\u00e6 do p\u00f2polo a l\u2019\u00e9 a baze de l\u2019outorit\u00e6 do poei publico; questa voent\u00e6 a sai\u00e2 espressa inte de ele\u00e7ioin\noutentiche che s\u2019avian da tegn\u00ee in m\u00f2ddo peri\u00f2dico, pe voto universale e egoale, ch\u2019o sai\u00e2 anche segretto \u00f2\nsegondo de procedue pe garant\u00ee a libert\u00e6 do voto.\nArticolo 22\n\u00d2gni individoo, comme menbro da socj\u00eat\u00e6, o gh\u2019\u00e0 drito a-a seguessa sociale e, atraverso o sf\u00f2rso na\u00e7ionale e\na coopera\u00e7ion interna\u00e7ionale, e in rela\u00e7ion con l\u2019\u00f2rganiza\u00e7ion e e risorse d\u2019\u00f2gni Stato, a-a realiza\u00e7ion di driti\necon\u00f2michi, sociali e colturali indispensabili pe-a seu dignit\u00e6 e pe-o libero sviluppo da seu personalit\u00e6.\nArticolo 23\n\u00d2gni personn-a a gh\u2019\u00e0 drito a travagi\u00e2, a \u00e7erne con libert\u00e6 o seu inpiego, a g\u00f6d\u00ee de de condi\u00e7ioin de\ntravaggio giuste e sodifaxenti e a-a prote\u00e7ion contra a diz\u00f2cupa\u00e7ion.\n\u00d2gni personn-a, sensa discrimina\u00e7ioin, a gh\u2019\u00e0 drito a egoale retribu\u00e7ion pe egoale travaggio.\n\u00d2gni personn-a ch\u2019a travaggia a gh\u2019\u00e0 drito a-a retribu\u00e7ion giusta e sodisfaxente ch\u2019a ghe p\u00f2sse asegu\u00e2 a l\u00ea e\na-a seu famiggia l\u2019existensa conforme a-a dignit\u00e6 umann-a, a qu\u00e6 a sai\u00e2 conplement\u00e2, in caxo necesaio, da\natri mezzi de prote\u00e7ion sociale.\n\u00d2gni personn-a a gh\u2019\u00e0 o drito de fond\u00e2 di scindacati e d\u2019aderighe pe-a difeiza di pr\u00f2ppi interesci.\nArticolo 24\nTutte e personn-e gh\u2019an drito a-o rip\u00f6zo e a-a demoa, o qu\u00e6 o l\u2019includde a limita\u00e7ion raxonevole de oe de\ntravaggio e e ferie peri\u00f2diche pag\u00e6.\nArticolo 25",
            "Image": "1231f061fa344b6135c0f30d73be663b"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "\u00d2gnidun o gh\u2019\u00e0 drito a \u2019n livello de vitta adego\u00f2u ch\u2019o p\u00f2sse aseguaghe, a l\u00ea m\u00e6ximo e a-a seu famiggia, a\nsanit\u00e6 e o ben, e sorvetutto l\u2019alimenta\u00e7ion, o vest\u00ee, l\u2019abita\u00e7ion, l\u2019ascistensa medica e i servi\u00e7\u00e7i sociali\nnecesai; a-o m\u00e6ximo m\u00f2ddo, o gh\u2019\u00e0 drito a-e asegua\u00e7ioin in caxo de dizinpiego, moutia, invalidit\u00e6,\nvidoansa, vegiaia e atri caxi de perdia di mezzi de sostenta\u00e7ion pe de circostanse indipendenti da-a seu\nvoent\u00e6.\nA maternit\u00e6 e l\u2019infansa gh\u2019an drito a-a cua e a l\u2019ascistensa speciale. Tutti i figeu, segge nasciui into maiezzo\nche feua de l\u00ea, gh\u2019an i m\u00e6ximi driti a-a prote\u00e7ion sociale.\nArticolo 26\n\u00d2gni personn-a a gh\u2019\u00e0 drito a l\u2019educa\u00e7ion. L\u2019educa\u00e7ion a gh\u2019\u00e0 da ese gratoia, a-o meno quante rigoarda\nl\u2019istru\u00e7ion fondamentale e de baze. Questa a sai\u00e2 d\u2019\u00f2bligo. S\u2019avi\u00e2 da generaliz\u00e2 a disponibilit\u00e6 d\u2019istru\u00e7ion\ntecnica e profescionale; e l\u2019acesso a-i studdi de graddo superi\u00f4 o sai\u00e2 p\u00e6gio pe tutti in baze a-o merito.\nL\u2019educa\u00e7ion a gh\u2019avi\u00e2 comme meta o sviluppo pin da personalit\u00e6 umann-a e o rinforsamento do rispetto\nverso i driti de personn-e e e libert\u00e6 fondamentali; a favori\u00e2 a conprenscion, a toleransa e l\u2019amici\u00e7ia fra tutte\ne na\u00e7ioin, e razze e e religioin, e a promovi\u00e2 o sviluppo de ativit\u00e6 de Na\u00e7ioin Unie pe-o mantegnimento da\npaxe.\nI po\u00e6 e e mo\u00e6 gh\u2019avian o drito preferente de \u00e7erne o tipo d\u2019educa\u00e7ion che s\u2019avi\u00e2 da d\u00e2 a-i seu figgi.\nArticolo 27\nTutte e personn-e gh\u2019an drito a parte\u00e7ip\u00e2 con libert\u00e6 inta vitta colturale da comunit\u00e6, a g\u00f6d\u00ee de arte e a\nparte\u00e7ip\u00e2 into progresso scentifico e inti seu benefi\u00e7\u00e7i.\n\u00d2gnidun o gh\u2019\u00e0 drito a-a prote\u00e7ion di interesci morali e materiali che corispondan a-e produ\u00e7ioin scentifiche,\nleteraie \u00f2 artistiche de qu\u00e6 o foise l\u2019out\u00f4.",
            "Image": "e42c1e683b17b9d3749413555378959b"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Articolo 28\n\u00d2gni personn-a a gh\u2019\u00e0 drito a \u2019n ordine sociale e interna\u00e7ionale into qu\u00e6 i driti e e libert\u00e6 proclam\u00e6 inte\nquesta Diciara\u00e7ion vegnan conpletamente efetivi.\nArticolo 29\n\u00d2gnidun o gh\u2019\u00e0 di dovei verso a comunit\u00e6, perch\u00e9 solo inte l\u00ea o peu svilup\u00e2 a seu personalit\u00e6 conpletamente\ne con libert\u00e6.\nInte l\u2019ezerci\u00e7io di seu dovei e libert\u00e6, tutti saian sotomissi unicamente a-e limita\u00e7ioin stabilie da-a lezze co-o\nsolo prop\u00f2xito d\u2019asegu\u00e2 o riconoscimento e o rispetto di driti e e libert\u00e6 di atri, e de conp\u00ee co-e giuste\nezigense da morale, de l\u2019ordine publico e do ben generale inte \u2019na socj\u00eat\u00e6 democratica.\nQuesti driti e libert\u00e6 no peuan ese ezercit\u00e6, inte nisciun caxo, in \u00f2poxi\u00e7ion a-i prop\u00f2xiti e prin\u00e7ippi de\nNa\u00e7ioin Unie.\nArticolo 30\nNinte inte questa diciara\u00e7ion o pori\u00e2 ese interpret\u00f2u comme inplicante do drito, pe qu\u00e6 se segge Stato,\ngruppo \u00f2 personn-a, a ezercit\u00e2 de ativit\u00e6 \u00f2 a port\u00e2 avanti di atti pe-a distru\u00e7ion di driti \u00f2 de libert\u00e6 inte l\u00ea\nproclam\u00e6.",
            "Image": "a22ffcc3106b223664dd931b70be227e"
        }
    }
}

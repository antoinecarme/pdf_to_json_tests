{
    "MetaData": {
        "Author": null,
        "Creation_Date": 1581469175,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "2a67b562046ca90a175060037cede878",
            "Index": 0,
            "Label": "1",
            "Size": [
                595.0,
                842.0
            ],
            "Text": "DICIARAÇION UNIVERSALE DI DRITI DE PERSONN-E\nPreanbolo\nConscideròu che o riconoscimento da pròpia dignitæ e di driti pægi e inalienabili de\ntutti i menbri da famiggia umann-a o l’é o fondamento da libertæ, da giustiçia e da\npaxe into mondo,\nConscideròu che a negaçion e o desprexo di driti de personn-e an acaxonòu di atti de\nbarbaritæ che an ofeizo a coscensa de l’umanitæ; e che l’é stæto proclamòu comme ciù\nerta aspiraçion de l’òmmo l’arivo de ’n mondo into quæ tutti, liberæ da-a poia e da-\na mizeia, gödian da libertæ de paròlla e de creddo,\nConscideròu che l’é esensiale che i driti de personn-e segian protezui da de lezze\ngiuridiche perché l’òmmo o no s’atreuve costreito, in urtima istansa, a-a rebelion\ncontra a tirania e l’òprescion,\nConscideròu che l’é esensiale promeuve o sviluppo de de relaçioin da amixi fra e\nnaçioin,\nConscideròu che i pòpoli de Naçioin Unie an afermòu into seu Statuto a seu fede inti\ndriti fondamentali de personn-e, inta dignitæ e into valô da personn-a umann-a e inti\ndriti pægi d’òmmi e dònne, e an determinòu a promoçion do progresso sociale e de ’n\nmegio livello de vitta inte ’n ciù erto graddo de libertæ,\nConscideròu che i Stati Menbri se son conpromissi a aseguâ, in cooperaçion co-e Naçioin\nUnie, a promoçion do rispetto universale e l’òservansa di driti de l’òmmo e de\nlibertæ fondamentali,\nConscideròu che ’na conceçion comun de questi driti e libertæ a l’é da ciù grande\ninportansa pe l’intrega realizaçion de questi conpromissi, l’asenblea generale, aloa,\na proclamma a prezente Diciaraçion Universale di Driti de Personn-e, comme ideale comun\npe-o quæ tutte e gente e e naçioin gh’an da sforsase, de mòddo che ògni individoo e\nògni istituçion, into tegnila de longo a memöia, promeuvan, atraverso l’insegnamento e\nl’educaçion, o rispetto pe questi driti e libertæ, e con de mezue progrescive\nnaçionali e internaçionali n’aseguen o riconoscimento e l’aplicaçion universali e\nefetivi, segge fra i pòpoli di Stati Menbri che fra quelli di teritöi sotta a seu\ngiurisdiçion.\nArticolo 1\nTutte e personn-e nascian libere e pæge in dignitæ e driti. Son dotæ de raxon e\ncoscensa e gh’an da agî l’unn-a verso l’atra inte ’n spirito de fradelansa.\nArticolo 2\nÒgni personn-a a gh’à tutti i driti e e libertæ proclamæ inte questa Diciaraçion,\nsensa nisciunn-a distinçion de razza, cô, sesso, lengoa, religion, òpinion politica ò\nd’atro tipo, òrigine naçionale ò sociale, poxiçion econòmica, nascimento, ò quæ se\nsegge atra condiçion.\nPe de ciù, no se faiâ nisciunn-a diferensa fondâ in sciâ condiçion politica, giuridica\nò internaçionale do Paize ò do teritöio a-o quæ e personn-e apartegnan, segge pe-i\nPaixi indipendenti che pe-i teritöi sott’aministraçion fiduciaia, sens’outonomia, ò"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9961b8e4fc8ea73ae3e65569511a43fa",
            "Index": 1,
            "Label": "2",
            "Size": [
                595.0,
                842.0
            ],
            "Text": "sotomissi a ògni atra limitaçion de sovranitæ.\nArticolo 3\nTutti gh’an drito a-a vitta, a-a libertæ e a-a seguessa personale.\nArticolo 4\nNisciun o saiâ sotomisso a scciavitù ni a servitù; a scciavitù e a træta de scciavi son\nproibie in tutte e forme.\nArticolo 5\nNisciun o saiâ sotomisso a tortue ni a penn-e ò puniçioin crudeli, inumann-e ò\ndegradanti.\nArticolo 6\nTutti gh’an drito, in ògni pòsto, a-o riconoscimento da seu personalitæ giuridica.\nArticolo 7\nTutte e personn-e son pæge davanti a-a lezze e gh’an drito, sensa distinçioin, a\negoale proteçion da parte de quella. Tutti gh’an drito a-a mæxima proteçion contra\nògni discriminaçion ch’a segge in violaçion da prezente Diciaraçion, comme contra\ntutto quello che pòsse açimentâ a tâ discriminaçion.\nArticolo 8\nÒgni personn-a a gh’à drito a l’efetiva poscibilitæ de ricorso a di tribunali\nnaçionali conpetenti, pe difendise contra i atti che segian in violaçion di driti\nfondamentali a lê riconosciui da-a costituçion ò da-a lezze.\nArticolo 9\nNisciun o poriâ ese arbitraiamente arestòu, detegnuo ò eziliòu.\nArticolo 10\nÒgni individoo o gh’à o drito, in condiçion de conpleta egoaliansa, d’ese sentio\npublicamente e con giustiçia da ’n tribunale indipendente e inparçiale, pe-a\ndeterminaçion di seu driti e de seu òbligaçioin ò de acuze penali contra lê.\nArticolo 11\nTutte e personn-e acuzæ de ’n delitto gh’an o drito d’ese prezunte inocenti mentre a\nno segge provâ a seu corpa, in mòddo legale e in giudiçio publico, into quæ agen avuo\ntutte e garansie necesaie pe-a seu difeiza.\nNisciun o saiâ condanòu pe di atti ò de òmiscioin che a-o momento d’ese comissi no\nfoisan delitti segondo o drito interno ò internaçionale. No s’inponiâ manco de penn-e\nciù gravi che quelle aplicæ a-o momento into quæ o delitto o l’é stæto comisso.\nArticolo 12\nNisciun o saiâ sotomisso a de interferense arbitraie inta seu vitta privâ, inta seu\nfamiggia, abitaçion ò corispondensa, ni a di atacchi contra o seu önô e reputaçion."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "171cdac200b8c02ef715350ce769a2d6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ògni personn-a a gh’à drito a-a proteçion da lezze contra tæ interferense ò lexoin.\nArticolo 13\nTutti gh’an drito a-a libertæ de movimento e rescidensa drento a-o teritöio de ’n\nStato.\nTutti gh’an drito a sciortî da ’n Paize, incluzo o pròpio, e de ritornâ a-o seu\nPaize.\nArticolo 14\nIn caxo de persecuçion, ògni personn-a a gh’à o drito de çercâ e de gödî d’azilo in\natri Paixi.\nQuesto drito o no poriâ ese invocòu contra de açioin giudiçiali couzæ da di delitti no\npolitichi ò da de açioin contraie a-i propòxiti e prinçippi de Naçioin Unie.\nArticolo 15\nTutti gh’an drito a ’na çitadinansa.\nA nisciun se ghe poriâ levâ a seu çitadinansa ò o drito de cangiâ çitadinansa.\nArticolo 16\nI òmmi e e dònne, a partî da l’etæ adegoâ, gh’an o drito de spozase e de formâ ’na\nfamiggia, sensa nisciunn-a restriçion de razza, çitadinansa ò religion. Gh’an anche\npægi driti rigoardo a-o maiezzo, durante o maiezzo e into caxo ch’o segge desfæto.\nO spozaliçio o poriâ ese contræto solo co-o consenso pin e libero di futuri spozoei.\nA famiggia a l’é l’elemento naturale e fondamentale da socjêtæ e a gh’à drito a-a\nproteçion da socjêtæ e do Stato.\nArticolo 17\nÒgni personn-a a gh’à drito a-a propiêtæ, segge personale ò in comun con atri.\nNisciun o saiâ arbitraiamente privòu da seu propiêtæ.\nArticolo 18\nÒgni personn-a a gh’à drito a-a libertæ de pensceo, de coscensa e de religion; quello\ndrito o l’includde a libertæ de cangiâ religion ò creddo, e a libertæ de manifestali,\nindividoalmente ò insemme a di atri, segge in publico che in privòu, atraverso\nl’insegnamento, a pratica, o culto e l’òservansa.\nArticolo 19\nTutte e personn-e gh’an drito a-a libertæ d’òpinion e d’esprescion; quello drito o\nl’includde a libertæ de sostegnî de òpinioin sensa interferense e de çercâ, riçeive e\ninpartî informaçioin e idee atraverso ògni mezzo e sensa limitaçioin de confin.\nArticolo 20\nTutti gh’an drito a-a libertæ de riunion e d’asociaçion paxifica."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bbaf08cff5646c5d4f4e4c070eb21ab5",
            "Index": 3,
            "Label": "4",
            "Size": [
                595.0,
                842.0
            ],
            "Text": "Nisciun o poriâ ese costreito a apartegnî a ’n’asociaçion.\nArticolo 21\nÒgni personn-a a gh’à o drito de parteçipâ into governo do seu Paize, diretamente ò pe\nvia de di raprezentanti liberamente çernui.\nÒgni personn-a a gh’à drito d’acesso, in condiçioin d’egoaliansa, a-e fonçioin\npubliche do seu Paize.\nA voentæ do pòpolo a l’é a baze de l’outoritæ do poei publico; questa voentæ a saiâ\nespressa inte de eleçioin outentiche che s’avian da tegnî in mòddo periòdico, pe voto\nuniversale e egoale, ch’o saiâ anche segretto ò segondo de procedue pe garantî a\nlibertæ do voto.\nArticolo 22\nÒgni individoo, comme menbro da socjêtæ, o gh’à drito a-a seguessa sociale e,\natraverso o sfòrso naçionale e a cooperaçion internaçionale, e in relaçion con\nl’òrganizaçion e e risorse d’ògni Stato, a-a realizaçion di driti econòmichi, sociali\ne colturali indispensabili pe-a seu dignitæ e pe-o libero sviluppo da seu personalitæ.\nArticolo 23\nÒgni personn-a a gh’à drito a travagiâ, a çerne con libertæ o seu inpiego, a gödî de\nde condiçioin de travaggio giuste e sodifaxenti e a-a proteçion contra a dizòcupaçion.\nÒgni personn-a, sensa discriminaçioin, a gh’à drito a egoale retribuçion pe egoale\ntravaggio.\nÒgni personn-a ch’a travaggia a gh’à drito a-a retribuçion giusta e sodisfaxente\nch’a ghe pòsse aseguâ a lê e a-a seu famiggia l’existensa conforme a-a dignitæ umann-\na, a quæ a saiâ conplementâ, in caxo necesaio, da atri mezzi de proteçion sociale.\nÒgni personn-a a gh’à o drito de fondâ di scindacati e d’aderighe pe-a difeiza di\npròppi interesci.\nArticolo 24\nTutte e personn-e gh’an drito a-o ripözo e a-a demoa, o quæ o l’includde a limitaçion\nraxonevole de oe de travaggio e e ferie periòdiche pagæ.\nArticolo 25\nÒgnidun o gh’à drito a ’n livello de vitta adegoòu ch’o pòsse aseguaghe, a lê mæximo\ne a-a seu famiggia, a sanitæ e o ben, e sorvetutto l’alimentaçion, o vestî,\nl’abitaçion, l’ascistensa medica e i serviççi sociali necesai; a-o mæximo mòddo, o\ngh’à drito a-e aseguaçioin in caxo de dizinpiego, moutia, invaliditæ, vidoansa,\nvegiaia e atri caxi de perdia di mezzi de sostentaçion pe de circostanse indipendenti\nda-a seu voentæ.\nA maternitæ e l’infansa gh’an drito a-a cua e a l’ascistensa speciale. Tutti i\nfigeu, segge nasciui into maiezzo che feua de lê, gh’an i mæximi driti a-a proteçion\nsociale.\nArticolo 26"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "196614a25f5fa2a7636ea8f11545f4da",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ògni personn-a a gh’à drito a l’educaçion. L’educaçion a gh’à da ese gratoia, a-o\nmeno quante rigoarda l’istruçion fondamentale e de baze. Questa a saiâ d’òbligo.\nS’aviâ da generalizâ a disponibilitæ d’istruçion tecnica e profescionale; e l’acesso\na-i studdi de graddo superiô o saiâ pægio pe tutti in baze a-o merito.\nL’educaçion a gh’aviâ comme meta o sviluppo pin da personalitæ umann-a e o\nrinforsamento do rispetto verso i driti de personn-e e e libertæ fondamentali; a\nfavoriâ a conprenscion, a toleransa e l’amiciçia fra tutte e naçioin, e razze e e\nreligioin, e a promoviâ o sviluppo de ativitæ de Naçioin Unie pe-o mantegnimento da\npaxe.\nI poæ e e moæ gh’avian o drito preferente de çerne o tipo d’educaçion che s’aviâ da\ndâ a-i seu figgi.\nArticolo 27\nTutte e personn-e gh’an drito a parteçipâ con libertæ inta vitta colturale da\ncomunitæ, a gödî de arte e a parteçipâ into progresso scentifico e inti seu benefiççi.\nÒgnidun o gh’à drito a-a proteçion di interesci morali e materiali che corispondan a-e\nproduçioin scentifiche, leteraie ò artistiche de quæ o foise l’outô.\nArticolo 28\nÒgni personn-a a gh’à drito a ’n ordine sociale e internaçionale into quæ i driti e e\nlibertæ proclamæ inte questa Diciaraçion vegnan conpletamente efetivi.\nArticolo 29\nÒgnidun o gh’à di dovei verso a comunitæ, perché solo inte lê o peu svilupâ a seu\npersonalitæ conpletamente e con libertæ.\nInte l’ezerciçio di seu dovei e libertæ, tutti saian sotomissi unicamente a-e\nlimitaçioin stabilie da-a lezze co-o solo propòxito d’aseguâ o riconoscimento e o\nrispetto di driti e e libertæ di atri, e de conpî co-e giuste ezigense da morale, de\nl’ordine publico e do ben generale inte ’na socjêtæ democratica.\nQuesti driti e libertæ no peuan ese ezercitæ, inte nisciun caxo, in òpoxiçion a-i\npropòxiti e prinçippi de Naçioin Unie.\nArticolo 30\nNinte inte questa diciaraçion o poriâ ese interpretòu comme inplicante do drito, pe quæ\nse segge Stato, gruppo ò personn-a, a ezercitâ de ativitæ ò a portâ avanti di atti pe-a\ndistruçion di driti ò de libertæ inte lê proclamæ."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470687,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TOTOBATSO E AKARETSANG YA DITOKELO TSA BOTHO\nTLHEKELO\nKa hona he, ho amohela seriti seo motho a tswalwang le sona ha mmoho le\nditokelo tse lekanang tseo motho a ke keng a di amohuwa tsa batho bohle,\nke mohlodi wa tokoloho, toka le kgotso lefatsheng.\nKa hona he, ho se natse le ho tella ditokelo tsa botho,\ndiketso tsa bohlaha tse tamukantseng letswalo la batho,\nentse hore ho labalabelwe lefatshe leo ho lona batho ba\nbolokolohi ba ho bua le tumelo, le bolokolohi ditlamong\nbohloki. Tsena he ho thwe ke tabatabelo e hodimodimo ya\nkakaretso.\nho tswetse\nmme tsena di\ntlang ho thabela\ntsa matswalo le\nbatho ka\nKa hona he, ho a hlokahala, ha motho a sa dumellwa ho ba le boipiletso,\ne le monyetla wa ho qetela, hore a hanane le tlatlapo le kgatello. Ka\nlebaka lena ditokelo tsa botho di tlamehile ho sireletswa ke taolo ya\nmolao.\nKa hona he, taba ya bohlokwa ke ho kgothallesta ntshetsopele ya dikamano\ntsa setwalle matjhabeng.\nKa hona he, batho ba Matjhaba a Kopaneng, ho molao wa motheo wa bona, ba\ntiisa botjha tumelo ya bona ya ditokelo tsa motheo tsa botho, seriti le\nbohlowa ba motho, ha mmoho le ditokelo tse lekanang tsa banna le basadi,\nmme ba dumellane ho kgothalletsa ntshetsopele ya kahisano le maemo a\nbetere a bophelo bolokolohing bo namileng.\nKa hona he, Dinaha tsa Mokgatlo ona di itlamile ho fihlella , ka\ntshebetsommoho le Matjhaba a Kopaneng, ntshetsopele ya tlhonepho e\nakaretsang ha mmoho le poloko ya ditokelo tsa botho le bolokolohi ba\nmotheo.\nKa hona he, kutlwisiso e akaretsang ya ditokelo le bolokolohi bona ke\ntaba ya bohlokwahadi ho fihlella kano ena.\nJWALE HE,\nSeboka se Akaretsang\nSe phatlalatsa Totobatso e Akaretsang ya Ditokelo tsa Botho e le boemo\nbo tlwaelehileng bo ka fihlellwang ke batho bohle le matjhaba ohle.\nQutellong motho e mong le e mong le mokgatlo o mong le o mong, ho sa\nlebalwe Totobatso ena, o tla hahamalla ho ruta ho ntshetsa pele tlhompho\nya ditokelo le bolokolohi. Batho le mekgatlo ena, ka ho sebedisa ditsela\ntsa tswelopele tsa naha le tsa matjhaba, ba hlokomele hore ditokelo le\nbolokolohi bona, di a amoheleha, di be di baballwe ditjhabeng tseo e\nleng ditho tsa Matjhaba a Kopaneng le ditjhabeng tse taolong ya Matjhaba\na Kopaneng.\nPehelo ya 1\nBatho bohle ba tswetswe ba lokolohile mme ba lekana ka botho le",
            "Image": "866d9e24cbe3f200d31f94fec089b180"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ditokelo. Ba tswetswe le monahano le letswalo mme ba tlamehile ho\nphedisana le ba bang ka moya wa boena.\nPehelo ya 2\nMotho e mong le e mong o na le ditokelo le bolokolohi bo boletsweng\nPhatlalatsong ena, ho se kgethollo ya letho, e kang ya morabe, mmala,\nbong, puo, tumelo, dipolitike, kapa mohopolo o mong, botjhaba kapa e\nitshetlehile ka naha eo motho a ahileng ho yona, le ha e ka ba e\nlokolohileng ya bodisa, e sa ipuseng, kapa e le tlasa dithibelo tse\nitseng tsa bolokolohi.\nPehelo ya 3\nMotho e mong le e mong o na le tokelo ya ho phela, ya bolokolohi le ya\npaballo ya botho ba hae.\nPehelo ya 4\nHa ho motho ya tla etswa lekgoba kapa mohlanka ; bokgoba le kgwebo ya\nmakgoba di tla hanelwa ka hohlehohle.\nPehelo ya 5\nHa ho motho ya tla tujwa kapa a tshwarwe ka tsela e khopo, eo e seng ya\nbotho, kapa a otlwa ka tsela e tlotlollang.\nPehelo ya 6\nMotho e mong le e mong o na le tokelo ya ho amoheleha hohle e le motho\nmolaong.\nPehelo ya 7\nBatho bohle ba a lekana molaong, mme ba lokelwa, ho se kgethollo ya\nletho, ke tahireletso e lekanang molaong. Batho bohle ba lokelwa ke\ntshireletso e lekanang kgahlanong le kgethollo e hananang le Phatlalatso\nena, le kgohlanong efe kapa efe e hlohlelletsang kgethollo ena.\nPehelo ya 8\nMotho e mong le e mong o na le tokelo ya ho fumantshwa matshediso ke\nmakgotla a molao a setjhaba, mabapi le diketso tse lwantshang le\nditokelo tsa motheo tseo motho a di filweng ke molao wa motheo.\nPehelo ya 9\nHa ho motho ya tla tshwarwa feelafeela, a kwallwe kapa a lelekwe naheng.\nPehelo ya 10\nMotho e mong le e mong o na le tokelo e tletseng ya ho mamelwa ke\nlekgotla le ikemetseng, le se nang leeme, ha ho qaqiswa ditokelo le\nboikarabelo ba hae, la mabapi le tseo a di qosetswang.\nPehelo ya 11",
            "Image": "4370487898ea258e687f6bfb89cec1dc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Motho e mong le e mong ya qoswang ka molato o tsamayang le kotlo, o na\nle tokelo ya ho tadingwa a se molato ho fihlela a fumanwa a le molato\nlekgotleng la setjhaba moo a bileng le tiiso tsohle tsa ho itshireletsa.\nHa ho motho ya tla fumanwa a le molato o tsamayang le kotlo ka baka la\nho etsa kapa ho se phethe taba eo e leng molato o tsamayang le kotlo, ho\nya ka molao wa setjhaaba kapa wa matjhaba, nakong eo tlolo ena e neng e\netsahala. Ho feta mona ho ke ke ha fanwa ka kotlo e matla ho feta e neng\ne ka fuwa ha tlolo e ne e etswa.\nPehelo ya 12\nHa ho motho ya tla hlekefetswa boinotshing ba hae ba lelapa, lehae kapa\nmangolong, esitana le ho tlatlapuwa ho hlompheheng le setumong sa hae.\nMotho e mong le e mong o na le tokelo ya tshireletso ya molao mabapi le\ntlhekefetso le ho tlatlapuwa hona.\nPehelo ya 13\nMotho e mong le e mong o na le tokelo ya ho tsamaya le ho dula ka\nbolokolohi ka hara naha yabo.\nMotho e mong le e mong o na le tokelo ya ho falla naheng efeng kapa\nefeng, seitana le ya habo, le ho kgutlela naheng ya habo.\nPehelo ya 14\nMotho e mong le e mong o na le tokelaoya ho batla le ho fumana\ntshireletso ya tlatlapo, dinaheng tse ding.\n2.Tokela ena e se ke ya sebediswa ho phema diqoso tsa melato eo e seng\nya dipolotiki kapa diketso tse kgahlanong le sepheo le melao ya Matjhaba\na Kopaneng.\nPehelo ya 15\nMotho e mong le e mong o na le tokelo ya ho ba wa morabe o itseng.\nHa ho motho ya tla hanelwa botjhaba ba hae ka mabaka a fokolang, esitana\nle ho hanelwa ho fetola botjhaba ba hae.\nPehelo ya 16\nBanna le basadi ba dilemong, ho sa kgathallwe morabe, botjhaba kapa\ntumelo, ba na le tokelo ya ho nyalana le ho thea malapa. Ba na le\nditokelo tse lekanang tsa ho nyalana bophelong ba lenyalo, le mohla le\nkgaolwang.\nLenyalo le tla phethahala feela ka bolokolohi le tumellano ya banyalani.\nLelapa ke bonngwe ba tlhaho le motheo setjhabeng mme le tlamehile ho\nsireletswa ke setjhaba le mmuso.\nPehelo ya 17\nMotho e mong le e mong o na le tokelo ya ho ba le thepa ya hae a le\ninotshi kapa a e kopanetse le ba bang.",
            "Image": "67c2342eb85c1ab1482d2b1cad0c6406"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ha ho motho ya tla amohuwa thepa ya hae ka mabaka a fokolang.\nPehelo ya 18\nMotho e mong le e mong o na le tokelo ya bolokolohi ba menahano,\nmaikutlo le tumelo. Tokelo ena e kenyeletsa le bolokolohi ba ho fetola\nbodumeding, tumelong, le bolokolohing, ba motho a le inotshi kapa a ena\nle ba bang, pontsheng kapa boinotshing. Bodumedi kapa tumelo eo a e\ntotobatse dithutonng, diketsong, borapeding le ho hlompheng.\nPehelo ya 19\nMotho e mong le e mong o na le tokelo ya bolokolohi ba tjhadimo le\ndipuo. Tokelo ena e kenyeletsa le bolokolohi ba ho ba le tjhadimo ya hao\nntle le tshitiso, esitana le ho batla, ho amohela le ho phatlalatsa\naitaba le mehopolo ka tsela efe kapa efe ya phatlalatso, ho sa natswe\nmeedi.\nPehelo ya 20\nMotho e mong le e mong o na le tokelo ya ho ba setho kapa ho ba sebokeng\nsa kgotso.\nHa ho motho ya ka qobellwang ho ba setho sa mokgatlo.\nPehelo ya 21.\nMotho e mong le e mong o na le tokelo ya ho ba le kabelo pusong ya naha\nya habo, ka ho otloloha kapa ka thuso ya baemedi ba kgethilweng ka\nbolokolohi.\nMotho e mong le e mong o na le tokelo e lekanang le ya ba bang\nditshebeletsong tsa setjhaba tsa naha ya habo.\nThato ya setjhaba e tla ba motheo wa matla a mmuso. Thato ena e tla\nipontshahatsa dikgethong tsa nako le nako ha mmoho le tsa sebele.\nDikgetho tsena e tla ba tse akaretsang tsa ditokelo tse lekanang, mme di\ntla phethwa ka divoutu tsa sephiri kapa ka ditsela tse tshwanang le\ntsona tsa divoutu tsa bolokolohi.\nPehelo ya 22\nMotho e mong le e mong, jwalo ka setho sa setjhaba, o na le tokelo ya\npolokeho ya setjhaba, mme o lokelwa ke ho fumana, ka thuso ya setjhaba\nle tshebetsommoho ya matjhaba le ho ya ka tsamaiso le mehlodi ya naha ka\nbong, ditokelo tsa ekonomi, botjhaba le meetlo, tse hlokahalang mabapi\nle seriti sa hae le kgolo, ka bolokolohi, ya botho ba hae.\nPehelo ya 23\nMotho e mong le e mong o na le tokelo ya ho sebetsa, le ho ikgethela\nmosebetsi ka bolokolohi, ha mmoho le boemo ba mosebetsi bo se nang\nleeme, bo bile bo rateha. O na le tokelo ya ho sireletswa kgahlanong le\nho hloka mosebetsi.\nMotho e mong le e mong, ho sa kgethollwe, o na le tokelo ya moputso o",
            "Image": "69b1c57109575f5e9163e639e39372d3"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "lekanang mosebetsi.\nMotho e mong le e mong ya\nleeme, o kgotsofatsang, o\nbophelo bo dumellanang le\nhlokahala, ke ditsela tse\nsebetsang o na le tokelo ya moputso o se nang\nmmehang boemong, yena le ba lelapa, ho phela\nseriti sa botho, mme bo tshehetswa, ha ho\nding tsa tshireletso ya setjhaba.\nMotho e mong le e mong o na le tokelo ya ho theha le ho ba setho sa\nmekgatlo ya basebetsi, ho sirelletsa ditabatabelo tsa hae.\nPehelo ya 24\nMotho e mong le e mong o na le tokelo ya phomolo le boikgathollo, ho\nkenyelletswa le dihora tsa mosebetsi tse beetsweng meedi, ha mmoho le\nmatsatsi a phomolo a lefellwang.\nPehela ya 25\nMotho e mong le e mong o na le tokelo ya bophelo ba boemo bo mo lokelang\nyena le ba lelapa la hae, ho balellwa le dijo, diaparo, ntlo,le meriana,\nha mmoho le ditshebeletso tsa setjhaba tse hlokahalang, le tokelo ya\ntshireletso ha a felletswe ke mosebetsi, a kula, a holofetse, e le\nmohlolohadi, a tsofetse, kapa a na le tlhoko ya ho iphedisa ka mabaka ao\na sitwang ho a phema.\nBomme le bongwana bo hloka tlhokomelo le thuso tse ikgethang. Bana\nbohle, le ba dikgaupane, ba tla sireletswa ke setjhaba ka ho tshwana.\nPehelo ya 26\nMotho e mong le e mong o na le tokelo ya ho ruteha. Thuto e tla fumaneha\nmahala, bonyane bohatong bo qalang ba motheo. Thuto e qalang e tla tlama\nbohle. Thuto ya botegnike le ya pitso e tla fumaneha ka kakaretso mme\nthuto e phahameng le yona e tla fumaneha ka ho lekana ho bohle ho ya ka\ndineo tsa batho.\nThuto e tla tobana le ho hodisa bohle ka botlalo le ho matlafatsa\ntlhompho ya ditokelo tsa botho ha mmoho le bolokolohi ba motheo. E tla\nkgothalletsa kutlwisiso, mamello le setswalle ditjhabeng tsohle,\nmerabeng yohle kapa dihlopheng tsa bodumedi, mme e tla ntshetsa pele\nmesebetsi ya mtjhaba a kopaneng ho boloka kgotso.\nBatswadi ba na le tokelo ya pele ho kgethela bana ba bona thuto eo ba\ntlamehang ho e fumana.\nPehelo ya 27\nMotho e mong le e mong o na le tokelo ya ho ba le kabelo ka bolokolohi\nmeetlong ya setjhaba, ho thahasella mekgabo, le ho ba le seabo\ntswelopeleng ya saense le melemo ya yona.\nMotho e mong le e mong o na le tokelo ya tshireletso ditabeng tsa moya\nle tsa nama tse tswalwang ke tlhahiso ya saense, dingolwa kapa bonono\nboo e leng moqapi wa teng.\nPehelo ya 28",
            "Image": "b1387806b35c51261cc2d04cceacf357"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Motho e mong le e mong o lokelwa ke tokelo ya setjhaba le matjhaba eo ho\nyona ditokelo le bolokolohi, tse hlahang Phatlalatsong ena, di\nfumanehang ka botlalo.\nPehelo ya 29\nMotho e mong le e mong o na le boikarabelo setjhabeng moo botho ba hae\nbo ka holang ka botlalo le ka bolokolohi.\nTshebedisong ya ditokelo le bolokolohi ba hae, motho e mong le e mong o\ntla laolwa feela ke meedi e entsweng ka molao bakeng sa ho amohela le ho\nhlompha ditokelo le bolokolohi ba ba bang, le ho phethisa ditlhoko tse\nlokelang tsa boitshwaro, tlhomphano setjhabeng le bophelo bo botle ka\nkakaretso setjhabeng sa demokrasi.\nDitokelo le bolokolohi bona ha ho ka moo di ka sebediswang kgahlanong le\nmerero le melao ya Matjhaba a Kopaneng.\nPehelo ya 30\nHa ho letho Phatlalatsong ena le tshwanetseng\nkapa efeng, batho kapa motho, ba na le tokelo\netsa ketso efeng kapa efeng eo sepheo sa yona\nle bolokolohi bofeng kapa bofeng bo ngotsweng\nho hlalosa hore naha efeng\nya ho itshunya kapa ho\ne leng ho heletsa ditokelo\nmona.",
            "Image": "bf8e87ccc1f297c3b130817b7fa3abfd"
        }
    }
}

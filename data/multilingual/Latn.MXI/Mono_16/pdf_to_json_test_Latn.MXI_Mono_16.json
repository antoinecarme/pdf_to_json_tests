{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469504,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Declaratione Universale de les Dretos Humanos\nPRE\u00c0MBOLO\nConsiderando que la libertate, la ciustitia e la pace in el mondo\ntienent per basse la reconoscentia de la dignitate intrinseca e de les\ndretos eguales et inalienabeles de totos les membros de la familia\nhumana,\nConsiderando que la desconoscentia et el menospretio de les dretos\nhumanos hant origenato actos de crudeltates bastoflantes per la\nconscientia de l\u2019humanitate; e que s\u2019ha proclammato, commo l\u2019aspiratione\npl\u00f9 alzata del homme, l\u2019advenimento d\u2019un mondo in que les esseres\nhumanos, libberatos del pabbore e de la miseria, fruiant de la\nlibbertate de par\u00e0vola e de la libbertate de credentias,\nConsiderando essentiale que les dretos humanos siant protegiutos per un\nr\u00e8gime de Dreto, ciusc\u00e0 l\u2019homme non se veda compeluto al supremo recorso\nde la refetantia contra la tirania e l\u2019opressione,\nConsiderando otrossi essentiale promovere la sveloppantia de relationes\namicabeles intre las nationes,\nConsiderando que les p\u00f2polos de las Nationes Adgiuntatas hant\nreaffirmato in la L\u00e8ttera la sua fede in les dretos fondamentales del\nhomme, in la dignitate et el valore de la persona humana et in\nl\u2019egualtate de dretos d\u2019hommes e mulleres; e s\u2019hant declarato resoltos a\npromovere el progresso sociale et ad alzare el nivele de vita dintro\nd\u2019un concepto pl\u00f9 amplo de la libbertate,\nConsiderando que les Statos Membros s\u2019hant compromisso ad assecurare, in\ncooperatione con l\u2019Organissatione de las Nationes Adgiuntatas, el\nrespetto universale et effectivo a les dretos e libertates fondamentales\ndel homme, e\nConsiderando que una conceptione commune d\u2019aquestos dretos e libertates\nie de la maiore importantia per el pleno accumplimento de dito\ncompromisso,\nL\u2019Assamblea Generale\nProclamma la presente Declaratione Universale de les Dretos Humanos\ncommo ideale commune per aquele que totos les p\u00f2polos e nationes devent\nsfortiarse, ciusc\u00e0 tanto les individuos commo las institutiones,\ninspirandose constantemente in ela, promovant, mediante l\u2019insegnantia e\nl\u2019educatione, el respetto ad aquestos dretos e libbertates, et\nassecurent, per messuras progressivas de car\u00e0ctere nationale et\ninternationale, la sua reconoscentia et aplicacatione universales et\neffectivos, autanto intre les p\u00f2polos de les Statos Membros commo intre\naqueles de les territorios colocatos sopra la sua ciurisdictione.\nArticolo 1\nTotos les esseres humanos nascent libberos et eguales in dignitate e\ndretos e, dotatos commo stant de racione e conscientia, devent",
            "Image": "4b056e221f23614d950731f54669f9a4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "comportarse in germanitate les unos con les altros.\nArticolo 2\nTota persona tiene les dretos e libbertates proclammatos in aquesta\nDeclaratione, sine distintione alcuna de rasa, colore, sexo, lingua,\nreligione, opinione politica au de qualsevuolle altra indole, origene\nnationale au sociale, possitione econ\u00f2mica, nascentia au qualsevuolle\naltra conditione.\nD\u2019\u00f2ltra, non se far\u00e0 distintione alcuna fondata in la conditione\npolitica, ciuridica aut internationale del paisse au territorio de cuia\nciurisdictione dependa una persona, autanto se se traita d\u2019un paisse\nindependente, commo d\u2019un territorio sopra administratione fidutiaria,\nnon aut\u00f2nomo aut assommisso a qualsevuolle altra limitatione de\nsobberantia.\nArticolo 3\nToto individuo tiene dreto a la vita, a la libbertate et a la securitate\nde la sua persona.\nArticolo 4\nNencuno star\u00e0 assommisso a sclavitute nen a servidumme; la sclavitute et\nel tr\u00e0ffico de sclavos stant devissas in totas las suas formas.\nArticolo 5\nNencuno ser\u00e0 assommisso a torturas nen a penalitates au traitamentos\ncrudeles, inhumanos au degradantes.\nArticolo 6\nToto essere humano tiene dreto, in totas partes, a la reconoscentia de\nla sua personalitate ciuridica.\nArticolo 7\nTotos sont eguales abbante la lege e tienent, sine distintione, dreto ad\niguale protectione de la lege. Totos tienent dreto ad eguale protectione\ncontra tota discrimminatione que infringia aquesta Declaratione e contra\ntota provocatione a tale discrimminatione.\nArticolo 8\nTota persona tiene dreto ad un recorso effectivo, abbante les tribunales\nnationales competentes, que l\u2019alberga contra actos que violent les sieus\ndretos fondamentales reconosciutos per la constitutione au per la lege.\nArticolo 9\nNencuno poter\u00e0 essere arvitrariamente detenuto, presso nen stembato.\nArticolo 10\nTota persona tiene dreto, in conditiones de plena egualtate, ad essere",
            "Image": "a6a6744b2a6e3804794494ba4482ceb3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "auduta publicamente e con ciustitia per un tribunale independente et\nimparciale, per la determinatione de les sieus dretos et obligationes au\nper l\u2019examene de qualsevuolle accussatione contra ela in materia penale.\nArticolo 11\nTota persona accussata de linentia tiene dreto a que se presomma la sua\ninnocentia mentrestanto non se prove la sua culpabilitate, conformo a la\nlege et in ciudicio publico in aquele que lui hagia assecurato totas las\ngarantias necessarias per la sua defensa.\nNencuno ser\u00e0 condenato per actos aut ommissiones que in el momento de\ncommetirse non foront delictivos sec\u00f2ndo el Dreto nationale aut\ninternationale. Nenque s\u2019impossar\u00e0 penalitate pl\u00f9 grave que l\u2019aplicabele\nin el momento de la commissione de la linentia.\nArticolo 12\nNencuno ser\u00e0 obgecto d\u2019ingerentias arvitrarias in la sua vita privata,\nla sua familia, el sieu domicilio au la sua correspondentia, nen\nd\u2019attaccos a la sua honra aut a la sua reputatione. Tota persona tiene\ndreto a la protectione de la lege contra tales ingerentias aut attaccos.\nArticolo 13\nTota persona tiene dreto a circolare libberamente et ad elegire la sua\nresidentia in el territorio d\u2019un Stato.\nTota persona tiene dreto a partire de qualsevuolle paisse, inclosso del\npr\u00f2pio, et a retornare al sieu paisse.\nArticolo 14\nIn caso de persecutione, tota persona tiene dreto a recercare assilo, et\na fruire d\u2019ele, in qualsevuolle paisse.\nAqueste dreto non poter\u00e0 essere invocato contra una actione ciudiciale\nveramente origenata per linentias communes au per actos oppostos a les\nprop\u00f2ssitos e principios de las Nationes Adgiuntatas.\nArticolo 15\nTota persona tiene dreto ad una nationalitate.\nA nencuno se privar\u00e0 arvitrariamente de la sua nationalitate ne del\ndreto a cambiare de nationalitate.\nArticolo 16\nLes hommes e las mulleres, a partire de l\u2019etate nubile, tienent dreto,\nsine restrictione alcuna per motivos de rasa, nationalitate au\nreligione, a spossarse e fondare una familia; e fruirar\u00e0nt d\u2019eguales\ndretos in cuanto al matrimonio, durante el matrimonio et in caso de\ndisolutione del matrimonio.\nTantamente mediante libbero e pleno acconsentimento de les futuros\nspossos poter\u00e0 contraderse el matrimonio.",
            "Image": "06822bc32c2083e6e74008080690562a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "La familia ie l\u2019elemento naturale e fondamentale de la societate e tiene\ndreto a la protectione de la societate e del Stato.\nArticolo 17\nTota persona tiene dreto a la propietate, individuale e colectivamente.\nNencuno ser\u00e0 privato arvitrariamente de la sua propietate.\nArticolo 18\nTota persona tiene dreto a la libbertate de pensamento, de conscientia e\nde religione; aqueste dreto include la libertate de cambiare de\nreligione au de credentia, ansi commo la libertate de manifestare la sua\nreligione au la sua credentia, individuale e colectivamente, autanto in\npublico commo in privato, per l\u2019insegnantia, la pr\u00e0ctica, el culto e\nl\u2019observantia.\nArticolo 19\nToto individuo tiene dreto a la\naqueste dreto include aquele de\nopiniones, aquele d\u2019investigare\net aquele de diffondirlas, sine\nmore de spressione.\nlibbertate d\u2019opinione e de spressione;\nnon essere amoiato per more de las suas\ne recevere informationes et opiniones,\nlinzos de frontieras, per qualsevuolle\nArticolo 20\nTota persona tiene dreto a la libbertate d\u2019adgiuntamento e\nd\u2019associationes pacificas.\nNencuno poter\u00e0 essere obligato a pertenire ad una associatione.\nArticolo 21\nTota persona tiene dreto a participare in el governo del sieu paisse,\ndirectamente au per more de representantes libberamente scollutos.\nTota persona tiene el dreto d\u2019accesso, in conditiones d\u2019egualtate, a las\nfontiones publicas del sieu paisse.\nLa voluntate del p\u00f2polo ie la basse de l\u2019autoritate de la potentia\npublica; aquesta voluntate se spressar\u00e0 mediante electiones aut\u00e8nticas\nque abber\u00e0nt de celebrarse peri\u00f2dicamente, per sofragio universale et\neguale e per voto secreto aut altro procedimento equivalente que\ngarantisse la libbertate del voto.\nArticolo 22\nTota persona, commo membro de la societate, tiene dreto a la securitate\nsociale, et ad obtenire, mediante lo sfortio nationale e la cooperatione\ninternationale, abbuta cunta de l\u2019organissatione e les recorsos de cada\nStato, la satisfactione de les dretos econ\u00f2micos, sociales e culturales,\nindispensables a la sua dignitate et a la libbera sveloppantia de la sua\npersonalitate.\nArticolo 23",
            "Image": "b4383e32440164deffad83858992ba7e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tota persona tiene dreto al travallo, a la libbera electione del sieu\ntravallo, a conditiones equitativas e satisfactorias de travallo et a la\nprotectione contra el ciomboro.\nTota personale tiene dreto, sine discrimminatione alcuna, ad eguale\nsalario per travallo eguale.\nTota persona que travalla tiene dreto ad una remuneratione equitativa e\nsatisfactoria, que lui assecure, ansi commo a la sua familia, una\nexistentia conformo a la dignitate humana e que ser\u00e0 completata, in caso\nnecessario, per qualsevuolle altros mores de protectione sociale.\nTota persona tiene dreto a fondare sindicatos et a sindicarse per la\ndefensa de les sieus interesses.\nArticolo 24\nTota persona tiene dreto al sbanollamento, al fruimento del tempo\nlibero, ad una limitatione racionabele de la duratione del travallo et a\nvacantias peri\u00f2dicas pagatas.\nArticolo 25\nTota persona tiene dreto ad un nivele de vita adequato que lui assecure,\nansi commo a la sua familia, la salute et el benestare, et in speciale\nl\u2019alimentatione, el vestimento, el domo, l\u2019assistentia m\u00e8dica e les\nservitios sociales necessarios; tiene altrotale dreto a las securantias\nin caso del ciomboro, malatia, invalidessa, viuvessa, vellessa et altros\ncasos de perdentias de les sieus mores de sobsistentia per\ncirconstantias independentes de la sua voluntate.\nLa maternitate e l\u2019infantia tienent dreto a custidantias et assistentias\nspeciales. Totos les fillos, natos de matrimonio au fuora de matrimonio,\ntienent dreto ad eguale protectione sociale.\nArticolo 26\nTota persona tiene dreto a l\u2019educatione. L\u2019educatione deve essere\ngratuita, almeno in lo concernente a l\u2019instructione elementale e\nfondamentale. L\u2019instructione elementale ser\u00e0 obligatoria. L\u2019instructione\nt\u00e8cnica e professionale abber\u00e0 d\u2019essere generalissata; l\u2019acceso a les\nstudios superiores ser\u00e0 eguale per totos, in fontione de les m\u00e8ritos\nrespectivos.\nL\u2019educatione tenir\u00e0 per obgecto la plena sveloppantia de la\npersonalitate humana et el fortalessamento del respetto a les dretos\nhumanos et a las libbertates fondamentales; favorescer\u00e0 la comprensione,\nla tolerantia e l\u2019amistate intre totas las nationes e totos les grupos\n\u00e8tnicos au religiosos; e promover\u00e0 la sveloppantia de las activitates de\nlas Nationes Adgiuntatas per el mantenimento de la pace.\nLes padres tenir\u00e0nt dreto preferente a scollere el tipo d\u2019educatione que\nabber\u00e0 de darse a les sieus fillos.\nArticolo 27",
            "Image": "78c1c3eeb7e130baf591db4cb1b7b48e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tota persona tiene dreto a tollare parte libberamente in la vita\nculturale de la communitate, a gaudire de las artes et a participare in\nel progresso cientifico et in les benefitios que d\u2019ele resultent.\nTota persona tiene dreto a la protectione de les interesses morales e\nmateriales que lui correspondant per racione de las productiones\ncientificas, literarias aut artisticas de que sia autora.\nArticolo 28\nTota persona tiene dreto a que se stabila una \u00f2rdene sociale et\ninternationale in aquele que les dretos e libbertates proclammatos in\naquesta Declaratione se fagiant plenamente effectivos.\nArticolo 29\nTota persona tiene deveres respecto a la communitate, posc\u00e0 tantamente\nin ela pote sveloppare libbere e plenamente la sua personalitate.\nIn l\u2019escercitio de les sieus dretos et in el fruimento de las suas\nlibertates, tota persona star\u00e0 s\u00f2lamente sogecta a las limitationes\nstablertas per la lege con l\u2019unico fine d\u2019assecurare veramente la\nreconoscentia et el respetto de les dretos e libbertates del resto, e de\nsatisfacere las ciustas exigentias de la morale, de l'\u00f2rdene publico e\ndel benestare generale in una societate democr\u00e0tica.\nAquestos dretos e libertates non poter\u00e0nt in nencuno caso essere\nescerciutos in oppossitione a les prop\u00f2ssitos e principios de las\nNationes Adgiuntatas.\nArticolo 30\nNula in la presente Declaratione poter\u00e0 interpretarse in el senso de que\nconfere dreto alcuno al Stato, ad un grupo aut ad una persona, per\nprendere et sveloppare activitates au realissare actos tendentes a la\nsupressione de qualsevuolle de les dretos.",
            "Image": "9d7fbd185b73f3d2cab678e4aee722ff"
        }
    }
}

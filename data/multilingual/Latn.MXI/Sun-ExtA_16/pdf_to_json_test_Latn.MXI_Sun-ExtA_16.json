{
    "MetaData": {
        "Author": null,
        "Creation_Date": 1581469605,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6832ca07c694afd47e6e8216c7702b6f",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declaratione Universale de les Dretos Humanos\nPREÀMBOLO\nConsiderando que la libertate, la ciustitia e la pace in el mondo tienent per basse la\nreconoscentia de la dignitate intrinseca e de les dretos eguales et inalienabeles de\ntotos les membros de la familia humana,\nConsiderando que la desconoscentia et el menospretio de les dretos humanos hant\norigenato actos de crudeltates bastoflantes per la conscientia de l’humanitate; e que\ns’ha proclammato, commo l’aspiratione plù alzata del homme, l’advenimento d’un\nmondo in que les esseres humanos, libberatos del pabbore e de la miseria, fruiant de la\nlibbertate de paràvola e de la libbertate de credentias,\nConsiderando essentiale que les dretos humanos siant protegiutos per un règime de\nDreto, ciuscà l’homme non se veda compeluto al supremo recorso de la refetantia contra\nla tirania e l’opressione,\nConsiderando otrossi essentiale promovere la sveloppantia de relationes amicabeles\nintre las nationes,\nConsiderando que les pòpolos de las Nationes Adgiuntatas hant reaffirmato in la Lèttera\nla sua fede in les dretos fondamentales del homme, in la dignitate et el valore de la\npersona humana et in l’egualtate de dretos d’hommes e mulleres; e s’hant declarato\nresoltos a promovere el progresso sociale et ad alzare el nivele de vita dintro d’un\nconcepto plù amplo de la libbertate,\nConsiderando que les Statos Membros s’hant compromisso ad assecurare, in cooperatione\ncon l’Organissatione de las Nationes Adgiuntatas, el respetto universale et effectivo\na les dretos e libertates fondamentales del homme, e\nConsiderando que una conceptione commune d’aquestos dretos e libertates ie de la\nmaiore importantia per el pleno accumplimento de dito compromisso,\nL’Assamblea Generale\nProclamma la presente Declaratione Universale de les Dretos Humanos commo ideale\ncommune per aquele que totos les pòpolos e nationes devent sfortiarse, ciuscà tanto les\nindividuos commo las institutiones, inspirandose constantemente in ela, promovant,\nmediante l’insegnantia e l’educatione, el respetto ad aquestos dretos e libbertates,\net assecurent, per messuras progressivas de caràctere nationale et internationale, la\nsua reconoscentia et aplicacatione universales et effectivos, autanto intre les pòpolos\nde les Statos Membros commo intre aqueles de les territorios colocatos sopra la sua\nciurisdictione.\nArticolo 1\nTotos les esseres humanos nascent libberos et eguales in dignitate e dretos e, dotatos\ncommo stant de racione e conscientia, devent comportarse in germanitate les unos con\nles altros.\nArticolo 2\nTota persona tiene les dretos e libbertates proclammatos in aquesta Declaratione, sine\ndistintione alcuna de rasa, colore, sexo, lingua, religione, opinione politica au de"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3b0ccceb554f3364cc1aac95aa84cb96",
            "Index": 1,
            "Label": "2",
            "Size": [
                595.0,
                842.0
            ],
            "Text": "qualsevuolle altra indole, origene nationale au sociale, possitione econòmica,\nnascentia au qualsevuolle altra conditione.\nD’òltra, non se farà distintione alcuna fondata in la conditione politica, ciuridica\naut internationale del paisse au territorio de cuia ciurisdictione dependa una persona,\nautanto se se traita d’un paisse independente, commo d’un territorio sopra\nadministratione fidutiaria, non autònomo aut assommisso a qualsevuolle altra\nlimitatione de sobberantia.\nArticolo 3\nToto individuo tiene dreto a la vita, a la libbertate et a la securitate de la sua\npersona.\nArticolo 4\nNencuno starà assommisso a sclavitute nen a servidumme; la sclavitute et el tràffico de\nsclavos stant devissas in totas las suas formas.\nArticolo 5\nNencuno serà assommisso a torturas nen a penalitates au traitamentos crudeles,\ninhumanos au degradantes.\nArticolo 6\nToto essere humano tiene dreto, in totas partes, a la reconoscentia de la sua\npersonalitate ciuridica.\nArticolo 7\nTotos sont eguales abbante la lege e tienent, sine distintione, dreto ad iguale\nprotectione de la lege. Totos tienent dreto ad eguale protectione contra tota\ndiscrimminatione que infringia aquesta Declaratione e contra tota provocatione a tale\ndiscrimminatione.\nArticolo 8\nTota persona tiene dreto ad un recorso effectivo, abbante les tribunales nationales\ncompetentes, que l’alberga contra actos que violent les sieus dretos fondamentales\nreconosciutos per la constitutione au per la lege.\nArticolo 9\nNencuno poterà essere arvitrariamente detenuto, presso nen stembato.\nArticolo 10\nTota persona tiene dreto, in conditiones de plena egualtate, ad essere auduta\npublicamente e con ciustitia per un tribunale independente et imparciale, per la\ndeterminatione de les sieus dretos et obligationes au per l’examene de qualsevuolle\naccussatione contra ela in materia penale.\nArticolo 11\nTota persona accussata de linentia tiene dreto a que se presomma la sua innocentia\nmentrestanto non se prove la sua culpabilitate, conformo a la lege et in ciudicio"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a9fa7c0db67c2d7fe0419f4f0991ed69",
            "Index": 2,
            "Label": "3",
            "Size": [
                595.0,
                842.0
            ],
            "Text": "publico in aquele que lui hagia assecurato totas las garantias necessarias per la sua\ndefensa.\nNencuno serà condenato per actos aut ommissiones que in el momento de commetirse non\nforont delictivos secòndo el Dreto nationale aut internationale. Nenque s’impossarà\npenalitate plù grave que l’aplicabele in el momento de la commissione de la linentia.\nArticolo 12\nNencuno serà obgecto d’ingerentias arvitrarias in la sua vita privata, la sua familia,\nel sieu domicilio au la sua correspondentia, nen d’attaccos a la sua honra aut a la\nsua reputatione. Tota persona tiene dreto a la protectione de la lege contra tales\ningerentias aut attaccos.\nArticolo 13\nTota persona tiene dreto a circolare libberamente et ad elegire la sua residentia in el\nterritorio d’un Stato.\nTota persona tiene dreto a partire de qualsevuolle paisse, inclosso del pròpio, et a\nretornare al sieu paisse.\nArticolo 14\nIn caso de persecutione, tota persona tiene dreto a recercare assilo, et a fruire\nd’ele, in qualsevuolle paisse.\nAqueste dreto non poterà essere invocato contra una actione ciudiciale veramente\norigenata per linentias communes au per actos oppostos a les propòssitos e principios\nde las Nationes Adgiuntatas.\nArticolo 15\nTota persona tiene dreto ad una nationalitate.\nA nencuno se privarà arvitrariamente de la sua nationalitate ne del dreto a cambiare de\nnationalitate.\nArticolo 16\nLes hommes e las mulleres, a partire de l’etate nubile, tienent dreto, sine\nrestrictione alcuna per motivos de rasa, nationalitate au religione, a spossarse e\nfondare una familia; e fruirarànt d’eguales dretos in cuanto al matrimonio, durante el\nmatrimonio et in caso de disolutione del matrimonio.\nTantamente mediante libbero e pleno acconsentimento de les futuros spossos poterà\ncontraderse el matrimonio.\nLa familia ie l’elemento naturale e fondamentale de la societate e tiene dreto a la\nprotectione de la societate e del Stato.\nArticolo 17\nTota persona tiene dreto a la propietate, individuale e colectivamente.\nNencuno serà privato arvitrariamente de la sua propietate."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f4741b7ebaf84229bfa900f3d7264fd6",
            "Index": 3,
            "Label": "4",
            "Size": [
                595.0,
                842.0
            ],
            "Text": "Articolo 18\nTota persona tiene dreto a la libbertate de pensamento, de conscientia e de religione;\naqueste dreto include la libertate de cambiare de religione au de credentia, ansi commo\nla libertate de manifestare la sua religione au la sua credentia, individuale e\ncolectivamente, autanto in publico commo in privato, per l’insegnantia, la pràctica,\nel culto e l’observantia.\nArticolo 19\nToto individuo tiene dreto a la libbertate d’opinione e de spressione; aqueste dreto\ninclude aquele de non essere amoiato per more de las suas opiniones, aquele\nd’investigare e recevere informationes et opiniones, et aquele de diffondirlas, sine\nlinzos de frontieras, per qualsevuolle more de spressione.\nArticolo 20\nTota persona tiene dreto a la libbertate d’adgiuntamento e d’associationes pacificas.\nNencuno poterà essere obligato a pertenire ad una associatione.\nArticolo 21\nTota persona tiene dreto a participare in el governo del sieu paisse, directamente au\nper more de representantes libberamente scollutos.\nTota persona tiene el dreto d’accesso, in conditiones d’egualtate, a las fontiones\npublicas del sieu paisse.\nLa voluntate del pòpolo ie la basse de l’autoritate de la potentia publica; aquesta\nvoluntate se spressarà mediante electiones autènticas que abberànt de celebrarse\nperiòdicamente, per sofragio universale et eguale e per voto secreto aut altro\nprocedimento equivalente que garantisse la libbertate del voto.\nArticolo 22\nTota persona, commo membro de la societate, tiene dreto a la securitate sociale, et ad\nobtenire, mediante lo sfortio nationale e la cooperatione internationale, abbuta cunta\nde l’organissatione e les recorsos de cada Stato, la satisfactione de les dretos\neconòmicos, sociales e culturales, indispensables a la sua dignitate et a la libbera\nsveloppantia de la sua personalitate.\nArticolo 23\nTota persona tiene dreto al travallo, a la libbera electione del sieu travallo, a\nconditiones equitativas e satisfactorias de travallo et a la protectione contra el\nciomboro.\nTota personale tiene dreto, sine discrimminatione alcuna, ad eguale salario per\ntravallo eguale.\nTota persona que travalla tiene dreto ad una remuneratione equitativa e satisfactoria,\nque lui assecure, ansi commo a la sua familia, una existentia conformo a la dignitate\nhumana e que serà completata, in caso necessario, per qualsevuolle altros mores de\nprotectione sociale.\nTota persona tiene dreto a fondare sindicatos et a sindicarse per la defensa de les"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "2b86cb5c5068d30cebaff3f856d66fea",
            "Index": 4,
            "Label": "5",
            "Size": [
                595.0,
                842.0
            ],
            "Text": "sieus interesses.\nArticolo 24\nTota persona tiene dreto al sbanollamento, al fruimento del tempo libero, ad una\nlimitatione racionabele de la duratione del travallo et a vacantias periòdicas pagatas.\nArticolo 25\nTota persona tiene dreto ad un nivele de vita adequato que lui assecure, ansi commo a\nla sua familia, la salute et el benestare, et in speciale l’alimentatione, el\nvestimento, el domo, l’assistentia mèdica e les servitios sociales necessarios; tiene\naltrotale dreto a las securantias in caso del ciomboro, malatia, invalidessa, viuvessa,\nvellessa et altros casos de perdentias de les sieus mores de sobsistentia per\ncirconstantias independentes de la sua voluntate.\nLa maternitate e l’infantia tienent dreto a custidantias et assistentias speciales.\nTotos les fillos, natos de matrimonio au fuora de matrimonio, tienent dreto ad eguale\nprotectione sociale.\nArticolo 26\nTota persona tiene dreto a l’educatione. L’educatione deve essere gratuita, almeno in\nlo concernente a l’instructione elementale e fondamentale. L’instructione elementale\nserà obligatoria. L’instructione tècnica e professionale abberà d’essere\ngeneralissata; l’acceso a les studios superiores serà eguale per totos, in fontione de\nles mèritos respectivos.\nL’educatione tenirà per obgecto la plena sveloppantia de la personalitate humana et el\nfortalessamento del respetto a les dretos humanos et a las libbertates fondamentales;\nfavorescerà la comprensione, la tolerantia e l’amistate intre totas las nationes e\ntotos les grupos ètnicos au religiosos; e promoverà la sveloppantia de las activitates\nde las Nationes Adgiuntatas per el mantenimento de la pace.\nLes padres tenirànt dreto preferente a scollere el tipo d’educatione que abberà de\ndarse a les sieus fillos.\nArticolo 27\nTota persona tiene dreto a tollare parte libberamente in la vita culturale de la\ncommunitate, a gaudire de las artes et a participare in el progresso cientifico et in\nles benefitios que d’ele resultent.\nTota persona tiene dreto a la protectione de les interesses morales e materiales que\nlui correspondant per racione de las productiones cientificas, literarias aut\nartisticas de que sia autora.\nArticolo 28\nTota persona tiene dreto a que se stabila una òrdene sociale et internationale in\naquele que les dretos e libbertates proclammatos in aquesta Declaratione se fagiant\nplenamente effectivos.\nArticolo 29\nTota persona tiene deveres respecto a la communitate, poscà tantamente in ela pote"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "56840cef6585d057989426bec7ca03d2",
            "Index": 5,
            "Label": "6",
            "Size": [
                595.0,
                842.0
            ],
            "Text": "sveloppare libbere e plenamente la sua personalitate.\nIn l’escercitio de les sieus dretos et in el fruimento de las suas libertates, tota\npersona starà sòlamente sogecta a las limitationes stablertas per la lege con l’unico\nfine d’assecurare veramente la reconoscentia et el respetto de les dretos e\nlibbertates del resto, e de satisfacere las ciustas exigentias de la morale, de\nl'òrdene publico e del benestare generale in una societate democràtica.\nAquestos dretos e libertates non poterànt in nencuno caso essere escerciutos in\noppossitione a les propòssitos e principios de las Nationes Adgiuntatas.\nArticolo 30\nNula in la presente Declaratione poterà interpretarse in el senso de que confere dreto\nalcuno al Stato, ad un grupo aut ad una persona, per prendere et sveloppare activitates\nau realissare actos tendentes a la supressione de qualsevuolle de les dretos."
        }
    }
}

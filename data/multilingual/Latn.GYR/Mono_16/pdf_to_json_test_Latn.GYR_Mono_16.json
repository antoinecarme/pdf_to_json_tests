{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468209,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "[missing]\n[missing]\n[missing]\n1.\nOpakatu ava yoro\u2019a nda\u2019ei tembigwaigwa oyoyatupri, sekotupri, va\u00ebra,\nimboeteisara, oikatu ipi\u2019a yemo\u00f1eta, imbaekua, ndiyai yurekorairai \u00f1ep\u00ebi\np\u00ebi ambua rese.\n2.\nOpakatu ava vireko yemboeteisa, iyavei ndaei ambua ava povri ve nar\u00e4\nsekoira aipo\u00ebi ko ikwachia pri imombeu, ndayayeavi avei ambua ava rese,\nyepe virekora, o\u00f1ee, gwekosa viroya ambua t\u00fcpa, ipirer mor\u00f6chi, s\u00fc,\nku\u00f1a, kuimbae ipia yemo\u00f1eta ambua ke ambua mbae rese, sekoise rumo \u00f1epei\ntekwave, yepe vireko atira gwarepochi o ambua mbae.\nIyavei ndayamboyea viichira opakatu pia \u00f1emo\u00f1eta sa inungar ambua tekwa\ngwasuve osose mborokwaita, inungar tupriavei imboetei-sara, ndaeichira\nsokendapri nungar yaikora.\n3.\nOpakatu ava vireko yemboeteisa gvvekove agwa ndaei va\u00ebra tembigwaigwa\nsekoi iyavei virekora pisikora mbae, mbae tei sui.\n4.\nNdiyai ete avapovrire yaiko tembigwaigwa t\u00ebi iyavei ndiyai et\u00e9 yande\nreko rai, raira ambua ava rese.\n5.\nNidayai et\u00e9 vireko rai, raira inungar okwara sese, oinupara, ae\nndipotasairi.\n6.\nOpakatu ava vireko yemboeteisa opakatu rupi, iyavei vireko va\u00ebra\nkuachiar gwerer pipe.\n7.\nOpakatu oyoyatupri yaiko, iyavei ndaya yeavii mborokwaita gwasu pipe\ninungar avei ko mborokwaita yande pisirora yande repira tekoai-sui\nndiyai avei ndaseroyasai ko imombeupri akoi oimera, \u00f1epei ava ndayande\nmboetei chira ko mborokwaita gwasu omboyapisakara.\n8.\nOpakatu ava oikatuite opakatu mbae vireko\u00e4gwa mborerekwar rembiepiave\nviroya va\u00ebra oimese mbaembae te\u00ef o virokwapota mose ke imbae yureko\nichui oikuase rumo mborerekuar osepira ko oime vae mborokwaita gwasu",
            "Image": "3a3076d2becacf817010a28acc656fa0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "pipe.\n9.\nNdiyai \u00e9t\u00e9 \u00f1epei ava sokendasa\u00f1otei o omondora ambua tekwave yureko.\n10.\nOpakatu ava oyoyatupri vireko o\u00f1e\u00ebagwa, sendusara iyavei mborerekuar\nndaeichira neoei\u00f1o oipitivi\u00efra mbae omoingatu va\u00ebra oyavise mbae\nsembiapo yureko.\n11.\nOpakatu ava maechiroi pipe suit\u00ebi osokenda pota vae yureko, oikatu \u00f1oite\n\u00f6se evokoi nungar sui ndipoise sepiasar, imnbeusar, ndoikuaukaise mbae\nsembiapo yureko.\n\u00d1ep\u00ebi ava ndiyaiete ke mbae rai oyapo vae ipare koiye t\u00ebi imaenduara\nsese yureko ko it\u00e9 \u00efvi\u00ebi kwese suive oiko eira, ipare sererpipe mbae\noime remo vae o\u00f1oma gwasura yamondo \u00f1oite mborerekuar po ve oyasa ve\nt\u00ebi. Mbae oyapo vae yipive ndayaikatuiri yambyoa ipare t\u00ebi, ndiyaiavei\nmbae mi sui sokendasara.\n12.\n\u00d1ep\u00ebi ava ndiyai o\u00f1e\u2019e yande reer pipe, ndiyai avei o\u00f1e\u2019e yandereko\nrese, yande reta rese o kuachiar ou vae yande rerpiipe ndiyai avei\naerane \u00f1ot\u00ebi aipo ei ko ipia \u00f1emo\u00f1eta eira. Opakatu ava imboeteisara\niyavei oipisirora ko mborokwaita aipo nungar sui.\n13.\nOpakatu ava oikatu ogwata gwembimbotar rupi iyavei osekara gwekosagw\u00e4.\nKo yande ivi gwasu pipe.\nOpakatu ava oikatu avei \u00f6se gwekwa sui ambua ava rekua ve ipare ikerise\noyeviri gwekwa ve avei.\n14.\nAkoi pitase sasavi oikatu oseka oi aeve ava oti\u00e4ro vaerese ia\u00f1eko yureko\nke ambua tekura rupi.\nKo ikwachiapri yanderepi va\u00ebra ndoikatuichira yanderepi yayapose mbae,\nmbae t\u00ebi opakatu rembiepiave.\n15.\nOpakatu ava vireko poromboeteisa ikwachiapri va\u00ebra \u00f1epei tekwa gwasuve.\n\u00d1ep\u00ebi ava upe ndiyaete ani yaera oyekwachia potase ambua tekwa gwasuve\noseku\u00f1ar\u00f6 potase gwekwa.\n16.\nKu\u00f1a, kuimbae akoi oyepotase iaraviter omendagw\u00e4 noma\u00ebichira sepiaka",
            "Image": "6d7afa19c0d5feb8aa6621217b4fbe57"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "rese, ipirer rese, t\u00fcpa viroya vaerese o ambua tekwa pendarse inungar\n\u00f1oite oikatu omenda, iyavei ndaechiria ichi o tu t\u00ebi ko aipota nemer gw\u00e4\no nde rembireko gw\u00e4 eira chupe yureko.\nAkoi omenda potavae oyemo\u00f1eta itera yureko aeite oye monger\u00ebira yureko\naeseramo iyesupa oipitivira. Yorekoi tupri va\u00ebra koyekatu ambua ava p\u00e4u\nve, iyavei imboetepri yurekoira inangar ambua ava tekwa ve ikwai vae\nvireko aveira propis\u00efrosa. Mborokwaita spipe.\n17.\nOpakatu ava oikatu virekora. Mbae gwerer pipe o o\u00f1omara opakatu rer pipe\naveino.\n\u00d1ep\u00ebi ava ndoikatuichira ani ei vaera chupe.\n18.\nOpakatu ava virekose opia\u00f1emo~etaza oyapopota vae gwembimbotar rupi,\nosopotase ambua t\u00fcparo rupi, ova potase ambua t\u00fcparove, oikatuile a\u2019ea\noyapo o setase inungar avei oikatu okar rupi o gweta pipevemi,\nyemboesave, opakaturupi inungar \u00f1oite oikatura, yapo.\n19.\nOpakatu ava oikatu pia \u00f1emo\u00f1eta osenduka. Ndiyai i\u00f1ee suit\u00ebi imo\u00f1apri\nsekoira oikatu avei mbae taikwa oya oporandura oipisira ambua\npia\u00f1emo\u00f1etasa oikatu avei senduka, ndipoichitiera aiponderei tene ei\nv\u00e4era chupe omondora opakatu \u00f1e\u00ebrendukasarupi. O ikuachiapri pipe.\n20.\nOpakatu ava oikatu oyemboati yureko gwenbimbotar rupi. Ndipoichira ava\nomoa\u00f1ei-a\u00f1eira vae che piri tasekoi oyapavet\u00ebi. Chupe.\n21.\nOpakatu ava oikatu\u00f1oite oike mborerekwargw\u00e4 gwewa gwasu pipe osenoise\nyureko.\nOpakatu ava oikatu yuraso oyoyatupri ambua avarese. Mborerekwar taiko\ntekwa pipe eise.\nTekwa oipotase gwembimbotar omondo mborerekwar gwekwa pipe nar\u00e4 yureko\nko mboerekwar gw\u00e4 ndoikatuichietera gwambimbotar \u00f1o t\u00ebi oike.\n22.\nOpakatu ava, Tekwa pipendat virekora poropisir\u00f6sa ava p\u00e4uve,\noikatuaveira mbae vireko mborerekwar va\u00ebra semimongana ari yakatu nara\nopakatu sembimboyesu pe aveino.\n23.\nOpakatu ava oikatu vyireko va\u00ebra opaeavikisa, gwembimbotar rupi\noiporavora mboraviki oyoyatuprira aviye vae, iyavei oimera pisir\u00f6sa\nmboraviki oimeyo\u00f1o va\u00ebra. Chupe",
            "Image": "2d237346fc60158810d3a840a0d6c7eb"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Opakatu ava ndiyaeiete yakapri t\u00ebi sekoira, imboravikirepri inungar\namibua.\nOpakatu ava oparaviki vae ndiyaiete ndasepii pii chupe iyavei osupitira\nopakatu mbae repir\u00e4 sembimboyesu upe inungar ambua ikwai, iyavei oimese\nambua poropitiviisa oikatuite mbae mondo chupe akoi ipanese mbae chupe.\nOpakatu ava oikatu omoime yemboatisa oike va\u00ebra \u00efpauve oyepi\u00e4gwa o\noporandu va\u00ebra mbae oipotavae, yureko.\n24.\nNdovir\u00f6pituichira, ambuano virekoaveira, pitu\u2019usa mboraviki pauve\ninungar aveirumo sepira chupe.\n25.\nOpakatu ava viorekora oikotupri va\u00ebra, iyavei s\u00ebta pendar no, mberasi\nsui, virekora karuasa aviye vae, nip\u00ebnei chira turukwar chupe, s\u00ebta\ngwano, ke oporoposano vae tekwa pipe, ipanese inungar ko ndoparavikiise\nvireko \u00f1o aveira ava oikwav\u00ebe va\u00ebr chupe inungar ko, imbaeasise,\nndogwatairise oime yandeu yepi.\nYande si inungar avei ch\u00efvae virekoaveira ia\u00f1eko va\u00ebra sese yureko.\nOpakatu ch\u00efvae yoroa vae mendosa pipe o ani vae inungar avei virekora\npropisirosa tekwa pipe.\n26.\nOpakatu ava iya oyemboe yureko, yemboesa mdiyai sepi, esa ae ndiyaiete\nipane supiramoite yaikatu mbae rerogwatatupri, ko yemboesa, ndiyaiete\nava ipone sese yande kwaitatie. Akoi oyemboe pota vite vae ivate katu\nae\u00f1o katu yemboe rekokwer rupi revo sepimira ndo yande rumo yaikatuavei\nyaike yaikatuse ndipoichietera ava ani ndereikeitene ei va\u00ebra yandeu.\nYemboesa virekora pia yemo\u00f1eta yaiko tupri vaera oime va\u00ebra\nporomboeteisa ava p\u00e4uve ambua no oikwaiaka veira yandeu ndaei va\u00ebra\ntembigwaigwa yaiko.\nYayendukwa va\u00ebra, yayeparaisu reko va\u00ebra, oimo vaera poropitiviisa ambua\ntekwa gwasurese opakatu ambua tekwatekwa mi rese iyavei ambua ava rese\nyepe ke ndaerchira yande ke ambua vae \u00eftupa inungar \u00f1o aveino.\nYande si, yande ru oikatu oseka va\u00ebra mbae rese o mbae nungar yemboesa\noipota ae yureko yandeu nar\u00e4.\n27.\nOpakatu ava oikatu ikerise sekoi inungar ambua ava reko yureko sembiapo,\nsekokwer, \u00f1ep\u00ebi tekwa ve oikatu avei vireko va\u00ebra mbae aviyese sekokwer\ntekwa rembiepiave.\nOpakatu ava mbae oyapo vae vireko avei poropisirosa inungar ke ambua ava\nteiko che ayapo eise, che aikwachia eise, evokoi nungar sui, ndiyai\nyayembombae \u00f1otei ava renbiapo rese.",
            "Image": "0b5533cf8bdd7bb6782d9a24e0feddf5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "28.\nOpakatu ava oikatu o\u00f1e\u00eb ko ikwachia pri rese. Taseroyasite katu eira\nyavei toimeite ke ambua tekwave. Opakatu viroya vaera yureko.\n29.\nOpakatu ava omboeteira tekwa esa aeve ramoite ae oyemboe ava mboetei\ninungar avaei ae imboeteisano.\nAkoi ko mborokwaito gwasu seroya sase, opakatu ava yerekoira\ngwembimbotar rupi ndaeichira rumo yureko rai rai va\u00ebra mborokwaita\nomombeu vae rupi\u00f1o, ko ikwachiapri opakatu penar\u00e4. Tekwarerekwar, oime\nvaera avei tekwa pipe poromboeteisa opakatu ava \u00f1ep\u00ebi p\u00ebi ava rese.\nKo mborokwaita yaikotupri\u00e4gwa ndipoichira ava nap\u00f6rai ko ei vaera chupe,\nko ikwachiasa opakatu tekwa gwasu gwe rupi ko uvi aramo yayu vae.\n30.\nNiyai ko ikwachiapri sui \u00f6sera pia \u00f1emo\u00f1enta \u00f1ep\u00ebi tekwa pe\u00f1o rumoko ei\nva\u00ebra, o evokoi ko oyemonua o oyamboati gwasu-gwasu vae pendara\u00f1o rumo\nko year o ndiyaiavei evokoi ava repi\u00e4gwa t\u00ebi ko oikwachia yureko yaera\nko oikyachia vae yureko opakatu ava mborerekwar gwasukwe ke ambua ivi\nrese yogweru vae inungar tupri avei ko inungar vireko yureko sese ambua\nava \u00f1ee aipoei ko upe.",
            "Image": "747d3176cc22d736223b97587196659f"
        }
    }
}

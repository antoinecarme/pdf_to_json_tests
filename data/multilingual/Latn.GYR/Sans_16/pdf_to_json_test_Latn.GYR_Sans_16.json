{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468165,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "[missing]\n[missing]\n[missing]\n1.\nOpakatu ava yoro\u2019a nda\u2019ei tembigwaigwa oyoyatupri, sekotupri, va\u00ebra, imboeteisara, oikatu ipi\u2019a yemo\u00f1eta,\nimbaekua, ndiyai yurekorairai \u00f1ep\u00ebi p\u00ebi ambua rese.\n2.\nOpakatu ava vireko yemboeteisa, iyavei ndaei ambua ava povri ve nar\u00e4 sekoira aipo\u00ebi ko ikwachia pri\nimombeu, ndayayeavi avei ambua ava rese, yepe virekora, o\u00f1ee, gwekosa viroya ambua t\u00fcpa, ipirer mor\u00f6chi,\ns\u00fc, ku\u00f1a, kuimbae ipia yemo\u00f1eta ambua ke ambua mbae rese, sekoise rumo \u00f1epei tekwave, yepe vireko atira\ngwarepochi o ambua mbae.\nIyavei ndayamboyea viichira opakatu pia \u00f1emo\u00f1eta sa inungar ambua tekwa gwasuve osose mborokwaita,\ninungar tupriavei imboetei-sara, ndaeichira sokendapri nungar yaikora.\n3.\nOpakatu ava vireko yemboeteisa gvvekove agwa ndaei va\u00ebra tembigwaigwa sekoi iyavei virekora pisikora\nmbae, mbae tei sui.\n4.\nNdiyai ete avapovrire yaiko tembigwaigwa t\u00ebi iyavei ndiyai et\u00e9 yande reko rai, raira ambua ava rese.\n5.",
            "Image": "bb8b24f3fb7c3065ce16469da58801cd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Nidayai et\u00e9 vireko rai, raira inungar okwara sese, oinupara, ae ndipotasairi.\n6.\nOpakatu ava vireko yemboeteisa opakatu rupi, iyavei vireko va\u00ebra kuachiar gwerer pipe.\n7.\nOpakatu oyoyatupri yaiko, iyavei ndaya yeavii mborokwaita gwasu pipe inungar avei ko mborokwaita yande\npisirora yande repira tekoai-sui ndiyai avei ndaseroyasai ko imombeupri akoi oimera, \u00f1epei ava ndayande\nmboetei chira ko mborokwaita gwasu omboyapisakara.\n8.\nOpakatu ava oikatuite opakatu mbae vireko\u00e4gwa mborerekwar rembiepiave viroya va\u00ebra oimese mbaembae\nte\u00ef o virokwapota mose ke imbae yureko ichui oikuase rumo mborerekuar osepira ko oime vae mborokwaita\ngwasu pipe.\n9.\nNdiyai \u00e9t\u00e9 \u00f1epei ava sokendasa\u00f1otei o omondora ambua tekwave yureko.\n10.\nOpakatu ava oyoyatupri vireko o\u00f1e\u00ebagwa, sendusara iyavei mborerekuar ndaeichira neoei\u00f1o oipitivi\u00efra mbae\nomoingatu va\u00ebra oyavise mbae sembiapo yureko.\n11.\nOpakatu ava maechiroi pipe suit\u00ebi osokenda pota vae yureko, oikatu \u00f1oite \u00f6se evokoi nungar sui ndipoise\nsepiasar, imnbeusar, ndoikuaukaise mbae sembiapo yureko.",
            "Image": "e3cc942faf2eee2d4bddb8f6a17b92c6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "\u00d1ep\u00ebi ava ndiyaiete ke mbae rai oyapo vae ipare koiye t\u00ebi imaenduara sese yureko ko it\u00e9 \u00efvi\u00ebi kwese suive\noiko eira, ipare sererpipe mbae oime remo vae o\u00f1oma gwasura yamondo \u00f1oite mborerekuar po ve oyasa ve\nt\u00ebi. Mbae oyapo vae yipive ndayaikatuiri yambyoa ipare t\u00ebi, ndiyaiavei mbae mi sui sokendasara.\n12.\n\u00d1ep\u00ebi ava ndiyai o\u00f1e\u2019e yande reer pipe, ndiyai avei o\u00f1e\u2019e yandereko rese, yande reta rese o kuachiar ou vae\nyande rerpiipe ndiyai avei aerane \u00f1ot\u00ebi aipo ei ko ipia \u00f1emo\u00f1eta eira. Opakatu ava imboeteisara iyavei\noipisirora ko mborokwaita aipo nungar sui.\n13.\nOpakatu ava oikatu ogwata gwembimbotar rupi iyavei osekara gwekosagw\u00e4. Ko yande ivi gwasu pipe.\nOpakatu ava oikatu avei \u00f6se gwekwa sui ambua ava rekua ve ipare ikerise oyeviri gwekwa ve avei.\n14.\nAkoi pitase sasavi oikatu oseka oi aeve ava oti\u00e4ro vaerese ia\u00f1eko yureko ke ambua tekura rupi.\nKo ikwachiapri yanderepi va\u00ebra ndoikatuichira yanderepi yayapose mbae, mbae t\u00ebi opakatu rembiepiave.\n15.\nOpakatu ava vireko poromboeteisa ikwachiapri va\u00ebra \u00f1epei tekwa gwasuve.\n\u00d1ep\u00ebi ava upe ndiyaete ani yaera oyekwachia potase ambua tekwa gwasuve oseku\u00f1ar\u00f6 potase gwekwa.\n16.\nKu\u00f1a, kuimbae akoi oyepotase iaraviter omendagw\u00e4 noma\u00ebichira sepiaka rese, ipirer rese, t\u00fcpa viroya\nvaerese o ambua tekwa pendarse inungar \u00f1oite oikatu omenda, iyavei ndaechiria ichi o tu t\u00ebi ko aipota nemer",
            "Image": "0038e2a6d63e69756cbec1c176b26df9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "gw\u00e4 o nde rembireko gw\u00e4 eira chupe yureko.\nAkoi omenda potavae oyemo\u00f1eta itera yureko aeite oye monger\u00ebira yureko aeseramo iyesupa oipitivira.\nYorekoi tupri va\u00ebra koyekatu ambua ava p\u00e4u ve, iyavei imboetepri yurekoira inangar ambua ava tekwa ve\nikwai vae vireko aveira propis\u00efrosa. Mborokwaita spipe.\n17.\nOpakatu ava oikatu virekora. Mbae gwerer pipe o o\u00f1omara opakatu rer pipe aveino.\n\u00d1ep\u00ebi ava ndoikatuichira ani ei vaera chupe.\n18.\nOpakatu ava virekose opia\u00f1emo~etaza oyapopota vae gwembimbotar rupi, osopotase ambua t\u00fcparo rupi, ova\npotase ambua t\u00fcparove, oikatuile a\u2019ea oyapo o setase inungar avei oikatu okar rupi o gweta pipevemi,\nyemboesave, opakaturupi inungar \u00f1oite oikatura, yapo.\n19.\nOpakatu ava oikatu pia \u00f1emo\u00f1eta osenduka. Ndiyai i\u00f1ee suit\u00ebi imo\u00f1apri sekoira oikatu avei mbae taikwa oya\noporandura oipisira ambua pia\u00f1emo\u00f1etasa oikatu avei senduka, ndipoichitiera aiponderei tene ei v\u00e4era chupe\nomondora opakatu \u00f1e\u00ebrendukasarupi. O ikuachiapri pipe.\n20.\nOpakatu ava oikatu oyemboati yureko gwenbimbotar rupi. Ndipoichira ava omoa\u00f1ei-a\u00f1eira vae che piri\ntasekoi oyapavet\u00ebi. Chupe.\n21.\nOpakatu ava oikatu\u00f1oite oike mborerekwargw\u00e4 gwewa gwasu pipe osenoise yureko.",
            "Image": "f8043475ff8b8fc3ce7da9b0c44baedc"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Opakatu ava oikatu yuraso oyoyatupri ambua avarese. Mborerekwar taiko tekwa pipe eise.\nTekwa oipotase gwembimbotar omondo mborerekwar gwekwa pipe nar\u00e4 yureko ko mboerekwar gw\u00e4\nndoikatuichietera gwambimbotar \u00f1o t\u00ebi oike.\n22.\nOpakatu ava, Tekwa pipendat virekora poropisir\u00f6sa ava p\u00e4uve, oikatuaveira mbae vireko mborerekwar va\u00ebra\nsemimongana ari yakatu nara opakatu sembimboyesu pe aveino.\n23.\nOpakatu ava oikatu vyireko va\u00ebra opaeavikisa, gwembimbotar rupi oiporavora mboraviki oyoyatuprira aviye\nvae, iyavei oimera pisir\u00f6sa mboraviki oimeyo\u00f1o va\u00ebra. Chupe\nOpakatu ava ndiyaeiete yakapri t\u00ebi sekoira, imboravikirepri inungar amibua.\nOpakatu ava oparaviki vae ndiyaiete ndasepii pii chupe iyavei osupitira opakatu mbae repir\u00e4 sembimboyesu\nupe inungar ambua ikwai, iyavei oimese ambua poropitiviisa oikatuite mbae mondo chupe akoi ipanese\nmbae chupe.\nOpakatu ava oikatu omoime yemboatisa oike va\u00ebra \u00efpauve oyepi\u00e4gwa o oporandu va\u00ebra mbae oipotavae,\nyureko.\n24.\nNdovir\u00f6pituichira, ambuano virekoaveira, pitu\u2019usa mboraviki pauve inungar aveirumo sepira chupe.\n25.\nOpakatu ava viorekora oikotupri va\u00ebra, iyavei s\u00ebta pendar no, mberasi sui, virekora karuasa aviye vae,\nnip\u00ebnei chira turukwar chupe, s\u00ebta gwano, ke oporoposano vae tekwa pipe, ipanese inungar ko",
            "Image": "b21b505bc3d05838e82b3860afa02e39"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ndoparavikiise vireko \u00f1o aveira ava oikwav\u00ebe va\u00ebr chupe inungar ko, imbaeasise, ndogwatairise oime\nyandeu yepi.\nYande si inungar avei ch\u00efvae virekoaveira ia\u00f1eko va\u00ebra sese yureko. Opakatu ch\u00efvae yoroa vae mendosa pipe\no ani vae inungar avei virekora propisirosa tekwa pipe.\n26.\nOpakatu ava iya oyemboe yureko, yemboesa mdiyai sepi, esa ae ndiyaiete ipane supiramoite yaikatu mbae\nrerogwatatupri, ko yemboesa, ndiyaiete ava ipone sese yande kwaitatie. Akoi oyemboe pota vite vae ivate\nkatu ae\u00f1o katu yemboe rekokwer rupi revo sepimira ndo yande rumo yaikatuavei yaike yaikatuse\nndipoichietera ava ani ndereikeitene ei va\u00ebra yandeu.\nYemboesa virekora pia yemo\u00f1eta yaiko tupri vaera oime va\u00ebra poromboeteisa ava p\u00e4uve ambua no\noikwaiaka veira yandeu ndaei va\u00ebra tembigwaigwa yaiko.\nYayendukwa va\u00ebra, yayeparaisu reko va\u00ebra, oimo vaera poropitiviisa ambua tekwa gwasurese opakatu\nambua tekwatekwa mi rese iyavei ambua ava rese yepe ke ndaerchira yande ke ambua vae \u00eftupa inungar \u00f1o\naveino.\nYande si, yande ru oikatu oseka va\u00ebra mbae rese o mbae nungar yemboesa oipota ae yureko yandeu nar\u00e4.\n27.\nOpakatu ava oikatu ikerise sekoi inungar ambua ava reko yureko sembiapo, sekokwer, \u00f1ep\u00ebi tekwa ve oikatu\navei vireko va\u00ebra mbae aviyese sekokwer tekwa rembiepiave.\nOpakatu ava mbae oyapo vae vireko avei poropisirosa inungar ke ambua ava teiko che ayapo eise, che\naikwachia eise, evokoi nungar sui, ndiyai yayembombae \u00f1otei ava renbiapo rese.",
            "Image": "0796441bf67edc1d98c668c4f8c2e6f5"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "28.\nOpakatu ava oikatu o\u00f1e\u00eb ko ikwachia pri rese. Taseroyasite katu eira yavei toimeite ke ambua tekwave.\nOpakatu viroya vaera yureko.\n29.\nOpakatu ava omboeteira tekwa esa aeve ramoite ae oyemboe ava mboetei inungar avaei ae imboeteisano.\nAkoi ko mborokwaito gwasu seroya sase, opakatu ava yerekoira gwembimbotar rupi ndaeichira rumo yureko\nrai rai va\u00ebra mborokwaita omombeu vae rupi\u00f1o, ko ikwachiapri opakatu penar\u00e4. Tekwarerekwar, oime vaera\navei tekwa pipe poromboeteisa opakatu ava \u00f1ep\u00ebi p\u00ebi ava rese.\nKo mborokwaita yaikotupri\u00e4gwa ndipoichira ava nap\u00f6rai ko ei vaera chupe, ko ikwachiasa opakatu tekwa\ngwasu gwe rupi ko uvi aramo yayu vae.\n30.\nNiyai ko ikwachiapri sui \u00f6sera pia \u00f1emo\u00f1enta \u00f1ep\u00ebi tekwa pe\u00f1o rumoko ei va\u00ebra, o evokoi ko oyemonua o\noyamboati gwasu-gwasu vae pendara\u00f1o rumo ko year o ndiyaiavei evokoi ava repi\u00e4gwa t\u00ebi ko oikwachia\nyureko yaera ko oikyachia vae yureko opakatu ava mborerekwar gwasukwe ke ambua ivi rese yogweru vae\ninungar tupri avei ko inungar vireko yureko sese ambua ava \u00f1ee aipoei ko upe.",
            "Image": "672086b766a3bb6aadbeda0e37cca052"
        }
    }
}

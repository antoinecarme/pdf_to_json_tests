{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468249,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "[missing]\n[missing]\n[missing]\n1.\nOpakatu ava yoro\u2019a nda\u2019ei tembigwaigwa oyoyatupri, sekotupri, va\u00ebra, imboeteisara,\noikatu ipi\u2019a yemo\u00f1eta, imbaekua, ndiyai yurekorairai \u00f1ep\u00ebi p\u00ebi ambua rese.\n2.\nOpakatu ava vireko yemboeteisa, iyavei ndaei ambua ava povri ve nar\u00e4 sekoira aipo\u00ebi\nko ikwachia pri imombeu, ndayayeavi avei ambua ava rese, yepe virekora, o\u00f1ee,\ngwekosa viroya ambua t\u00fcpa, ipirer mor\u00f6chi, s\u00fc, ku\u00f1a, kuimbae ipia yemo\u00f1eta ambua\nke ambua mbae rese, sekoise rumo \u00f1epei tekwave, yepe vireko atira gwarepochi o\nambua mbae.\nIyavei ndayamboyea viichira opakatu pia \u00f1emo\u00f1eta sa inungar ambua tekwa gwasuve\nosose mborokwaita, inungar tupriavei imboetei-sara, ndaeichira sokendapri nungar\nyaikora.\n3.\nOpakatu ava vireko yemboeteisa gvvekove agwa ndaei va\u00ebra tembigwaigwa sekoi\niyavei virekora pisikora mbae, mbae tei sui.\n4.\nNdiyai ete avapovrire yaiko tembigwaigwa t\u00ebi iyavei ndiyai et\u00e9 yande reko rai, raira\nambua ava rese.\n5.\nNidayai et\u00e9 vireko rai, raira inungar okwara sese, oinupara, ae ndipotasairi.\n6.\nOpakatu ava vireko yemboeteisa opakatu rupi, iyavei vireko va\u00ebra kuachiar gwerer\npipe.\n7.\nOpakatu oyoyatupri yaiko, iyavei ndaya yeavii mborokwaita gwasu pipe inungar avei\nko mborokwaita yande pisirora yande repira tekoai-sui ndiyai avei ndaseroyasai ko\nimombeupri akoi oimera, \u00f1epei ava ndayande mboetei chira ko mborokwaita gwasu\nomboyapisakara.\n8.\nOpakatu ava oikatuite opakatu mbae vireko\u00e4gwa mborerekwar rembiepiave viroya\nva\u00ebra oimese mbaembae te\u00ef o virokwapota mose ke imbae yureko ichui oikuase rumo\nmborerekuar osepira ko oime vae mborokwaita gwasu pipe.\n9.",
            "Image": "5696da979c52814b0ad1fb46564930f5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ndiyai \u00e9t\u00e9 \u00f1epei ava sokendasa\u00f1otei o omondora ambua tekwave yureko.\n10.\nOpakatu ava oyoyatupri vireko o\u00f1e\u00ebagwa, sendusara iyavei mborerekuar ndaeichira\nneoei\u00f1o oipitivi\u00efra mbae omoingatu va\u00ebra oyavise mbae sembiapo yureko.\n11.\nOpakatu ava maechiroi pipe suit\u00ebi osokenda pota vae yureko, oikatu \u00f1oite \u00f6se evokoi\nnungar sui ndipoise sepiasar, imnbeusar, ndoikuaukaise mbae sembiapo yureko.\n\u00d1ep\u00ebi ava ndiyaiete ke mbae rai oyapo vae ipare koiye t\u00ebi imaenduara sese yureko ko\nit\u00e9 \u00efvi\u00ebi kwese suive oiko eira, ipare sererpipe mbae oime remo vae o\u00f1oma gwasura\nyamondo \u00f1oite mborerekuar po ve oyasa ve t\u00ebi. Mbae oyapo vae yipive ndayaikatuiri\nyambyoa ipare t\u00ebi, ndiyaiavei mbae mi sui sokendasara.\n12.\n\u00d1ep\u00ebi ava ndiyai o\u00f1e\u2019e yande reer pipe, ndiyai avei o\u00f1e\u2019e yandereko rese, yande reta\nrese o kuachiar ou vae yande rerpiipe ndiyai avei aerane \u00f1ot\u00ebi aipo ei ko ipia\n\u00f1emo\u00f1eta eira. Opakatu ava imboeteisara iyavei oipisirora ko mborokwaita aipo\nnungar sui.\n13.\nOpakatu ava oikatu ogwata gwembimbotar rupi iyavei osekara gwekosagw\u00e4. Ko\nyande ivi gwasu pipe.\nOpakatu ava oikatu avei \u00f6se gwekwa sui ambua ava rekua ve ipare ikerise oyeviri\ngwekwa ve avei.\n14.\nAkoi pitase sasavi oikatu oseka oi aeve ava oti\u00e4ro vaerese ia\u00f1eko yureko ke ambua\ntekura rupi.\nKo ikwachiapri yanderepi va\u00ebra ndoikatuichira yanderepi yayapose mbae, mbae t\u00ebi\nopakatu rembiepiave.\n15.\nOpakatu ava vireko poromboeteisa ikwachiapri va\u00ebra \u00f1epei tekwa gwasuve.\n\u00d1ep\u00ebi ava upe ndiyaete ani yaera oyekwachia potase ambua tekwa gwasuve\noseku\u00f1ar\u00f6 potase gwekwa.\n16.\nKu\u00f1a, kuimbae akoi oyepotase iaraviter omendagw\u00e4 noma\u00ebichira sepiaka rese, ipirer\nrese, t\u00fcpa viroya vaerese o ambua tekwa pendarse inungar \u00f1oite oikatu omenda,\niyavei ndaechiria ichi o tu t\u00ebi ko aipota nemer gw\u00e4 o nde rembireko gw\u00e4 eira chupe\nyureko.\nAkoi omenda potavae oyemo\u00f1eta itera yureko aeite oye monger\u00ebira yureko aeseramo\niyesupa oipitivira. Yorekoi tupri va\u00ebra koyekatu ambua ava p\u00e4u ve, iyavei imboetepri\nyurekoira inangar ambua ava tekwa ve ikwai vae vireko aveira propis\u00efrosa.",
            "Image": "0db22754a23d3056493ab64ead9dc0e6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mborokwaita spipe.\n17.\nOpakatu ava oikatu virekora. Mbae gwerer pipe o o\u00f1omara opakatu rer pipe aveino.\n\u00d1ep\u00ebi ava ndoikatuichira ani ei vaera chupe.\n18.\nOpakatu ava virekose opia\u00f1emo~etaza oyapopota vae gwembimbotar rupi, osopotase\nambua t\u00fcparo rupi, ova potase ambua t\u00fcparove, oikatuile a\u2019ea oyapo o setase inungar\navei oikatu okar rupi o gweta pipevemi, yemboesave, opakaturupi inungar \u00f1oite\noikatura, yapo.\n19.\nOpakatu ava oikatu pia \u00f1emo\u00f1eta osenduka. Ndiyai i\u00f1ee suit\u00ebi imo\u00f1apri sekoira\noikatu avei mbae taikwa oya oporandura oipisira ambua pia\u00f1emo\u00f1etasa oikatu avei\nsenduka, ndipoichitiera aiponderei tene ei v\u00e4era chupe omondora opakatu\n\u00f1e\u00ebrendukasarupi. O ikuachiapri pipe.\n20.\nOpakatu ava oikatu oyemboati yureko gwenbimbotar rupi. Ndipoichira ava omoa\u00f1ei-\na\u00f1eira vae che piri tasekoi oyapavet\u00ebi. Chupe.\n21.\nOpakatu ava oikatu\u00f1oite oike mborerekwargw\u00e4 gwewa gwasu pipe osenoise yureko.\nOpakatu ava oikatu yuraso oyoyatupri ambua avarese. Mborerekwar taiko tekwa pipe\neise.\nTekwa oipotase gwembimbotar omondo mborerekwar gwekwa pipe nar\u00e4 yureko ko\nmboerekwar gw\u00e4 ndoikatuichietera gwambimbotar \u00f1o t\u00ebi oike.\n22.\nOpakatu ava, Tekwa pipendat virekora poropisir\u00f6sa ava p\u00e4uve, oikatuaveira mbae\nvireko mborerekwar va\u00ebra semimongana ari yakatu nara opakatu sembimboyesu pe\naveino.\n23.\nOpakatu ava oikatu vyireko va\u00ebra opaeavikisa, gwembimbotar rupi oiporavora\nmboraviki oyoyatuprira aviye vae, iyavei oimera pisir\u00f6sa mboraviki oimeyo\u00f1o va\u00ebra.\nChupe\nOpakatu ava ndiyaeiete yakapri t\u00ebi sekoira, imboravikirepri inungar amibua.\nOpakatu ava oparaviki vae ndiyaiete ndasepii pii chupe iyavei osupitira opakatu mbae\nrepir\u00e4 sembimboyesu upe inungar ambua ikwai, iyavei oimese ambua poropitiviisa\noikatuite mbae mondo chupe akoi ipanese mbae chupe.\nOpakatu ava oikatu omoime yemboatisa oike va\u00ebra \u00efpauve oyepi\u00e4gwa o oporandu\nva\u00ebra mbae oipotavae, yureko.",
            "Image": "825192bbc5403ac2648aeec4084effc9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "24.\nNdovir\u00f6pituichira, ambuano virekoaveira, pitu\u2019usa mboraviki pauve inungar aveirumo\nsepira chupe.\n25.\nOpakatu ava viorekora oikotupri va\u00ebra, iyavei s\u00ebta pendar no, mberasi sui, virekora\nkaruasa aviye vae, nip\u00ebnei chira turukwar chupe, s\u00ebta gwano, ke oporoposano vae\ntekwa pipe, ipanese inungar ko ndoparavikiise vireko \u00f1o aveira ava oikwav\u00ebe va\u00ebr\nchupe inungar ko, imbaeasise, ndogwatairise oime yandeu yepi.\nYande si inungar avei ch\u00efvae virekoaveira ia\u00f1eko va\u00ebra sese yureko. Opakatu ch\u00efvae\nyoroa vae mendosa pipe o ani vae inungar avei virekora propisirosa tekwa pipe.\n26.\nOpakatu ava iya oyemboe yureko, yemboesa mdiyai sepi, esa ae ndiyaiete ipane\nsupiramoite yaikatu mbae rerogwatatupri, ko yemboesa, ndiyaiete ava ipone sese\nyande kwaitatie. Akoi oyemboe pota vite vae ivate katu ae\u00f1o katu yemboe rekokwer\nrupi revo sepimira ndo yande rumo yaikatuavei yaike yaikatuse ndipoichietera ava\nani ndereikeitene ei va\u00ebra yandeu.\nYemboesa virekora pia yemo\u00f1eta yaiko tupri vaera oime va\u00ebra poromboeteisa ava\np\u00e4uve ambua no oikwaiaka veira yandeu ndaei va\u00ebra tembigwaigwa yaiko.\nYayendukwa va\u00ebra, yayeparaisu reko va\u00ebra, oimo vaera poropitiviisa ambua tekwa\ngwasurese opakatu ambua tekwatekwa mi rese iyavei ambua ava rese yepe ke\nndaerchira yande ke ambua vae \u00eftupa inungar \u00f1o aveino.\nYande si, yande ru oikatu oseka va\u00ebra mbae rese o mbae nungar yemboesa oipota ae\nyureko yandeu nar\u00e4.\n27.\nOpakatu ava oikatu ikerise sekoi inungar ambua ava reko yureko sembiapo,\nsekokwer, \u00f1ep\u00ebi tekwa ve oikatu avei vireko va\u00ebra mbae aviyese sekokwer tekwa\nrembiepiave.\nOpakatu ava mbae oyapo vae vireko avei poropisirosa inungar ke ambua ava teiko\nche ayapo eise, che aikwachia eise, evokoi nungar sui, ndiyai yayembombae \u00f1otei ava\nrenbiapo rese.\n28.\nOpakatu ava oikatu o\u00f1e\u00eb ko ikwachia pri rese. Taseroyasite katu eira yavei toimeite\nke ambua tekwave. Opakatu viroya vaera yureko.\n29.\nOpakatu ava omboeteira tekwa esa aeve ramoite ae oyemboe ava mboetei inungar\navaei ae imboeteisano.\nAkoi ko mborokwaito gwasu seroya sase, opakatu ava yerekoira gwembimbotar rupi\nndaeichira rumo yureko rai rai va\u00ebra mborokwaita omombeu vae rupi\u00f1o, ko\nikwachiapri opakatu penar\u00e4. Tekwarerekwar, oime vaera avei tekwa pipe\nporomboeteisa opakatu ava \u00f1ep\u00ebi p\u00ebi ava rese.",
            "Image": "ec383f805f7f07e12bf063a2109d2fed"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ko mborokwaita yaikotupri\u00e4gwa ndipoichira ava nap\u00f6rai ko ei vaera chupe, ko\nikwachiasa opakatu tekwa gwasu gwe rupi ko uvi aramo yayu vae.\n30.\nNiyai ko ikwachiapri sui \u00f6sera pia \u00f1emo\u00f1enta \u00f1ep\u00ebi tekwa pe\u00f1o rumoko ei va\u00ebra, o\nevokoi ko oyemonua o oyamboati gwasu-gwasu vae pendara\u00f1o rumo ko year o\nndiyaiavei evokoi ava repi\u00e4gwa t\u00ebi ko oikwachia yureko yaera ko oikyachia vae\nyureko opakatu ava mborerekwar gwasukwe ke ambua ivi rese yogweru vae inungar\ntupri avei ko inungar vireko yureko sese ambua ava \u00f1ee aipoei ko upe.",
            "Image": "d572152e213263e5ffec050251a33d2a"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468249,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "[missing]\n[missing]\n[missing]\n1.\nOpakatu ava yoro’a nda’ei tembigwaigwa oyoyatupri, sekotupri, vaëra, imboeteisara,\noikatu ipi’a yemoñeta, imbaekua, ndiyai yurekorairai ñepëi pëi ambua rese.\n2.\nOpakatu ava vireko yemboeteisa, iyavei ndaei ambua ava povri ve narä sekoira aipoëi\nko ikwachia pri imombeu, ndayayeavi avei ambua ava rese, yepe virekora, oñee,\ngwekosa viroya ambua tüpa, ipirer moröchi, sü, kuña, kuimbae ipia yemoñeta ambua\nke ambua mbae rese, sekoise rumo ñepei tekwave, yepe vireko atira gwarepochi o\nambua mbae.\nIyavei ndayamboyea viichira opakatu pia ñemoñeta sa inungar ambua tekwa gwasuve\nosose mborokwaita, inungar tupriavei imboetei-sara, ndaeichira sokendapri nungar\nyaikora.\n3.\nOpakatu ava vireko yemboeteisa gvvekove agwa ndaei vaëra tembigwaigwa sekoi\niyavei virekora pisikora mbae, mbae tei sui.\n4.\nNdiyai ete avapovrire yaiko tembigwaigwa tëi iyavei ndiyai eté yande reko rai, raira\nambua ava rese.\n5.\nNidayai eté vireko rai, raira inungar okwara sese, oinupara, ae ndipotasairi.\n6.\nOpakatu ava vireko yemboeteisa opakatu rupi, iyavei vireko vaëra kuachiar gwerer\npipe.\n7.\nOpakatu oyoyatupri yaiko, iyavei ndaya yeavii mborokwaita gwasu pipe inungar avei\nko mborokwaita yande pisirora yande repira tekoai-sui ndiyai avei ndaseroyasai ko\nimombeupri akoi oimera, ñepei ava ndayande mboetei chira ko mborokwaita gwasu\nomboyapisakara.\n8.\nOpakatu ava oikatuite opakatu mbae virekoägwa mborerekwar rembiepiave viroya\nvaëra oimese mbaembae teï o virokwapota mose ke imbae yureko ichui oikuase rumo\nmborerekuar osepira ko oime vae mborokwaita gwasu pipe.\n9.",
            "Image": "5696da979c52814b0ad1fb46564930f5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ndiyai été ñepei ava sokendasañotei o omondora ambua tekwave yureko.\n10.\nOpakatu ava oyoyatupri vireko oñeëagwa, sendusara iyavei mborerekuar ndaeichira\nneoeiño oipitiviïra mbae omoingatu vaëra oyavise mbae sembiapo yureko.\n11.\nOpakatu ava maechiroi pipe suitëi osokenda pota vae yureko, oikatu ñoite öse evokoi\nnungar sui ndipoise sepiasar, imnbeusar, ndoikuaukaise mbae sembiapo yureko.\nÑepëi ava ndiyaiete ke mbae rai oyapo vae ipare koiye tëi imaenduara sese yureko ko\nité ïviëi kwese suive oiko eira, ipare sererpipe mbae oime remo vae oñoma gwasura\nyamondo ñoite mborerekuar po ve oyasa ve tëi. Mbae oyapo vae yipive ndayaikatuiri\nyambyoa ipare tëi, ndiyaiavei mbae mi sui sokendasara.\n12.\nÑepëi ava ndiyai oñe’e yande reer pipe, ndiyai avei oñe’e yandereko rese, yande reta\nrese o kuachiar ou vae yande rerpiipe ndiyai avei aerane ñotëi aipo ei ko ipia\nñemoñeta eira. Opakatu ava imboeteisara iyavei oipisirora ko mborokwaita aipo\nnungar sui.\n13.\nOpakatu ava oikatu ogwata gwembimbotar rupi iyavei osekara gwekosagwä. Ko\nyande ivi gwasu pipe.\nOpakatu ava oikatu avei öse gwekwa sui ambua ava rekua ve ipare ikerise oyeviri\ngwekwa ve avei.\n14.\nAkoi pitase sasavi oikatu oseka oi aeve ava otiäro vaerese iañeko yureko ke ambua\ntekura rupi.\nKo ikwachiapri yanderepi vaëra ndoikatuichira yanderepi yayapose mbae, mbae tëi\nopakatu rembiepiave.\n15.\nOpakatu ava vireko poromboeteisa ikwachiapri vaëra ñepei tekwa gwasuve.\nÑepëi ava upe ndiyaete ani yaera oyekwachia potase ambua tekwa gwasuve\nosekuñarö potase gwekwa.\n16.\nKuña, kuimbae akoi oyepotase iaraviter omendagwä nomaëichira sepiaka rese, ipirer\nrese, tüpa viroya vaerese o ambua tekwa pendarse inungar ñoite oikatu omenda,\niyavei ndaechiria ichi o tu tëi ko aipota nemer gwä o nde rembireko gwä eira chupe\nyureko.\nAkoi omenda potavae oyemoñeta itera yureko aeite oye mongerëira yureko aeseramo\niyesupa oipitivira. Yorekoi tupri vaëra koyekatu ambua ava päu ve, iyavei imboetepri\nyurekoira inangar ambua ava tekwa ve ikwai vae vireko aveira propisïrosa.",
            "Image": "0db22754a23d3056493ab64ead9dc0e6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mborokwaita spipe.\n17.\nOpakatu ava oikatu virekora. Mbae gwerer pipe o oñomara opakatu rer pipe aveino.\nÑepëi ava ndoikatuichira ani ei vaera chupe.\n18.\nOpakatu ava virekose opiañemo~etaza oyapopota vae gwembimbotar rupi, osopotase\nambua tüparo rupi, ova potase ambua tüparove, oikatuile a’ea oyapo o setase inungar\navei oikatu okar rupi o gweta pipevemi, yemboesave, opakaturupi inungar ñoite\noikatura, yapo.\n19.\nOpakatu ava oikatu pia ñemoñeta osenduka. Ndiyai iñee suitëi imoñapri sekoira\noikatu avei mbae taikwa oya oporandura oipisira ambua piañemoñetasa oikatu avei\nsenduka, ndipoichitiera aiponderei tene ei väera chupe omondora opakatu\nñeërendukasarupi. O ikuachiapri pipe.\n20.\nOpakatu ava oikatu oyemboati yureko gwenbimbotar rupi. Ndipoichira ava omoañei-\nañeira vae che piri tasekoi oyapavetëi. Chupe.\n21.\nOpakatu ava oikatuñoite oike mborerekwargwä gwewa gwasu pipe osenoise yureko.\nOpakatu ava oikatu yuraso oyoyatupri ambua avarese. Mborerekwar taiko tekwa pipe\neise.\nTekwa oipotase gwembimbotar omondo mborerekwar gwekwa pipe narä yureko ko\nmboerekwar gwä ndoikatuichietera gwambimbotar ño tëi oike.\n22.\nOpakatu ava, Tekwa pipendat virekora poropisirösa ava päuve, oikatuaveira mbae\nvireko mborerekwar vaëra semimongana ari yakatu nara opakatu sembimboyesu pe\naveino.\n23.\nOpakatu ava oikatu vyireko vaëra opaeavikisa, gwembimbotar rupi oiporavora\nmboraviki oyoyatuprira aviye vae, iyavei oimera pisirösa mboraviki oimeyoño vaëra.\nChupe\nOpakatu ava ndiyaeiete yakapri tëi sekoira, imboravikirepri inungar amibua.\nOpakatu ava oparaviki vae ndiyaiete ndasepii pii chupe iyavei osupitira opakatu mbae\nrepirä sembimboyesu upe inungar ambua ikwai, iyavei oimese ambua poropitiviisa\noikatuite mbae mondo chupe akoi ipanese mbae chupe.\nOpakatu ava oikatu omoime yemboatisa oike vaëra ïpauve oyepiägwa o oporandu\nvaëra mbae oipotavae, yureko.",
            "Image": "825192bbc5403ac2648aeec4084effc9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "24.\nNdoviröpituichira, ambuano virekoaveira, pitu’usa mboraviki pauve inungar aveirumo\nsepira chupe.\n25.\nOpakatu ava viorekora oikotupri vaëra, iyavei sëta pendar no, mberasi sui, virekora\nkaruasa aviye vae, nipënei chira turukwar chupe, sëta gwano, ke oporoposano vae\ntekwa pipe, ipanese inungar ko ndoparavikiise vireko ño aveira ava oikwavëe vaër\nchupe inungar ko, imbaeasise, ndogwatairise oime yandeu yepi.\nYande si inungar avei chïvae virekoaveira iañeko vaëra sese yureko. Opakatu chïvae\nyoroa vae mendosa pipe o ani vae inungar avei virekora propisirosa tekwa pipe.\n26.\nOpakatu ava iya oyemboe yureko, yemboesa mdiyai sepi, esa ae ndiyaiete ipane\nsupiramoite yaikatu mbae rerogwatatupri, ko yemboesa, ndiyaiete ava ipone sese\nyande kwaitatie. Akoi oyemboe pota vite vae ivate katu aeño katu yemboe rekokwer\nrupi revo sepimira ndo yande rumo yaikatuavei yaike yaikatuse ndipoichietera ava\nani ndereikeitene ei vaëra yandeu.\nYemboesa virekora pia yemoñeta yaiko tupri vaera oime vaëra poromboeteisa ava\npäuve ambua no oikwaiaka veira yandeu ndaei vaëra tembigwaigwa yaiko.\nYayendukwa vaëra, yayeparaisu reko vaëra, oimo vaera poropitiviisa ambua tekwa\ngwasurese opakatu ambua tekwatekwa mi rese iyavei ambua ava rese yepe ke\nndaerchira yande ke ambua vae ïtupa inungar ño aveino.\nYande si, yande ru oikatu oseka vaëra mbae rese o mbae nungar yemboesa oipota ae\nyureko yandeu narä.\n27.\nOpakatu ava oikatu ikerise sekoi inungar ambua ava reko yureko sembiapo,\nsekokwer, ñepëi tekwa ve oikatu avei vireko vaëra mbae aviyese sekokwer tekwa\nrembiepiave.\nOpakatu ava mbae oyapo vae vireko avei poropisirosa inungar ke ambua ava teiko\nche ayapo eise, che aikwachia eise, evokoi nungar sui, ndiyai yayembombae ñotei ava\nrenbiapo rese.\n28.\nOpakatu ava oikatu oñeë ko ikwachia pri rese. Taseroyasite katu eira yavei toimeite\nke ambua tekwave. Opakatu viroya vaera yureko.\n29.\nOpakatu ava omboeteira tekwa esa aeve ramoite ae oyemboe ava mboetei inungar\navaei ae imboeteisano.\nAkoi ko mborokwaito gwasu seroya sase, opakatu ava yerekoira gwembimbotar rupi\nndaeichira rumo yureko rai rai vaëra mborokwaita omombeu vae rupiño, ko\nikwachiapri opakatu penarä. Tekwarerekwar, oime vaera avei tekwa pipe\nporomboeteisa opakatu ava ñepëi pëi ava rese.",
            "Image": "ec383f805f7f07e12bf063a2109d2fed"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ko mborokwaita yaikotupriägwa ndipoichira ava napörai ko ei vaera chupe, ko\nikwachiasa opakatu tekwa gwasu gwe rupi ko uvi aramo yayu vae.\n30.\nNiyai ko ikwachiapri sui ösera pia ñemoñenta ñepëi tekwa peño rumoko ei vaëra, o\nevokoi ko oyemonua o oyamboati gwasu-gwasu vae pendaraño rumo ko year o\nndiyaiavei evokoi ava repiägwa tëi ko oikwachia yureko yaera ko oikyachia vae\nyureko opakatu ava mborerekwar gwasukwe ke ambua ivi rese yogweru vae inungar\ntupri avei ko inungar vireko yureko sese ambua ava ñee aipoei ko upe.",
            "Image": "d572152e213263e5ffec050251a33d2a"
        }
    }
}

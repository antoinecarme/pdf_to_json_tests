{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467354,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "10 de Diciembre 1948 na'a hua'ano'sa' niyontonpi. Nisha nisha\nCopirno'sari a'parin ninontacaiso mar\u00eb'. Ya'ipi piyapi'sa' noya ya\nhu\u00ebina', ta'caiso mar\u00eb' ninontopi. Ninontohuachinara, iso quirica\nninshitopi. -Nisha nisha nananqu\u00eb ninshitoco'. Ya'ipi parti a'paco'\nya'ipi piyapi nitotacaiso mar\u00eb' topi. Piyapi niyontonpachina, sha\n'huichina'. Escuelarn'saqu\u00eb a 'chinchina', topi.\nCOPIRNORO'SA' NAPORINSOPITA YA'IPI PIYAPI NOYA YA'HU\u00cbCAISO MAR\u00cb'\nSHA'HUICHINQU\u00cbMA'\nYa'ipi piyapi'sa' noya ya'hu\u00ebina'. Ama incari t\u00ebranta' topinan qu\u00ebran\nana'inchinasohu\u00eb'. Ina qu\u00ebran ya'ipi parti noya nini't\u00ebhua' ya'hu\u00ebr\u00ebhua\nhuachi.\nA 'naqu\u00ebn piyapi 'sa' co nosorohuachinahu\u00eb', chiniquen apar\u00ebsitopi. A'na\ntahu\u00ebri t\u00ebpapi. Inaso' pa'pi co noyahu\u00eb' t\u00ebn\u00ebhua'. Nonpiso mar\u00eb',\nyonquipiso mar\u00eb' Co ana'intacaso' ya'hu\u00ebrinhu\u00eb'. Naporahuaton, ya'ipi\npiyapi ma'sha ya'hu\u00ebchina' Co nohuant\u00ebr\u00ebhuahu\u00eb' a nayanqu\u00ebnpoat\u00ebranta'\npahuantinpoaso.\nYa'ipi Copirnoro'sa' noya hua'an\u00ebntinpoaso' ya 'hu\u00ebrin. Ama topinan\nqu\u00ebran ana'inchinpoasohu\u00eb'. Topinan qu\u00ebran apar\u00ebsitohuachinpoara,\na'naqu\u00ebn chiniqu\u00ebn no'huihuachina yaahu\u00ebtopi. Ina qu\u00ebran a'na copirno\nacopi huachi.\nYa'ipi Copirnoro'sa' noya nini'tona' ya'hu\u00ebina'. Ama nino'huiatonahu\u00eb',\nama quira niinasohu\u00eb', t\u00ebn\u00ebhua'. Ya'nan niyonton\u00ebhuaso' ninshit\u00ebr\u00ebhua'.\n-Ya'ipi piyapi 'sa' noya ya'hu\u00ebina', t\u00ebn\u00ebhua'. Qu\u00ebmapi'sa',\nsanapiro'santa' napopianachin Copirnoro'sari noya niina'. Ya'ipi\npiyapi'sa' catahua'hua' noya noya ya'hu\u00ebcaiso mar\u00eb', t\u00ebn\u00ebhua'.\nYa'ipinpoa' nani chinot\u00ebr\u00ebhua' piyapi'sa' catahuahuaso'. Ya'ipinpoa'\nnoya nini 't\u00ebhua', ya'hu\u00eba'hua', ta't\u00ebhua', nanan a'pa'hua' piyapi'sa'\nnoya ya'hu\u00ebcaiso mar\u00eb'.\nNapoaton iso quirica ninshit\u00ebr\u00ebhua' ya'ipi piyapi'sa' nitotacaiso mar\u00eb'.\nHUA'ANO'SACOI NIYONTONPATOIRA\nsha'huit\u00ebrai\nYA'IPI PIYAPI'SA' NOYA YA'HU\u00cbINA' T\u00cbN\u00cbHUA'. Ya'ipi opirnoro'sa'\ninapochachi yonquiina'. Ya 'ipi escuelaro'saqu\u00eb a 'chinchina'.\nMashoro'santa' anitotacaiso' ya'hu\u00ebrin. Ina qu\u00ebran ya'ipinpoa'\nnitotohuat\u00ebhua', nicatahua'hua' noya noya nini't\u00ebhua' ya'hu\u00ebcaiso mar\u00eb\n1.\nYa'ipi piyapinpoa' capini noya ninosorocaso' ya'hu\u00ebrin. Ya'ipinpoa'\nyonquir\u00ebhua'. Noya nicacaso' nitot\u00ebr\u00ebhua'. Napoaton iyanpoa pochin\nninosorocaso' ya 'hu\u00ebrin.\n2.",
            "Image": "58518da5e16bb2aa45965fc3b9796f8e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ya'ipi piyapi napopianachin noya ninia'hua'. Nisha nisha\nnirihuarahu\u00ebnta' ninosorocaso' ya'hu\u00ebrin. Nisha nisha nananqu\u00eb non\u00ebhua'.\nNisha nisha imar\u00ebhua'. A 'naqu\u00ebnpoa' yaraton, a 'naqu\u00ebnpoa' huiriton, a\n'naqu\u00ebnpoa' qu\u00ebmapinpoa', a'naqu\u00ebnpoa' sanapinpoa'. A 'naqu\u00ebnpoa' ma\n'huano 'sanpoa', a 'naqu\u00ebnpoa' Co na 'a ma'sha ya'hu\u00ebt\u00ebrinpoahu\u00eb'.\nNisha nisha nirihuarahu\u00ebnta' ninosorocaso' ya'hu\u00ebrin. Nisha nisha\nhua'an\u00ebnt\u00ebrinqu\u00eb ya'hu\u00ebpir\u00ebhuahu\u00eb', napopianachin nini't\u00ebhua',\nya'hu\u00eba'hua'.\n3.\nCo topinan qu\u00ebran t\u00ebpacaso' ya'hu\u00ebrinhu\u00eb'. Co topinan qu\u00ebran tashinan\np\u00ebiqu\u00eb po 'mocaso' ya'hu\u00ebrinhu\u00eb'.\n4.\nCo piyapinpoa' nipa'anacaso' ya'hu\u00ebrinhu\u00eb'. Co topinan qu\u00ebran\nasacatacaso ya'hu\u00ebrinhu\u00eb'. Piyapi inaora nohuanton sacachina'. Co\nsacatacaiso' nohuantohuachinahu\u00eb', ama sacachinasohu\u00eb'.\n5.\nAma topinan qu\u00ebran ana 'inchinsohu\u00eb'. Ama topinan qu\u00ebran chiniqu\u00ebn\napar\u00ebsichinsohu\u00eb'.\n6.\nYa'ipi copirnoro'sa' no't\u00ebqu\u00ebn sha'huitacaso' ya'hu\u00ebrin. Nisha nisha\npiyapi nipirinhu\u00eb' napopianachin ninosorocaso' ya'hu\u00ebrin, t\u00ebn\u00ebhua'.\n7.\nCopirnoro'sa' no't\u00ebqu\u00ebn hua'an\u00ebnchina'. Ya'ipi piyapi napopianachin noya\nni 'ina'. Napopianachin a'paiina'. Ama topinan qu\u00ebran ana'inchinsohu\u00eb'.\n8.\nA 'napitari topinan qu\u00ebran apar\u00ebsitohuachinpoa', cois\u00ebqu\u00eb sha'huitacaso'\nya'hu\u00ebrin. No't\u00ebqu\u00ebn ana 'inchin.\n9.\nCo topinan qu\u00ebran tashinan p\u00ebiqu\u00eb po'mocaso ya'hu\u00ebrinhu\u00eb'. Co topinan\nqu\u00ebran a'na parti a'pacaso ya'hu\u00ebrinhue.\n10.\nA'napita sha'huirapihuachinpoa', Co topinan qu\u00ebran ana'intacaso'\nya'hu\u00ebrinhu\u00eb'. Cois\u00eb noya natanchin. Ina qu\u00ebran no't\u00ebqu\u00ebn sha'huichin.\nYa'ipinpoa' napopianachin nicatonpoa', no 't\u00ebqu\u00ebn sha 'huitinpoaso'\nya'hu\u00ebrin.\n11.\nA'na piyapi sha'huirapihuachinpoa', Co a'naroachin ana 'intinpoaso'\nya'hu\u00ebrinhu\u00eb'. Co nimara naporinhu\u00eb', ta'ton, cois\u00eb n\u00f3ya natainpoa'. Ina",
            "Image": "5842696697217ac3b42d6c3333f9086d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "qu\u00ebran oshaqu\u00ebran yonquiina'. T\u00ebhu\u00ebnchachi nitotaqu\u00eb huar\u00eb'\nana'intacaso' ya'hu\u00ebrin. Co t\u00ebhu\u00ebnchachi nitotohuachinhu\u00eb', ama\nana'inchinsohu\u00eb'.\nCopirno nani p\u00ebn\u00ebnpachinpoa', no't\u00ebqu\u00ebn ana 'int\u00ebrinpoa'. Co\np\u00ebn\u00ebnpachinpoahu\u00eb', Co ana 'intinpoaso' ya 'hu\u00ebrinhu\u00eb'. Nasha\np\u00ebn\u00ebnpachinpoa', nat\u00ebcaso' ya'hu\u00ebrin. Iraca Co p\u00ebn\u00ebnpachinpoarahu\u00eb', Co\nnat\u00ebpat\u00ebhuahu\u00eb', Co ina ar\u00eb' ana 'intinpoaso' ya 'hu\u00ebrinhu\u00eb'. Nani sha\n'huitohuachinpoa', Co aqu\u00ebt\u00eb ana'intinpoaso' ya'hu\u00ebrinhu\u00eb'.\n12.\nCo ma'shan\u00ebnpoa' niihuacaso' ya'hu\u00ebrinhu\u00eb'. Co ninshit\u00ebr\u00ebhuaso' nis\u00eb\n'huatacaso' ya'hu\u00ebrinhu\u00eb'. Co pinoinpoaso' ya 'hu\u00ebrinhu\u00eb'. Inapo\n'tohuachinpoa', cois\u00ebri ana'inchin.\n13.\nYa'hu\u00ebr\u00ebhua qu\u00ebran ins\u00ebqu\u00ebsona yapa pat\u00ebra, noya paacaso' ya'hu\u00ebrin.\nA'na hua'an qu\u00ebran yapipihuat\u00ebra, noya pipicaso'. Ya'hu\u00ebr\u00ebhuaso parti\nyahu\u00ebnantohuat\u00ebra, noya hu\u00ebantacaso.\n14.\nCopirno topinan qu\u00ebran no'huihuachinpoa', yata'ahuat\u00ebhua', noya\nta'acaso' ya'hu\u00ebrin a'na parti ya'hu\u00ebcasomar\u00eb'.\nNipirinhu\u00eb' Co noyahu\u00eb' nipat\u00ebhua', no't\u00ebqu\u00ebn ana 'intacaso' ya 'hu\u00ebrin,\nCo ta 'acaso' ya 'hu\u00ebrinhu\u00eb'.\n15.\nYa'ipinpoa' nisha nisha Copirno ya'hu\u00ebt\u00ebrinpoa'. Ina catahuainpoaso'\nya'hu\u00ebrin.\nCo topinan qu\u00ebran a'painpoaso' ya'hu\u00ebrinhu\u00eb'. Nipirinhu\u00eb' a'na hua'anqu\u00eb\nyaya'conpachina, tananpichin pa'in.\n16.\nQu\u00ebmapi mashotohuachina, noya sa'acaso'. Nisha sanapi yamapachina\ninanta' noya t\u00ebn\u00ebhua'. Nisha religion imarinso' mapachina, Co ina mar\u00eb'\ncopirnori nanit\u00ebrinhu\u00eb' ana'intacaso'. sanapinta' payatohuachina, noya\nso'yacaso'. Nisha piyapi niponahu\u00eb', noya macacaso'. Qu\u00ebmapi'sa',\nsanapi'santa' ma'sona nohuantohuachina, napoina.\nSanapi Co nohuantohuachinhu\u00eb', Co so'yatacaso' ya hu\u00ebrinhu\u00eb'.\nQu\u00ebmapinta' Co nohuantohuachinhu\u00eb', Co ma'caso' ya'hu\u00ebrinhu\u00eb'.\nA'na qu\u00ebmapi, sa'in, hui'ninpitar\u00ebchachi a'na hu\u00ebntonaca' ninin. Noya\nya'hu\u00ebina'. Noya ya'hu\u00ebcaso' Copirnori catahuain.\n17.\nNo'pa', ma'sha, inapita hua'an\u00ebntacaso ya'hu\u00ebrin. A'naquen inaora no'pa'\nhua'an\u00ebnt\u00ebrin. A'nanta' ya'ipi hu\u00ebnton no pan\u00ebn hua'an\u00ebntopi. Cato",
            "Image": "d63c514c2ed1bd71962d93cb70a70b3b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chach\u00ed noya.\nNo'pan\u00ebn hua 'an\u00ebntohuachina', Co incarit\u00ebranta nanit\u00ebnnhu\u00eb' ocoicaso.\n18.\nYonquir\u00ebhuaso mar\u00eb' Co Copirno no'huiinpoaso ya'hu\u00ebrinhu\u00eb'. Religion\nimar\u00ebhuaso mar\u00ebnta' Co Copirno no'huiinpoaso' ya 'hu\u00ebrinhu\u00eb'. Nisha\nyaimapat\u00ebhua,, Co ina mar\u00eb' apar\u00ebsitinpoaso' ya'hu\u00ebrinhu\u00eb'. Yos\u00eb\nchinotacaso mar\u00eb' niyontonpat\u00ebhua', Co ina mar\u00eb' Copirno ana'intinpoaso'\nya'hu\u00ebrinhu\u00eb'.\n19.\nMa'sona t\u00ebranta' yonquihuat\u00ebhua', a'napita yaa'chintohuat\u00ebhua', Co ina\nmar\u00eb' Copirno ana'intinpoaso' ya 'hu\u00ebrinhu\u00eb'. Nanan a 'par\u00ebso mar\u00ebnta'\nnoya, quiricaqu\u00ebhu\u00eb nipon, natioqu\u00ebhu\u00eb nipon, noya a'par\u00eb', natan\u00eb'.\nYa'ipi parti inapot\u00ebr\u00eb' noya natanacaiso mar\u00eb'.\n20.\nPiyapi yaniyontonpachina, niyontoina'. Noya niyontonacaiso' nipirinhu\u00eb'\nCo niahu\u00ebcaiso mar\u00ebhu\u00eb' niyontoina'.\n- Quiya pochin nat\u00ebco' ana'intochinqu\u00ebma', itohuachinpoa', Co\nnohuantohuat\u00ebhuahu\u00eb', Co imacaso ya'hu\u00ebrinhue.\n21.\nYa'ipi piyapi hua'ano'sa' huayonacaso' ya'hu\u00ebrin. Nisha nisha ninano\nqu\u00ebran huayonin. Inapita hua 'an\u00ebnt\u00ebrinpoa'.\nYa'ipi piyapi nanit\u00ebrin ma'sha pa'anacaso'. Pahu\u00ebr\u00ebtohuachina, ya'ipi\npiyapi nanit\u00ebrin ma'shaqu\u00eb pacacaso . Camionqu\u00eb, avionqu\u00eb, nanchaqu\u00eb,\ninapitaqu\u00eb nanitopi pacacaiso'. Napopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini\npi'ipi catapin\u00ed pi ipi qu\u00ebran pochin huayoina'. Ya'ipi piyapi inahuara\nninshitapi huayonacaiso mare.\n22.\nPiyapi sacatohuachina, no't\u00ebqu\u00ebn pahu\u00ebr\u00ebtacaso' ya'hu\u00ebrin. Co\nsacatacaso' nanitohuachinhu\u00eb', pi'pian pi 'pian catahuacaso' ya 'hu\u00ebrin.\nCopirno nanitohuachina, coriqui, ma'sha inapita qu\u00ebtacaso' ya'hu\u00ebrin. Co\ninsonta' pahuantacaso' nohuant\u00ebr\u00ebhuahu\u00eb'.\n23.\nPiyapi yasacatohuachina, sacachina'. Ma sacatosona yanipachina, inaqu\u00eb\nsacachina'. Asacat\u00ebrinsopita piyapin\u00ebnpita nosoroina'. Ama chini chin\niqu\u00ebn asacachinsohu\u00eb'. 8acato ya'hu\u00ebhuachina, asacachina.\nNo 't\u00ebqu\u00ebn pahu\u00ebr\u00ebtacaso' ya 'hu\u00ebrin. Inachachi sacatohuachina,\ninachachi pahu\u00ebr\u00ebt\u00ebr\u00eb'. Nisha nisha piyapi nipirinhu\u00eb', inachachi\npahu\u00ebr\u00ebcaso' ya'hu\u00ebrin.",
            "Image": "1dce2a9e3d8fcf5aee8b1bfe0d08bef1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "No't\u00ebqu\u00ebn pahu\u00ebr\u00ebtacaso' ya'hu\u00ebrin. Noya nanpicaiso mar\u00eb' pahu\u00ebr\u00ebchina'.\nPahuantohuachina, a'napita catahuacaso' ya'hu\u00ebrin.\nCo noyahu\u00eb' pahu\u00ebr\u00ebhuachina', sacatoro sa' nanit\u00ebrin niyontonacaiso .\nNinontohuachina', a'na' acorin hua'an nontacaso mare. -Noya nosorocoi,\nno't\u00ebqu\u00ebn pahu\u00ebr\u00ebcoi, itohuachina, nataina', no't\u00ebqu\u00ebn pahu\u00ebr\u00ebchina'.\n24.\nCo nani tahu\u00ebri asacatacaso' ya'hu\u00ebrinhu\u00eb'. Chinotacasonta' ya'hu\u00ebrin.\nPita tahu\u00ebri Co sacatopirinahu\u00eb', pahu\u00ebr\u00ebcaso' ya'hu\u00ebrin.\n25.\nNoya sacatohuachina, noya pahu\u00ebr\u00ebcaso' ya'hu\u00ebrin. Ya'ipi piyapi\ncosharo', pei ,nimirio, coton inapita nohuantopi. Co nohuant\u00ebr\u00ebhuahu\u00eb'\npiyapi 'sa' pahuantacaiso'. Caniohuachina, Co nanit\u00ebrinhu\u00eb' sacatacaso'.\nMashoro'sa', qu\u00ebyorono'sa' inapita Co nanitopihu\u00eb' aqu\u00ebt\u00eb' canacaiso'.\nNapoaton inapita catahuacaso' ya'hu\u00ebrin.\nSanapi hua'huanpachina, hua'huin\u00ebchachi a'napitari catahuaina'. Hua 'hua\nma'pat\u00ebrinsonta' catahuaina'. Hua'huaro'sa' pahuantohuachina, Copirno\npi'pian pi 'pian catahuaina'.\n26.\nCopirnori escuelaro'sa' ya'ipi parti acoina'. Ya'ipi hua'huaro'sa'\nescuela imacaiso' ya'hu\u00ebrin. Primaria imacaiso mar\u00eb' ama\npahu\u00ebr\u00ebchinasohu\u00eb'. Secundaria, escuela ocupacional inapita acocaso'\nya'hu\u00ebrin. Inapita yaya'conpachina examen noya pipihuachina, noya\nya'coina.\nYa'ipi maistororo'sa' noya a'chinchina' hua'huaro'sa' noya noya\nyonquicaiso mar\u00eb'. Ina qu\u00ebran Co aqu\u00ebt\u00eb nino'huipihu\u00eb'. Noya noya\nninosorohuachina, Co a 'napita nocanapihu\u00eb'. Naporahuaton, ya 'ipinpoa'\nnoya nini 't\u00ebhua' ya hu\u00eba'hua huachi. Ina na'con nohuant\u00ebr\u00ebhua'.\nPa'pin, a'shin nohuanton, hui'ninpita escuelaqu\u00eb ya coina'. Ama a'na\npiyapiri nisha escuelaqu\u00eb po moinsohu\u00eb'.\n27.\nNinanoqu\u00eb niyontonpi ma'sha nitotacaiso mar\u00eb'. A 'naqu\u00ebn quirica\nninshit\u00ebrin, a 'naqu\u00ebn musica pi 'nirarin, a'naqu\u00ebn nonanpiso'\npashitarin. Inapita nitotacaso mar\u00eb' niyontonpachina, a'napita\nnohuantohuachina, pa'ina', noya nataina\nNipro ninshitohuat\u00ebhua', hua'an\u00ebnt\u00ebr\u00ebhua'. Inapochachi nonanpiso',\nnit\u00ebrata inapita pochin nipat\u00ebhua', hua'an\u00ebnt\u00ebr\u00ebhua'. Co inapita mar\u00eb'\na'napitari canacaso ya'hu\u00ebrinhu\u00eb'.\n28.\nYa'ipi parti noya nini't\u00ebhua', ya'hu\u00eba'hua'. Ya'ipi Copirnoro'sa'\npiyapin\u00ebnpita catahuaina' noya ya'hu\u00ebcaiso mare",
            "Image": "aa0f67c8826a2cefe1f5dd5c00e34c6e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "29.\nCo insonta' inaora ya'hu\u00ebrinhu\u00eb'. Ya'ipi piyapinpoa' noya ya'hu\u00ebcaiso'\nnohuantohuat\u00ebhua', noya ninosorocaso' ya 'hu\u00ebrin. Nicatahuacaso'\nya'hu\u00ebrin.\nCopirnoro'sa' p\u00ebn\u00ebninpoa' Co nino'huicaso mar\u00ebhu\u00eb', Co niahu\u00ebcaso\nmar\u00ebhu\u00eb'. Noya nicatahuacaso mar\u00eb' p\u00ebn\u00ebninpoa'. Ina pochin nipat\u00ebhua',\nCo topinan qu\u00ebran ana'intinpoaso' ya'hu\u00ebrinhu\u00eb'.\nNa'con yonquirai ya'ipi piyapi'sa' noya ya'hu\u00ebcaiso mar\u00eb'. Nisha\nyonquicaiso', nisha a'chinta\u00bfaiso' Co nohuant\u00ebraihu\u00eb'. Ya'ipi noya\nnini't\u00ebhua', noya noya ya'hu\u00eba'hua , tenehua'.\n30.\nNani ya 'ipi hua 'ano'sacoi, Copirno acorincoisopita p\u00ebn\u00ebnainqu\u00ebma'. Ama\nnisha yonquicosohu\u00eb'. No't\u00ebqu\u00ebn nat\u00ebcoi, ya 'ipinpoa' noya nini 't\u00ebhua',\nnoya ya 'hu\u00eba'hua'.",
            "Image": "480685dd6c7b202cd7589475acc958c2"
        }
    }
}

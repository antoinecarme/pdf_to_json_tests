{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467354,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "10 de Diciembre 1948 na'a hua'ano'sa' niyontonpi. Nisha nisha\nCopirno'sari a'parin ninontacaiso marë'. Ya'ipi piyapi'sa' noya ya\nhuëina', ta'caiso marë' ninontopi. Ninontohuachinara, iso quirica\nninshitopi. -Nisha nisha nananquë ninshitoco'. Ya'ipi parti a'paco'\nya'ipi piyapi nitotacaiso marë' topi. Piyapi niyontonpachina, sha\n'huichina'. Escuelarn'saquë a 'chinchina', topi.\nCOPIRNORO'SA' NAPORINSOPITA YA'IPI PIYAPI NOYA YA'HUËCAISO MARË'\nSHA'HUICHINQUËMA'\nYa'ipi piyapi'sa' noya ya'huëina'. Ama incari tëranta' topinan quëran\nana'inchinasohuë'. Ina quëran ya'ipi parti noya nini'tëhua' ya'huërëhua\nhuachi.\nA 'naquën piyapi 'sa' co nosorohuachinahuë', chiniquen aparësitopi. A'na\ntahuëri tëpapi. Inaso' pa'pi co noyahuë' tënëhua'. Nonpiso marë',\nyonquipiso marë' Co ana'intacaso' ya'huërinhuë'. Naporahuaton, ya'ipi\npiyapi ma'sha ya'huëchina' Co nohuantërëhuahuë' a nayanquënpoatëranta'\npahuantinpoaso.\nYa'ipi Copirnoro'sa' noya hua'anëntinpoaso' ya 'huërin. Ama topinan\nquëran ana'inchinpoasohuë'. Topinan quëran aparësitohuachinpoara,\na'naquën chiniquën no'huihuachina yaahuëtopi. Ina quëran a'na copirno\nacopi huachi.\nYa'ipi Copirnoro'sa' noya nini'tona' ya'huëina'. Ama nino'huiatonahuë',\nama quira niinasohuë', tënëhua'. Ya'nan niyontonëhuaso' ninshitërëhua'.\n-Ya'ipi piyapi 'sa' noya ya'huëina', tënëhua'. Quëmapi'sa',\nsanapiro'santa' napopianachin Copirnoro'sari noya niina'. Ya'ipi\npiyapi'sa' catahua'hua' noya noya ya'huëcaiso marë', tënëhua'.\nYa'ipinpoa' nani chinotërëhua' piyapi'sa' catahuahuaso'. Ya'ipinpoa'\nnoya nini 'tëhua', ya'huëa'hua', ta'tëhua', nanan a'pa'hua' piyapi'sa'\nnoya ya'huëcaiso marë'.\nNapoaton iso quirica ninshitërëhua' ya'ipi piyapi'sa' nitotacaiso marë'.\nHUA'ANO'SACOI NIYONTONPATOIRA\nsha'huitërai\nYA'IPI PIYAPI'SA' NOYA YA'HUËINA' TËNËHUA'. Ya'ipi opirnoro'sa'\ninapochachi yonquiina'. Ya 'ipi escuelaro'saquë a 'chinchina'.\nMashoro'santa' anitotacaiso' ya'huërin. Ina quëran ya'ipinpoa'\nnitotohuatëhua', nicatahua'hua' noya noya nini'tëhua' ya'huëcaiso marë\n1.\nYa'ipi piyapinpoa' capini noya ninosorocaso' ya'huërin. Ya'ipinpoa'\nyonquirëhua'. Noya nicacaso' nitotërëhua'. Napoaton iyanpoa pochin\nninosorocaso' ya 'huërin.\n2.",
            "Image": "58518da5e16bb2aa45965fc3b9796f8e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ya'ipi piyapi napopianachin noya ninia'hua'. Nisha nisha\nnirihuarahuënta' ninosorocaso' ya'huërin. Nisha nisha nananquë nonëhua'.\nNisha nisha imarëhua'. A 'naquënpoa' yaraton, a 'naquënpoa' huiriton, a\n'naquënpoa' quëmapinpoa', a'naquënpoa' sanapinpoa'. A 'naquënpoa' ma\n'huano 'sanpoa', a 'naquënpoa' Co na 'a ma'sha ya'huëtërinpoahuë'.\nNisha nisha nirihuarahuënta' ninosorocaso' ya'huërin. Nisha nisha\nhua'anëntërinquë ya'huëpirëhuahuë', napopianachin nini'tëhua',\nya'huëa'hua'.\n3.\nCo topinan quëran tëpacaso' ya'huërinhuë'. Co topinan quëran tashinan\npëiquë po 'mocaso' ya'huërinhuë'.\n4.\nCo piyapinpoa' nipa'anacaso' ya'huërinhuë'. Co topinan quëran\nasacatacaso ya'huërinhuë'. Piyapi inaora nohuanton sacachina'. Co\nsacatacaiso' nohuantohuachinahuë', ama sacachinasohuë'.\n5.\nAma topinan quëran ana 'inchinsohuë'. Ama topinan quëran chiniquën\naparësichinsohuë'.\n6.\nYa'ipi copirnoro'sa' no'tëquën sha'huitacaso' ya'huërin. Nisha nisha\npiyapi nipirinhuë' napopianachin ninosorocaso' ya'huërin, tënëhua'.\n7.\nCopirnoro'sa' no'tëquën hua'anënchina'. Ya'ipi piyapi napopianachin noya\nni 'ina'. Napopianachin a'paiina'. Ama topinan quëran ana'inchinsohuë'.\n8.\nA 'napitari topinan quëran aparësitohuachinpoa', coisëquë sha'huitacaso'\nya'huërin. No'tëquën ana 'inchin.\n9.\nCo topinan quëran tashinan pëiquë po'mocaso ya'huërinhuë'. Co topinan\nquëran a'na parti a'pacaso ya'huërinhue.\n10.\nA'napita sha'huirapihuachinpoa', Co topinan quëran ana'intacaso'\nya'huërinhuë'. Coisë noya natanchin. Ina quëran no'tëquën sha'huichin.\nYa'ipinpoa' napopianachin nicatonpoa', no 'tëquën sha 'huitinpoaso'\nya'huërin.\n11.\nA'na piyapi sha'huirapihuachinpoa', Co a'naroachin ana 'intinpoaso'\nya'huërinhuë'. Co nimara naporinhuë', ta'ton, coisë nóya natainpoa'. Ina",
            "Image": "5842696697217ac3b42d6c3333f9086d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "quëran oshaquëran yonquiina'. Tëhuënchachi nitotaquë huarë'\nana'intacaso' ya'huërin. Co tëhuënchachi nitotohuachinhuë', ama\nana'inchinsohuë'.\nCopirno nani pënënpachinpoa', no'tëquën ana 'intërinpoa'. Co\npënënpachinpoahuë', Co ana 'intinpoaso' ya 'huërinhuë'. Nasha\npënënpachinpoa', natëcaso' ya'huërin. Iraca Co pënënpachinpoarahuë', Co\nnatëpatëhuahuë', Co ina arë' ana 'intinpoaso' ya 'huërinhuë'. Nani sha\n'huitohuachinpoa', Co aquëtë ana'intinpoaso' ya'huërinhuë'.\n12.\nCo ma'shanënpoa' niihuacaso' ya'huërinhuë'. Co ninshitërëhuaso' nisë\n'huatacaso' ya'huërinhuë'. Co pinoinpoaso' ya 'huërinhuë'. Inapo\n'tohuachinpoa', coisëri ana'inchin.\n13.\nYa'huërëhua quëran insëquësona yapa patëra, noya paacaso' ya'huërin.\nA'na hua'an quëran yapipihuatëra, noya pipicaso'. Ya'huërëhuaso parti\nyahuënantohuatëra, noya huëantacaso.\n14.\nCopirno topinan quëran no'huihuachinpoa', yata'ahuatëhua', noya\nta'acaso' ya'huërin a'na parti ya'huëcasomarë'.\nNipirinhuë' Co noyahuë' nipatëhua', no'tëquën ana 'intacaso' ya 'huërin,\nCo ta 'acaso' ya 'huërinhuë'.\n15.\nYa'ipinpoa' nisha nisha Copirno ya'huëtërinpoa'. Ina catahuainpoaso'\nya'huërin.\nCo topinan quëran a'painpoaso' ya'huërinhuë'. Nipirinhuë' a'na hua'anquë\nyaya'conpachina, tananpichin pa'in.\n16.\nQuëmapi mashotohuachina, noya sa'acaso'. Nisha sanapi yamapachina\ninanta' noya tënëhua'. Nisha religion imarinso' mapachina, Co ina marë'\ncopirnori nanitërinhuë' ana'intacaso'. sanapinta' payatohuachina, noya\nso'yacaso'. Nisha piyapi niponahuë', noya macacaso'. Quëmapi'sa',\nsanapi'santa' ma'sona nohuantohuachina, napoina.\nSanapi Co nohuantohuachinhuë', Co so'yatacaso' ya huërinhuë'.\nQuëmapinta' Co nohuantohuachinhuë', Co ma'caso' ya'huërinhuë'.\nA'na quëmapi, sa'in, hui'ninpitarëchachi a'na huëntonaca' ninin. Noya\nya'huëina'. Noya ya'huëcaso' Copirnori catahuain.\n17.\nNo'pa', ma'sha, inapita hua'anëntacaso ya'huërin. A'naquen inaora no'pa'\nhua'anëntërin. A'nanta' ya'ipi huënton no panën hua'anëntopi. Cato",
            "Image": "d63c514c2ed1bd71962d93cb70a70b3b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "chachí noya.\nNo'panën hua 'anëntohuachina', Co incaritëranta nanitënnhuë' ocoicaso.\n18.\nYonquirëhuaso marë' Co Copirno no'huiinpoaso ya'huërinhuë'. Religion\nimarëhuaso marënta' Co Copirno no'huiinpoaso' ya 'huërinhuë'. Nisha\nyaimapatëhua,, Co ina marë' aparësitinpoaso' ya'huërinhuë'. Yosë\nchinotacaso marë' niyontonpatëhua', Co ina marë' Copirno ana'intinpoaso'\nya'huërinhuë'.\n19.\nMa'sona tëranta' yonquihuatëhua', a'napita yaa'chintohuatëhua', Co ina\nmarë' Copirno ana'intinpoaso' ya 'huërinhuë'. Nanan a 'parëso marënta'\nnoya, quiricaquëhuë nipon, natioquëhuë nipon, noya a'parë', natanë'.\nYa'ipi parti inapotërë' noya natanacaiso marë'.\n20.\nPiyapi yaniyontonpachina, niyontoina'. Noya niyontonacaiso' nipirinhuë'\nCo niahuëcaiso marëhuë' niyontoina'.\n- Quiya pochin natëco' ana'intochinquëma', itohuachinpoa', Co\nnohuantohuatëhuahuë', Co imacaso ya'huërinhue.\n21.\nYa'ipi piyapi hua'ano'sa' huayonacaso' ya'huërin. Nisha nisha ninano\nquëran huayonin. Inapita hua 'anëntërinpoa'.\nYa'ipi piyapi nanitërin ma'sha pa'anacaso'. Pahuërëtohuachina, ya'ipi\npiyapi nanitërin ma'shaquë pacacaso . Camionquë, avionquë, nanchaquë,\ninapitaquë nanitopi pacacaiso'. Napopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini\npi'ipi catapiní pi ipi quëran pochin huayoina'. Ya'ipi piyapi inahuara\nninshitapi huayonacaiso mare.\n22.\nPiyapi sacatohuachina, no'tëquën pahuërëtacaso' ya'huërin. Co\nsacatacaso' nanitohuachinhuë', pi'pian pi 'pian catahuacaso' ya 'huërin.\nCopirno nanitohuachina, coriqui, ma'sha inapita quëtacaso' ya'huërin. Co\ninsonta' pahuantacaso' nohuantërëhuahuë'.\n23.\nPiyapi yasacatohuachina, sacachina'. Ma sacatosona yanipachina, inaquë\nsacachina'. Asacatërinsopita piyapinënpita nosoroina'. Ama chini chin\niquën asacachinsohuë'. 8acato ya'huëhuachina, asacachina.\nNo 'tëquën pahuërëtacaso' ya 'huërin. Inachachi sacatohuachina,\ninachachi pahuërëtërë'. Nisha nisha piyapi nipirinhuë', inachachi\npahuërëcaso' ya'huërin.",
            "Image": "1dce2a9e3d8fcf5aee8b1bfe0d08bef1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "No'tëquën pahuërëtacaso' ya'huërin. Noya nanpicaiso marë' pahuërëchina'.\nPahuantohuachina, a'napita catahuacaso' ya'huërin.\nCo noyahuë' pahuërëhuachina', sacatoro sa' nanitërin niyontonacaiso .\nNinontohuachina', a'na' acorin hua'an nontacaso mare. -Noya nosorocoi,\nno'tëquën pahuërëcoi, itohuachina, nataina', no'tëquën pahuërëchina'.\n24.\nCo nani tahuëri asacatacaso' ya'huërinhuë'. Chinotacasonta' ya'huërin.\nPita tahuëri Co sacatopirinahuë', pahuërëcaso' ya'huërin.\n25.\nNoya sacatohuachina, noya pahuërëcaso' ya'huërin. Ya'ipi piyapi\ncosharo', pei ,nimirio, coton inapita nohuantopi. Co nohuantërëhuahuë'\npiyapi 'sa' pahuantacaiso'. Caniohuachina, Co nanitërinhuë' sacatacaso'.\nMashoro'sa', quëyorono'sa' inapita Co nanitopihuë' aquëtë' canacaiso'.\nNapoaton inapita catahuacaso' ya'huërin.\nSanapi hua'huanpachina, hua'huinëchachi a'napitari catahuaina'. Hua 'hua\nma'patërinsonta' catahuaina'. Hua'huaro'sa' pahuantohuachina, Copirno\npi'pian pi 'pian catahuaina'.\n26.\nCopirnori escuelaro'sa' ya'ipi parti acoina'. Ya'ipi hua'huaro'sa'\nescuela imacaiso' ya'huërin. Primaria imacaiso marë' ama\npahuërëchinasohuë'. Secundaria, escuela ocupacional inapita acocaso'\nya'huërin. Inapita yaya'conpachina examen noya pipihuachina, noya\nya'coina.\nYa'ipi maistororo'sa' noya a'chinchina' hua'huaro'sa' noya noya\nyonquicaiso marë'. Ina quëran Co aquëtë nino'huipihuë'. Noya noya\nninosorohuachina, Co a 'napita nocanapihuë'. Naporahuaton, ya 'ipinpoa'\nnoya nini 'tëhua' ya huëa'hua huachi. Ina na'con nohuantërëhua'.\nPa'pin, a'shin nohuanton, hui'ninpita escuelaquë ya coina'. Ama a'na\npiyapiri nisha escuelaquë po moinsohuë'.\n27.\nNinanoquë niyontonpi ma'sha nitotacaiso marë'. A 'naquën quirica\nninshitërin, a 'naquën musica pi 'nirarin, a'naquën nonanpiso'\npashitarin. Inapita nitotacaso marë' niyontonpachina, a'napita\nnohuantohuachina, pa'ina', noya nataina\nNipro ninshitohuatëhua', hua'anëntërëhua'. Inapochachi nonanpiso',\nnitërata inapita pochin nipatëhua', hua'anëntërëhua'. Co inapita marë'\na'napitari canacaso ya'huërinhuë'.\n28.\nYa'ipi parti noya nini'tëhua', ya'huëa'hua'. Ya'ipi Copirnoro'sa'\npiyapinënpita catahuaina' noya ya'huëcaiso mare",
            "Image": "aa0f67c8826a2cefe1f5dd5c00e34c6e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "29.\nCo insonta' inaora ya'huërinhuë'. Ya'ipi piyapinpoa' noya ya'huëcaiso'\nnohuantohuatëhua', noya ninosorocaso' ya 'huërin. Nicatahuacaso'\nya'huërin.\nCopirnoro'sa' pënëninpoa' Co nino'huicaso marëhuë', Co niahuëcaso\nmarëhuë'. Noya nicatahuacaso marë' pënëninpoa'. Ina pochin nipatëhua',\nCo topinan quëran ana'intinpoaso' ya'huërinhuë'.\nNa'con yonquirai ya'ipi piyapi'sa' noya ya'huëcaiso marë'. Nisha\nyonquicaiso', nisha a'chinta¿aiso' Co nohuantëraihuë'. Ya'ipi noya\nnini'tëhua', noya noya ya'huëa'hua , tenehua'.\n30.\nNani ya 'ipi hua 'ano'sacoi, Copirno acorincoisopita pënënainquëma'. Ama\nnisha yonquicosohuë'. No'tëquën natëcoi, ya 'ipinpoa' noya nini 'tëhua',\nnoya ya 'huëa'hua'.",
            "Image": "480685dd6c7b202cd7589475acc958c2"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467387,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "10 de Diciembre 1948 na'a hua'ano'sa' niyontonpi. Nisha nisha Copirno'sari a'parin ninontacaiso mar\u00eb'. Ya'ipi\npiyapi'sa' noya ya hu\u00ebina', ta'caiso mar\u00eb' ninontopi. Ninontohuachinara, iso quirica ninshitopi. -Nisha nisha\nnananqu\u00eb ninshitoco'. Ya'ipi parti a'paco' ya'ipi piyapi nitotacaiso mar\u00eb' topi. Piyapi niyontonpachina, sha\n'huichina'. Escuelarn'saqu\u00eb a 'chinchina', topi.\nCOPIRNORO'SA' NAPORINSOPITA YA'IPI PIYAPI NOYA YA'HU\u00cbCAISO MAR\u00cb'\nSHA'HUICHINQU\u00cbMA'\nYa'ipi piyapi'sa' noya ya'hu\u00ebina'. Ama incari t\u00ebranta' topinan qu\u00ebran ana'inchinasohu\u00eb'. Ina qu\u00ebran ya'ipi parti\nnoya nini't\u00ebhua' ya'hu\u00ebr\u00ebhua huachi.\nA 'naqu\u00ebn piyapi 'sa' co nosorohuachinahu\u00eb', chiniquen apar\u00ebsitopi. A'na tahu\u00ebri t\u00ebpapi. Inaso' pa'pi co noyahu\u00eb'\nt\u00ebn\u00ebhua'. Nonpiso mar\u00eb', yonquipiso mar\u00eb' Co ana'intacaso' ya'hu\u00ebrinhu\u00eb'. Naporahuaton, ya'ipi piyapi ma'sha\nya'hu\u00ebchina' Co nohuant\u00ebr\u00ebhuahu\u00eb' a nayanqu\u00ebnpoat\u00ebranta' pahuantinpoaso.\nYa'ipi Copirnoro'sa' noya hua'an\u00ebntinpoaso' ya 'hu\u00ebrin. Ama topinan qu\u00ebran ana'inchinpoasohu\u00eb'. Topinan\nqu\u00ebran apar\u00ebsitohuachinpoara, a'naqu\u00ebn chiniqu\u00ebn no'huihuachina yaahu\u00ebtopi. Ina qu\u00ebran a'na copirno acopi\nhuachi.\nYa'ipi Copirnoro'sa' noya nini'tona' ya'hu\u00ebina'. Ama nino'huiatonahu\u00eb', ama quira niinasohu\u00eb', t\u00ebn\u00ebhua'. Ya'nan\nniyonton\u00ebhuaso' ninshit\u00ebr\u00ebhua'. -Ya'ipi piyapi 'sa' noya ya'hu\u00ebina', t\u00ebn\u00ebhua'. Qu\u00ebmapi'sa', sanapiro'santa'\nnapopianachin Copirnoro'sari noya niina'. Ya'ipi piyapi'sa' catahua'hua' noya noya ya'hu\u00ebcaiso mar\u00eb', t\u00ebn\u00ebhua'.\nYa'ipinpoa' nani chinot\u00ebr\u00ebhua' piyapi'sa' catahuahuaso'. Ya'ipinpoa' noya nini 't\u00ebhua', ya'hu\u00eba'hua', ta't\u00ebhua',\nnanan a'pa'hua' piyapi'sa' noya ya'hu\u00ebcaiso mar\u00eb'.\nNapoaton iso quirica ninshit\u00ebr\u00ebhua' ya'ipi piyapi'sa' nitotacaiso mar\u00eb'.\nHUA'ANO'SACOI NIYONTONPATOIRA\nsha'huit\u00ebrai\nYA'IPI PIYAPI'SA' NOYA YA'HU\u00cbINA' T\u00cbN\u00cbHUA'. Ya'ipi opirnoro'sa' inapochachi yonquiina'. Ya 'ipi\nescuelaro'saqu\u00eb a 'chinchina'. Mashoro'santa' anitotacaiso' ya'hu\u00ebrin. Ina qu\u00ebran ya'ipinpoa' nitotohuat\u00ebhua',\nnicatahua'hua' noya noya nini't\u00ebhua' ya'hu\u00ebcaiso mar\u00eb\n1.\nYa'ipi piyapinpoa' capini noya ninosorocaso' ya'hu\u00ebrin. Ya'ipinpoa' yonquir\u00ebhua'. Noya nicacaso' nitot\u00ebr\u00ebhua'.\nNapoaton iyanpoa pochin ninosorocaso' ya 'hu\u00ebrin.\n2.\nYa'ipi piyapi napopianachin noya ninia'hua'. Nisha nisha nirihuarahu\u00ebnta' ninosorocaso' ya'hu\u00ebrin. Nisha nisha\nnananqu\u00eb non\u00ebhua'. Nisha nisha imar\u00ebhua'. A 'naqu\u00ebnpoa' yaraton, a 'naqu\u00ebnpoa' huiriton, a 'naqu\u00ebnpoa'\nqu\u00ebmapinpoa', a'naqu\u00ebnpoa' sanapinpoa'. A 'naqu\u00ebnpoa' ma 'huano 'sanpoa', a 'naqu\u00ebnpoa' Co na 'a ma'sha\nya'hu\u00ebt\u00ebrinpoahu\u00eb'.\nNisha nisha nirihuarahu\u00ebnta' ninosorocaso' ya'hu\u00ebrin. Nisha nisha hua'an\u00ebnt\u00ebrinqu\u00eb ya'hu\u00ebpir\u00ebhuahu\u00eb',\nnapopianachin nini't\u00ebhua', ya'hu\u00eba'hua'.\n3.\nCo topinan qu\u00ebran t\u00ebpacaso' ya'hu\u00ebrinhu\u00eb'. Co topinan qu\u00ebran tashinan p\u00ebiqu\u00eb po 'mocaso' ya'hu\u00ebrinhu\u00eb'.\n4.\nCo piyapinpoa' nipa'anacaso' ya'hu\u00ebrinhu\u00eb'. Co topinan qu\u00ebran asacatacaso ya'hu\u00ebrinhu\u00eb'. Piyapi inaora\nnohuanton sacachina'. Co sacatacaiso' nohuantohuachinahu\u00eb', ama sacachinasohu\u00eb'.\n5.\nAma topinan qu\u00ebran ana 'inchinsohu\u00eb'. Ama topinan qu\u00ebran chiniqu\u00ebn apar\u00ebsichinsohu\u00eb'.\n6.\nYa'ipi copirnoro'sa' no't\u00ebqu\u00ebn sha'huitacaso' ya'hu\u00ebrin. Nisha nisha piyapi nipirinhu\u00eb' napopianachin\nninosorocaso' ya'hu\u00ebrin, t\u00ebn\u00ebhua'.\n7.\nCopirnoro'sa' no't\u00ebqu\u00ebn hua'an\u00ebnchina'. Ya'ipi piyapi napopianachin noya ni 'ina'. Napopianachin a'paiina'. Ama\ntopinan qu\u00ebran ana'inchinsohu\u00eb'.",
            "Image": "16e9fbe77c1805f6f6ab991717686d7f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "8.\nA 'napitari topinan qu\u00ebran apar\u00ebsitohuachinpoa', cois\u00ebqu\u00eb sha'huitacaso' ya'hu\u00ebrin. No't\u00ebqu\u00ebn ana 'inchin.\n9.\nCo topinan qu\u00ebran tashinan p\u00ebiqu\u00eb po'mocaso ya'hu\u00ebrinhu\u00eb'. Co topinan qu\u00ebran a'na parti a'pacaso\nya'hu\u00ebrinhue.\n10.\nA'napita sha'huirapihuachinpoa', Co topinan qu\u00ebran ana'intacaso' ya'hu\u00ebrinhu\u00eb'. Cois\u00eb noya natanchin. Ina\nqu\u00ebran no't\u00ebqu\u00ebn sha'huichin. Ya'ipinpoa' napopianachin nicatonpoa', no 't\u00ebqu\u00ebn sha 'huitinpoaso' ya'hu\u00ebrin.\n11.\nA'na piyapi sha'huirapihuachinpoa', Co a'naroachin ana 'intinpoaso' ya'hu\u00ebrinhu\u00eb'. Co nimara naporinhu\u00eb',\nta'ton, cois\u00eb n\u00f3ya natainpoa'. Ina qu\u00ebran oshaqu\u00ebran yonquiina'. T\u00ebhu\u00ebnchachi nitotaqu\u00eb huar\u00eb' ana'intacaso'\nya'hu\u00ebrin. Co t\u00ebhu\u00ebnchachi nitotohuachinhu\u00eb', ama ana'inchinsohu\u00eb'.\nCopirno nani p\u00ebn\u00ebnpachinpoa', no't\u00ebqu\u00ebn ana 'int\u00ebrinpoa'. Co p\u00ebn\u00ebnpachinpoahu\u00eb', Co ana 'intinpoaso' ya\n'hu\u00ebrinhu\u00eb'. Nasha p\u00ebn\u00ebnpachinpoa', nat\u00ebcaso' ya'hu\u00ebrin. Iraca Co p\u00ebn\u00ebnpachinpoarahu\u00eb', Co nat\u00ebpat\u00ebhuahu\u00eb',\nCo ina ar\u00eb' ana 'intinpoaso' ya 'hu\u00ebrinhu\u00eb'. Nani sha 'huitohuachinpoa', Co aqu\u00ebt\u00eb ana'intinpoaso' ya'hu\u00ebrinhu\u00eb'.\n12.\nCo ma'shan\u00ebnpoa' niihuacaso' ya'hu\u00ebrinhu\u00eb'. Co ninshit\u00ebr\u00ebhuaso' nis\u00eb 'huatacaso' ya'hu\u00ebrinhu\u00eb'. Co\npinoinpoaso' ya 'hu\u00ebrinhu\u00eb'. Inapo 'tohuachinpoa', cois\u00ebri ana'inchin.\n13.\nYa'hu\u00ebr\u00ebhua qu\u00ebran ins\u00ebqu\u00ebsona yapa pat\u00ebra, noya paacaso' ya'hu\u00ebrin.\nA'na hua'an qu\u00ebran yapipihuat\u00ebra, noya pipicaso'. Ya'hu\u00ebr\u00ebhuaso parti yahu\u00ebnantohuat\u00ebra, noya hu\u00ebantacaso.\n14.\nCopirno topinan qu\u00ebran no'huihuachinpoa', yata'ahuat\u00ebhua', noya ta'acaso' ya'hu\u00ebrin a'na parti\nya'hu\u00ebcasomar\u00eb'.\nNipirinhu\u00eb' Co noyahu\u00eb' nipat\u00ebhua', no't\u00ebqu\u00ebn ana 'intacaso' ya 'hu\u00ebrin, Co ta 'acaso' ya 'hu\u00ebrinhu\u00eb'.\n15.\nYa'ipinpoa' nisha nisha Copirno ya'hu\u00ebt\u00ebrinpoa'. Ina catahuainpoaso' ya'hu\u00ebrin.\nCo topinan qu\u00ebran a'painpoaso' ya'hu\u00ebrinhu\u00eb'. Nipirinhu\u00eb' a'na hua'anqu\u00eb yaya'conpachina, tananpichin pa'in.\n16.\nQu\u00ebmapi mashotohuachina, noya sa'acaso'. Nisha sanapi yamapachina inanta' noya t\u00ebn\u00ebhua'. Nisha religion\nimarinso' mapachina, Co ina mar\u00eb' copirnori nanit\u00ebrinhu\u00eb' ana'intacaso'. sanapinta' payatohuachina, noya\nso'yacaso'. Nisha piyapi niponahu\u00eb', noya macacaso'. Qu\u00ebmapi'sa', sanapi'santa' ma'sona nohuantohuachina,\nnapoina.\nSanapi Co nohuantohuachinhu\u00eb', Co so'yatacaso' ya hu\u00ebrinhu\u00eb'. Qu\u00ebmapinta' Co nohuantohuachinhu\u00eb', Co\nma'caso' ya'hu\u00ebrinhu\u00eb'.\nA'na qu\u00ebmapi, sa'in, hui'ninpitar\u00ebchachi a'na hu\u00ebntonaca' ninin. Noya ya'hu\u00ebina'. Noya ya'hu\u00ebcaso' Copirnori\ncatahuain.\n17.\nNo'pa', ma'sha, inapita hua'an\u00ebntacaso ya'hu\u00ebrin. A'naquen inaora no'pa' hua'an\u00ebnt\u00ebrin. A'nanta' ya'ipi hu\u00ebnton\nno pan\u00ebn hua'an\u00ebntopi. Cato chach\u00ed noya.\nNo'pan\u00ebn hua 'an\u00ebntohuachina', Co incarit\u00ebranta nanit\u00ebnnhu\u00eb' ocoicaso.\n18.\nYonquir\u00ebhuaso mar\u00eb' Co Copirno no'huiinpoaso ya'hu\u00ebrinhu\u00eb'. Religion imar\u00ebhuaso mar\u00ebnta' Co Copirno\nno'huiinpoaso' ya 'hu\u00ebrinhu\u00eb'. Nisha yaimapat\u00ebhua,, Co ina mar\u00eb' apar\u00ebsitinpoaso' ya'hu\u00ebrinhu\u00eb'. Yos\u00eb\nchinotacaso mar\u00eb' niyontonpat\u00ebhua', Co ina mar\u00eb' Copirno ana'intinpoaso' ya'hu\u00ebrinhu\u00eb'.\n19.",
            "Image": "2de2c3e7eb2f15daf03a507edef2f4d0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Ma'sona t\u00ebranta' yonquihuat\u00ebhua', a'napita yaa'chintohuat\u00ebhua', Co ina mar\u00eb' Copirno ana'intinpoaso' ya\n'hu\u00ebrinhu\u00eb'. Nanan a 'par\u00ebso mar\u00ebnta' noya, quiricaqu\u00ebhu\u00eb nipon, natioqu\u00ebhu\u00eb nipon, noya a'par\u00eb', natan\u00eb'.\nYa'ipi parti inapot\u00ebr\u00eb' noya natanacaiso mar\u00eb'.\n20.\nPiyapi yaniyontonpachina, niyontoina'. Noya niyontonacaiso' nipirinhu\u00eb' Co niahu\u00ebcaiso mar\u00ebhu\u00eb' niyontoina'.\n- Quiya pochin nat\u00ebco' ana'intochinqu\u00ebma', itohuachinpoa', Co nohuantohuat\u00ebhuahu\u00eb', Co imacaso ya'hu\u00ebrinhue.\n21.\nYa'ipi piyapi hua'ano'sa' huayonacaso' ya'hu\u00ebrin. Nisha nisha ninano qu\u00ebran huayonin. Inapita hua\n'an\u00ebnt\u00ebrinpoa'.\nYa'ipi piyapi nanit\u00ebrin ma'sha pa'anacaso'. Pahu\u00ebr\u00ebtohuachina, ya'ipi piyapi nanit\u00ebrin ma'shaqu\u00eb pacacaso .\nCamionqu\u00eb, avionqu\u00eb, nanchaqu\u00eb, inapitaqu\u00eb nanitopi pacacaiso'. Napopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini pi'ipi catapin\u00ed pi ipi qu\u00ebran pochin huayoina'.\nYa'ipi piyapi inahuara ninshitapi huayonacaiso mare.\n22.\nPiyapi sacatohuachina, no't\u00ebqu\u00ebn pahu\u00ebr\u00ebtacaso' ya'hu\u00ebrin. Co sacatacaso' nanitohuachinhu\u00eb', pi'pian pi 'pian\ncatahuacaso' ya 'hu\u00ebrin. Copirno nanitohuachina, coriqui, ma'sha inapita qu\u00ebtacaso' ya'hu\u00ebrin. Co insonta'\npahuantacaso' nohuant\u00ebr\u00ebhuahu\u00eb'.\n23.\nPiyapi yasacatohuachina, sacachina'. Ma sacatosona yanipachina, inaqu\u00eb sacachina'. Asacat\u00ebrinsopita\npiyapin\u00ebnpita nosoroina'. Ama chini chin iqu\u00ebn asacachinsohu\u00eb'. 8acato ya'hu\u00ebhuachina, asacachina.\nNo 't\u00ebqu\u00ebn pahu\u00ebr\u00ebtacaso' ya 'hu\u00ebrin. Inachachi sacatohuachina, inachachi pahu\u00ebr\u00ebt\u00ebr\u00eb'. Nisha nisha piyapi\nnipirinhu\u00eb', inachachi pahu\u00ebr\u00ebcaso' ya'hu\u00ebrin.\nNo't\u00ebqu\u00ebn pahu\u00ebr\u00ebtacaso' ya'hu\u00ebrin. Noya nanpicaiso mar\u00eb' pahu\u00ebr\u00ebchina'. Pahuantohuachina, a'napita\ncatahuacaso' ya'hu\u00ebrin.\nCo noyahu\u00eb' pahu\u00ebr\u00ebhuachina', sacatoro sa' nanit\u00ebrin niyontonacaiso . Ninontohuachina', a'na' acorin hua'an\nnontacaso mare. -Noya nosorocoi, no't\u00ebqu\u00ebn pahu\u00ebr\u00ebcoi, itohuachina, nataina', no't\u00ebqu\u00ebn pahu\u00ebr\u00ebchina'.\n24.\nCo nani tahu\u00ebri asacatacaso' ya'hu\u00ebrinhu\u00eb'. Chinotacasonta' ya'hu\u00ebrin. Pita tahu\u00ebri Co sacatopirinahu\u00eb',\npahu\u00ebr\u00ebcaso' ya'hu\u00ebrin.\n25.\nNoya sacatohuachina, noya pahu\u00ebr\u00ebcaso' ya'hu\u00ebrin. Ya'ipi piyapi cosharo', pei ,nimirio, coton inapita\nnohuantopi. Co nohuant\u00ebr\u00ebhuahu\u00eb' piyapi 'sa' pahuantacaiso'. Caniohuachina, Co nanit\u00ebrinhu\u00eb' sacatacaso'.\nMashoro'sa', qu\u00ebyorono'sa' inapita Co nanitopihu\u00eb' aqu\u00ebt\u00eb' canacaiso'. Napoaton inapita catahuacaso' ya'hu\u00ebrin.\nSanapi hua'huanpachina, hua'huin\u00ebchachi a'napitari catahuaina'. Hua 'hua ma'pat\u00ebrinsonta' catahuaina'.\nHua'huaro'sa' pahuantohuachina, Copirno pi'pian pi 'pian catahuaina'.\n26.\nCopirnori escuelaro'sa' ya'ipi parti acoina'. Ya'ipi hua'huaro'sa' escuela imacaiso' ya'hu\u00ebrin. Primaria imacaiso\nmar\u00eb' ama pahu\u00ebr\u00ebchinasohu\u00eb'. Secundaria, escuela ocupacional inapita acocaso' ya'hu\u00ebrin. Inapita\nyaya'conpachina examen noya pipihuachina, noya ya'coina.\nYa'ipi maistororo'sa' noya a'chinchina' hua'huaro'sa' noya noya yonquicaiso mar\u00eb'. Ina qu\u00ebran Co aqu\u00ebt\u00eb\nnino'huipihu\u00eb'. Noya noya ninosorohuachina, Co a 'napita nocanapihu\u00eb'. Naporahuaton, ya 'ipinpoa' noya nini\n't\u00ebhua' ya hu\u00eba'hua huachi. Ina na'con nohuant\u00ebr\u00ebhua'.\nPa'pin, a'shin nohuanton, hui'ninpita escuelaqu\u00eb ya coina'. Ama a'na piyapiri nisha escuelaqu\u00eb po moinsohu\u00eb'.\n27.\nNinanoqu\u00eb niyontonpi ma'sha nitotacaiso mar\u00eb'. A 'naqu\u00ebn quirica ninshit\u00ebrin, a 'naqu\u00ebn musica pi 'nirarin,\na'naqu\u00ebn nonanpiso' pashitarin. Inapita nitotacaso mar\u00eb' niyontonpachina, a'napita nohuantohuachina, pa'ina',\nnoya nataina\nNipro ninshitohuat\u00ebhua', hua'an\u00ebnt\u00ebr\u00ebhua'. Inapochachi nonanpiso', nit\u00ebrata inapita pochin nipat\u00ebhua',\nhua'an\u00ebnt\u00ebr\u00ebhua'. Co inapita mar\u00eb' a'napitari canacaso ya'hu\u00ebrinhu\u00eb'.",
            "Image": "24ff42d05b63c37ed7a0201e83664847"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "28.\nYa'ipi parti noya nini't\u00ebhua', ya'hu\u00eba'hua'. Ya'ipi Copirnoro'sa' piyapin\u00ebnpita catahuaina' noya ya'hu\u00ebcaiso mare\n29.\nCo insonta' inaora ya'hu\u00ebrinhu\u00eb'. Ya'ipi piyapinpoa' noya ya'hu\u00ebcaiso' nohuantohuat\u00ebhua', noya ninosorocaso' ya\n'hu\u00ebrin. Nicatahuacaso' ya'hu\u00ebrin.\nCopirnoro'sa' p\u00ebn\u00ebninpoa' Co nino'huicaso mar\u00ebhu\u00eb', Co niahu\u00ebcaso mar\u00ebhu\u00eb'. Noya nicatahuacaso mar\u00eb'\np\u00ebn\u00ebninpoa'. Ina pochin nipat\u00ebhua', Co topinan qu\u00ebran ana'intinpoaso' ya'hu\u00ebrinhu\u00eb'.\nNa'con yonquirai ya'ipi piyapi'sa' noya ya'hu\u00ebcaiso mar\u00eb'. Nisha yonquicaiso', nisha a'chinta\u00bfaiso' Co\nnohuant\u00ebraihu\u00eb'. Ya'ipi noya nini't\u00ebhua', noya noya ya'hu\u00eba'hua , tenehua'.\n30.\nNani ya 'ipi hua 'ano'sacoi, Copirno acorincoisopita p\u00ebn\u00ebnainqu\u00ebma'. Ama nisha yonquicosohu\u00eb'. No't\u00ebqu\u00ebn\nnat\u00ebcoi, ya 'ipinpoa' noya nini 't\u00ebhua', noya ya 'hu\u00eba'hua'.",
            "Image": "84e81ee686d2311ca1fc46c6ed90b3bb"
        }
    }
}

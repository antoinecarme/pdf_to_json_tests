{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467404,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "10 de Diciembre 1948 na'a hua'ano'sa' niyontonpi. Nisha nisha Copirno'sari a'parin\nninontacaiso mar\u00eb'. Ya'ipi piyapi'sa' noya ya hu\u00ebina', ta'caiso mar\u00eb' ninontopi.\nNinontohuachinara, iso quirica ninshitopi. -Nisha nisha nananqu\u00eb ninshitoco'. Ya'ipi\nparti a'paco' ya'ipi piyapi nitotacaiso mar\u00eb' topi. Piyapi niyontonpachina, sha\n'huichina'. Escuelarn'saqu\u00eb a 'chinchina', topi.\nCOPIRNORO'SA' NAPORINSOPITA YA'IPI PIYAPI NOYA YA'HU\u00cbCAISO MAR\u00cb'\nSHA'HUICHINQU\u00cbMA'\nYa'ipi piyapi'sa' noya ya'hu\u00ebina'. Ama incari t\u00ebranta' topinan qu\u00ebran\nana'inchinasohu\u00eb'. Ina qu\u00ebran ya'ipi parti noya nini't\u00ebhua' ya'hu\u00ebr\u00ebhua huachi.\nA 'naqu\u00ebn piyapi 'sa' co nosorohuachinahu\u00eb', chiniquen apar\u00ebsitopi. A'na tahu\u00ebri\nt\u00ebpapi. Inaso' pa'pi co noyahu\u00eb' t\u00ebn\u00ebhua'. Nonpiso mar\u00eb', yonquipiso mar\u00eb' Co\nana'intacaso' ya'hu\u00ebrinhu\u00eb'. Naporahuaton, ya'ipi piyapi ma'sha ya'hu\u00ebchina' Co\nnohuant\u00ebr\u00ebhuahu\u00eb' a nayanqu\u00ebnpoat\u00ebranta' pahuantinpoaso.\nYa'ipi Copirnoro'sa' noya hua'an\u00ebntinpoaso' ya 'hu\u00ebrin. Ama topinan qu\u00ebran\nana'inchinpoasohu\u00eb'. Topinan qu\u00ebran apar\u00ebsitohuachinpoara, a'naqu\u00ebn chiniqu\u00ebn\nno'huihuachina yaahu\u00ebtopi. Ina qu\u00ebran a'na copirno acopi huachi.\nYa'ipi Copirnoro'sa' noya nini'tona' ya'hu\u00ebina'. Ama nino'huiatonahu\u00eb', ama quira\nniinasohu\u00eb', t\u00ebn\u00ebhua'. Ya'nan niyonton\u00ebhuaso' ninshit\u00ebr\u00ebhua'. -Ya'ipi piyapi 'sa' noya\nya'hu\u00ebina', t\u00ebn\u00ebhua'. Qu\u00ebmapi'sa', sanapiro'santa' napopianachin Copirnoro'sari noya\nniina'. Ya'ipi piyapi'sa' catahua'hua' noya noya ya'hu\u00ebcaiso mar\u00eb', t\u00ebn\u00ebhua'.\nYa'ipinpoa' nani chinot\u00ebr\u00ebhua' piyapi'sa' catahuahuaso'. Ya'ipinpoa' noya nini 't\u00ebhua',\nya'hu\u00eba'hua', ta't\u00ebhua', nanan a'pa'hua' piyapi'sa' noya ya'hu\u00ebcaiso mar\u00eb'.\nNapoaton iso quirica ninshit\u00ebr\u00ebhua' ya'ipi piyapi'sa' nitotacaiso mar\u00eb'.\nHUA'ANO'SACOI NIYONTONPATOIRA\nsha'huit\u00ebrai\nYA'IPI PIYAPI'SA' NOYA YA'HU\u00cbINA' T\u00cbN\u00cbHUA'. Ya'ipi opirnoro'sa' inapochachi\nyonquiina'. Ya 'ipi escuelaro'saqu\u00eb a 'chinchina'. Mashoro'santa' anitotacaiso'\nya'hu\u00ebrin. Ina qu\u00ebran ya'ipinpoa' nitotohuat\u00ebhua', nicatahua'hua' noya noya\nnini't\u00ebhua' ya'hu\u00ebcaiso mar\u00eb\n1.\nYa'ipi piyapinpoa' capini noya ninosorocaso' ya'hu\u00ebrin. Ya'ipinpoa' yonquir\u00ebhua'.\nNoya nicacaso' nitot\u00ebr\u00ebhua'. Napoaton iyanpoa pochin ninosorocaso' ya 'hu\u00ebrin.\n2.\nYa'ipi piyapi napopianachin noya ninia'hua'. Nisha nisha nirihuarahu\u00ebnta'\nninosorocaso' ya'hu\u00ebrin. Nisha nisha nananqu\u00eb non\u00ebhua'. Nisha nisha imar\u00ebhua'. A\n'naqu\u00ebnpoa' yaraton, a 'naqu\u00ebnpoa' huiriton, a 'naqu\u00ebnpoa' qu\u00ebmapinpoa',\na'naqu\u00ebnpoa' sanapinpoa'. A 'naqu\u00ebnpoa' ma 'huano 'sanpoa', a 'naqu\u00ebnpoa' Co na 'a\nma'sha ya'hu\u00ebt\u00ebrinpoahu\u00eb'.\nNisha nisha nirihuarahu\u00ebnta' ninosorocaso' ya'hu\u00ebrin. Nisha nisha hua'an\u00ebnt\u00ebrinqu\u00eb\nya'hu\u00ebpir\u00ebhuahu\u00eb', napopianachin nini't\u00ebhua', ya'hu\u00eba'hua'.",
            "Image": "0def32d3011d76b93a33e820bfe113f1"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "3.\nCo topinan qu\u00ebran t\u00ebpacaso' ya'hu\u00ebrinhu\u00eb'. Co topinan qu\u00ebran tashinan p\u00ebiqu\u00eb po\n'mocaso' ya'hu\u00ebrinhu\u00eb'.\n4.\nCo piyapinpoa' nipa'anacaso' ya'hu\u00ebrinhu\u00eb'. Co topinan qu\u00ebran asacatacaso\nya'hu\u00ebrinhu\u00eb'. Piyapi inaora nohuanton sacachina'. Co sacatacaiso'\nnohuantohuachinahu\u00eb', ama sacachinasohu\u00eb'.\n5.\nAma topinan qu\u00ebran ana 'inchinsohu\u00eb'. Ama topinan qu\u00ebran chiniqu\u00ebn\napar\u00ebsichinsohu\u00eb'.\n6.\nYa'ipi copirnoro'sa' no't\u00ebqu\u00ebn sha'huitacaso' ya'hu\u00ebrin. Nisha nisha piyapi nipirinhu\u00eb'\nnapopianachin ninosorocaso' ya'hu\u00ebrin, t\u00ebn\u00ebhua'.\n7.\nCopirnoro'sa' no't\u00ebqu\u00ebn hua'an\u00ebnchina'. Ya'ipi piyapi napopianachin noya ni 'ina'.\nNapopianachin a'paiina'. Ama topinan qu\u00ebran ana'inchinsohu\u00eb'.\n8.\nA 'napitari topinan qu\u00ebran apar\u00ebsitohuachinpoa', cois\u00ebqu\u00eb sha'huitacaso' ya'hu\u00ebrin.\nNo't\u00ebqu\u00ebn ana 'inchin.\n9.\nCo topinan qu\u00ebran tashinan p\u00ebiqu\u00eb po'mocaso ya'hu\u00ebrinhu\u00eb'. Co topinan qu\u00ebran a'na\nparti a'pacaso ya'hu\u00ebrinhue.\n10.\nA'napita sha'huirapihuachinpoa', Co topinan qu\u00ebran ana'intacaso' ya'hu\u00ebrinhu\u00eb'.\nCois\u00eb noya natanchin. Ina qu\u00ebran no't\u00ebqu\u00ebn sha'huichin. Ya'ipinpoa' napopianachin\nnicatonpoa', no 't\u00ebqu\u00ebn sha 'huitinpoaso' ya'hu\u00ebrin.\n11.\nA'na piyapi sha'huirapihuachinpoa', Co a'naroachin ana 'intinpoaso' ya'hu\u00ebrinhu\u00eb'. Co\nnimara naporinhu\u00eb', ta'ton, cois\u00eb n\u00f3ya natainpoa'. Ina qu\u00ebran oshaqu\u00ebran yonquiina'.\nT\u00ebhu\u00ebnchachi nitotaqu\u00eb huar\u00eb' ana'intacaso' ya'hu\u00ebrin. Co t\u00ebhu\u00ebnchachi\nnitotohuachinhu\u00eb', ama ana'inchinsohu\u00eb'.\nCopirno nani p\u00ebn\u00ebnpachinpoa', no't\u00ebqu\u00ebn ana 'int\u00ebrinpoa'. Co p\u00ebn\u00ebnpachinpoahu\u00eb',\nCo ana 'intinpoaso' ya 'hu\u00ebrinhu\u00eb'. Nasha p\u00ebn\u00ebnpachinpoa', nat\u00ebcaso' ya'hu\u00ebrin. Iraca\nCo p\u00ebn\u00ebnpachinpoarahu\u00eb', Co nat\u00ebpat\u00ebhuahu\u00eb', Co ina ar\u00eb' ana 'intinpoaso' ya\n'hu\u00ebrinhu\u00eb'. Nani sha 'huitohuachinpoa', Co aqu\u00ebt\u00eb ana'intinpoaso' ya'hu\u00ebrinhu\u00eb'.\n12.\nCo ma'shan\u00ebnpoa' niihuacaso' ya'hu\u00ebrinhu\u00eb'. Co ninshit\u00ebr\u00ebhuaso' nis\u00eb 'huatacaso'",
            "Image": "2267d72079e1301f6f77433094bf0268"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ya'hu\u00ebrinhu\u00eb'. Co pinoinpoaso' ya 'hu\u00ebrinhu\u00eb'. Inapo 'tohuachinpoa', cois\u00ebri\nana'inchin.\n13.\nYa'hu\u00ebr\u00ebhua qu\u00ebran ins\u00ebqu\u00ebsona yapa pat\u00ebra, noya paacaso' ya'hu\u00ebrin.\nA'na hua'an qu\u00ebran yapipihuat\u00ebra, noya pipicaso'. Ya'hu\u00ebr\u00ebhuaso parti\nyahu\u00ebnantohuat\u00ebra, noya hu\u00ebantacaso.\n14.\nCopirno topinan qu\u00ebran no'huihuachinpoa', yata'ahuat\u00ebhua', noya ta'acaso' ya'hu\u00ebrin\na'na parti ya'hu\u00ebcasomar\u00eb'.\nNipirinhu\u00eb' Co noyahu\u00eb' nipat\u00ebhua', no't\u00ebqu\u00ebn ana 'intacaso' ya 'hu\u00ebrin, Co ta 'acaso'\nya 'hu\u00ebrinhu\u00eb'.\n15.\nYa'ipinpoa' nisha nisha Copirno ya'hu\u00ebt\u00ebrinpoa'. Ina catahuainpoaso' ya'hu\u00ebrin.\nCo topinan qu\u00ebran a'painpoaso' ya'hu\u00ebrinhu\u00eb'. Nipirinhu\u00eb' a'na hua'anqu\u00eb\nyaya'conpachina, tananpichin pa'in.\n16.\nQu\u00ebmapi mashotohuachina, noya sa'acaso'. Nisha sanapi yamapachina inanta' noya\nt\u00ebn\u00ebhua'. Nisha religion imarinso' mapachina, Co ina mar\u00eb' copirnori nanit\u00ebrinhu\u00eb'\nana'intacaso'. sanapinta' payatohuachina, noya so'yacaso'. Nisha piyapi niponahu\u00eb',\nnoya macacaso'. Qu\u00ebmapi'sa', sanapi'santa' ma'sona nohuantohuachina, napoina.\nSanapi Co nohuantohuachinhu\u00eb', Co so'yatacaso' ya hu\u00ebrinhu\u00eb'. Qu\u00ebmapinta' Co\nnohuantohuachinhu\u00eb', Co ma'caso' ya'hu\u00ebrinhu\u00eb'.\nA'na qu\u00ebmapi, sa'in, hui'ninpitar\u00ebchachi a'na hu\u00ebntonaca' ninin. Noya ya'hu\u00ebina'.\nNoya ya'hu\u00ebcaso' Copirnori catahuain.\n17.\nNo'pa', ma'sha, inapita hua'an\u00ebntacaso ya'hu\u00ebrin. A'naquen inaora no'pa'\nhua'an\u00ebnt\u00ebrin. A'nanta' ya'ipi hu\u00ebnton no pan\u00ebn hua'an\u00ebntopi. Cato chach\u00ed noya.\nNo'pan\u00ebn hua 'an\u00ebntohuachina', Co incarit\u00ebranta nanit\u00ebnnhu\u00eb' ocoicaso.\n18.\nYonquir\u00ebhuaso mar\u00eb' Co Copirno no'huiinpoaso ya'hu\u00ebrinhu\u00eb'. Religion imar\u00ebhuaso\nmar\u00ebnta' Co Copirno no'huiinpoaso' ya 'hu\u00ebrinhu\u00eb'. Nisha yaimapat\u00ebhua,, Co ina\nmar\u00eb' apar\u00ebsitinpoaso' ya'hu\u00ebrinhu\u00eb'. Yos\u00eb chinotacaso mar\u00eb' niyontonpat\u00ebhua', Co\nina mar\u00eb' Copirno ana'intinpoaso' ya'hu\u00ebrinhu\u00eb'.\n19.\nMa'sona t\u00ebranta' yonquihuat\u00ebhua', a'napita yaa'chintohuat\u00ebhua', Co ina mar\u00eb'\nCopirno ana'intinpoaso' ya 'hu\u00ebrinhu\u00eb'. Nanan a 'par\u00ebso mar\u00ebnta' noya,\nquiricaqu\u00ebhu\u00eb nipon, natioqu\u00ebhu\u00eb nipon, noya a'par\u00eb', natan\u00eb'. Ya'ipi parti inapot\u00ebr\u00eb'",
            "Image": "49f638777a428112cfd901a5584f300c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "noya natanacaiso mar\u00eb'.\n20.\nPiyapi yaniyontonpachina, niyontoina'. Noya niyontonacaiso' nipirinhu\u00eb' Co\nniahu\u00ebcaiso mar\u00ebhu\u00eb' niyontoina'.\n- Quiya pochin nat\u00ebco' ana'intochinqu\u00ebma', itohuachinpoa', Co\nnohuantohuat\u00ebhuahu\u00eb', Co imacaso ya'hu\u00ebrinhue.\n21.\nYa'ipi piyapi hua'ano'sa' huayonacaso' ya'hu\u00ebrin. Nisha nisha ninano qu\u00ebran\nhuayonin. Inapita hua 'an\u00ebnt\u00ebrinpoa'.\nYa'ipi piyapi nanit\u00ebrin ma'sha pa'anacaso'. Pahu\u00ebr\u00ebtohuachina, ya'ipi piyapi nanit\u00ebrin\nma'shaqu\u00eb pacacaso . Camionqu\u00eb, avionqu\u00eb, nanchaqu\u00eb, inapitaqu\u00eb nanitopi\npacacaiso'. Napopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini pi'ipi catapin\u00ed pi\nipi qu\u00ebran pochin huayoina'. Ya'ipi piyapi inahuara ninshitapi huayonacaiso mare.\n22.\nPiyapi sacatohuachina, no't\u00ebqu\u00ebn pahu\u00ebr\u00ebtacaso' ya'hu\u00ebrin. Co sacatacaso'\nnanitohuachinhu\u00eb', pi'pian pi 'pian catahuacaso' ya 'hu\u00ebrin. Copirno nanitohuachina,\ncoriqui, ma'sha inapita qu\u00ebtacaso' ya'hu\u00ebrin. Co insonta' pahuantacaso'\nnohuant\u00ebr\u00ebhuahu\u00eb'.\n23.\nPiyapi yasacatohuachina, sacachina'. Ma sacatosona yanipachina, inaqu\u00eb sacachina'.\nAsacat\u00ebrinsopita piyapin\u00ebnpita nosoroina'. Ama chini chin iqu\u00ebn asacachinsohu\u00eb'.\n8acato ya'hu\u00ebhuachina, asacachina.\nNo 't\u00ebqu\u00ebn pahu\u00ebr\u00ebtacaso' ya 'hu\u00ebrin. Inachachi sacatohuachina, inachachi\npahu\u00ebr\u00ebt\u00ebr\u00eb'. Nisha nisha piyapi nipirinhu\u00eb', inachachi pahu\u00ebr\u00ebcaso' ya'hu\u00ebrin.\nNo't\u00ebqu\u00ebn pahu\u00ebr\u00ebtacaso' ya'hu\u00ebrin. Noya nanpicaiso mar\u00eb' pahu\u00ebr\u00ebchina'.\nPahuantohuachina, a'napita catahuacaso' ya'hu\u00ebrin.\nCo noyahu\u00eb' pahu\u00ebr\u00ebhuachina', sacatoro sa' nanit\u00ebrin niyontonacaiso .\nNinontohuachina', a'na' acorin hua'an nontacaso mare. -Noya nosorocoi, no't\u00ebqu\u00ebn\npahu\u00ebr\u00ebcoi, itohuachina, nataina', no't\u00ebqu\u00ebn pahu\u00ebr\u00ebchina'.\n24.\nCo nani tahu\u00ebri asacatacaso' ya'hu\u00ebrinhu\u00eb'. Chinotacasonta' ya'hu\u00ebrin. Pita tahu\u00ebri\nCo sacatopirinahu\u00eb', pahu\u00ebr\u00ebcaso' ya'hu\u00ebrin.\n25.\nNoya sacatohuachina, noya pahu\u00ebr\u00ebcaso' ya'hu\u00ebrin. Ya'ipi piyapi cosharo', pei\n,nimirio, coton inapita nohuantopi. Co nohuant\u00ebr\u00ebhuahu\u00eb' piyapi 'sa' pahuantacaiso'.\nCaniohuachina, Co nanit\u00ebrinhu\u00eb' sacatacaso'. Mashoro'sa', qu\u00ebyorono'sa' inapita Co\nnanitopihu\u00eb' aqu\u00ebt\u00eb' canacaiso'. Napoaton inapita catahuacaso' ya'hu\u00ebrin.",
            "Image": "8f46b7ed6e6c33429b9b6c1d0ff1089d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Sanapi hua'huanpachina, hua'huin\u00ebchachi a'napitari catahuaina'. Hua 'hua\nma'pat\u00ebrinsonta' catahuaina'. Hua'huaro'sa' pahuantohuachina, Copirno pi'pian pi\n'pian catahuaina'.\n26.\nCopirnori escuelaro'sa' ya'ipi parti acoina'. Ya'ipi hua'huaro'sa' escuela imacaiso'\nya'hu\u00ebrin. Primaria imacaiso mar\u00eb' ama pahu\u00ebr\u00ebchinasohu\u00eb'. Secundaria, escuela\nocupacional inapita acocaso' ya'hu\u00ebrin. Inapita yaya'conpachina examen noya\npipihuachina, noya ya'coina.\nYa'ipi maistororo'sa' noya a'chinchina' hua'huaro'sa' noya noya yonquicaiso mar\u00eb'.\nIna qu\u00ebran Co aqu\u00ebt\u00eb nino'huipihu\u00eb'. Noya noya ninosorohuachina, Co a 'napita\nnocanapihu\u00eb'. Naporahuaton, ya 'ipinpoa' noya nini 't\u00ebhua' ya hu\u00eba'hua huachi. Ina\nna'con nohuant\u00ebr\u00ebhua'.\nPa'pin, a'shin nohuanton, hui'ninpita escuelaqu\u00eb ya coina'. Ama a'na piyapiri nisha\nescuelaqu\u00eb po moinsohu\u00eb'.\n27.\nNinanoqu\u00eb niyontonpi ma'sha nitotacaiso mar\u00eb'. A 'naqu\u00ebn quirica ninshit\u00ebrin, a\n'naqu\u00ebn musica pi 'nirarin, a'naqu\u00ebn nonanpiso' pashitarin. Inapita nitotacaso mar\u00eb'\nniyontonpachina, a'napita nohuantohuachina, pa'ina', noya nataina\nNipro ninshitohuat\u00ebhua', hua'an\u00ebnt\u00ebr\u00ebhua'. Inapochachi nonanpiso', nit\u00ebrata inapita\npochin nipat\u00ebhua', hua'an\u00ebnt\u00ebr\u00ebhua'. Co inapita mar\u00eb' a'napitari canacaso\nya'hu\u00ebrinhu\u00eb'.\n28.\nYa'ipi parti noya nini't\u00ebhua', ya'hu\u00eba'hua'. Ya'ipi Copirnoro'sa' piyapin\u00ebnpita\ncatahuaina' noya ya'hu\u00ebcaiso mare\n29.\nCo insonta' inaora ya'hu\u00ebrinhu\u00eb'. Ya'ipi piyapinpoa' noya ya'hu\u00ebcaiso'\nnohuantohuat\u00ebhua', noya ninosorocaso' ya 'hu\u00ebrin. Nicatahuacaso' ya'hu\u00ebrin.\nCopirnoro'sa' p\u00ebn\u00ebninpoa' Co nino'huicaso mar\u00ebhu\u00eb', Co niahu\u00ebcaso mar\u00ebhu\u00eb'. Noya\nnicatahuacaso mar\u00eb' p\u00ebn\u00ebninpoa'. Ina pochin nipat\u00ebhua', Co topinan qu\u00ebran\nana'intinpoaso' ya'hu\u00ebrinhu\u00eb'.\nNa'con yonquirai ya'ipi piyapi'sa' noya ya'hu\u00ebcaiso mar\u00eb'. Nisha yonquicaiso', nisha\na'chinta\u00bfaiso' Co nohuant\u00ebraihu\u00eb'. Ya'ipi noya nini't\u00ebhua', noya noya ya'hu\u00eba'hua ,\ntenehua'.\n30.\nNani ya 'ipi hua 'ano'sacoi, Copirno acorincoisopita p\u00ebn\u00ebnainqu\u00ebma'. Ama nisha\nyonquicosohu\u00eb'. No't\u00ebqu\u00ebn nat\u00ebcoi, ya 'ipinpoa' noya nini 't\u00ebhua', noya ya 'hu\u00eba'hua'.",
            "Image": "f5d0cb852a487c3e70c887b6c56cb7d0"
        }
    }
}

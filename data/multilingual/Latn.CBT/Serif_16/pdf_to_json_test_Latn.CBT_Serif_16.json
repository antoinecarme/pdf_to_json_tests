{
    "MetaData": {
        "Author": null,
        "Creation_Date": 1581467404,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0def32d3011d76b93a33e820bfe113f1",
            "Index": 0,
            "Label": "1",
            "Size": [
                595.0,
                842.0
            ],
            "Text": "10 de Diciembre 1948 na'a hua'ano'sa' niyontonpi. Nisha nisha Copirno'sari a'parin\nninontacaiso marë'. Ya'ipi piyapi'sa' noya ya huëina', ta'caiso marë' ninontopi.\nNinontohuachinara, iso quirica ninshitopi. -Nisha nisha nananquë ninshitoco'. Ya'ipi\nparti a'paco' ya'ipi piyapi nitotacaiso marë' topi. Piyapi niyontonpachina, sha\n'huichina'. Escuelarn'saquë a 'chinchina', topi.\nCOPIRNORO'SA' NAPORINSOPITA YA'IPI PIYAPI NOYA YA'HUËCAISO MARË'\nSHA'HUICHINQUËMA'\nYa'ipi piyapi'sa' noya ya'huëina'. Ama incari tëranta' topinan quëran\nana'inchinasohuë'. Ina quëran ya'ipi parti noya nini'tëhua' ya'huërëhua huachi.\nA 'naquën piyapi 'sa' co nosorohuachinahuë', chiniquen aparësitopi. A'na tahuëri\ntëpapi. Inaso' pa'pi co noyahuë' tënëhua'. Nonpiso marë', yonquipiso marë' Co\nana'intacaso' ya'huërinhuë'. Naporahuaton, ya'ipi piyapi ma'sha ya'huëchina' Co\nnohuantërëhuahuë' a nayanquënpoatëranta' pahuantinpoaso.\nYa'ipi Copirnoro'sa' noya hua'anëntinpoaso' ya 'huërin. Ama topinan quëran\nana'inchinpoasohuë'. Topinan quëran aparësitohuachinpoara, a'naquën chiniquën\nno'huihuachina yaahuëtopi. Ina quëran a'na copirno acopi huachi.\nYa'ipi Copirnoro'sa' noya nini'tona' ya'huëina'. Ama nino'huiatonahuë', ama quira\nniinasohuë', tënëhua'. Ya'nan niyontonëhuaso' ninshitërëhua'. -Ya'ipi piyapi 'sa' noya\nya'huëina', tënëhua'. Quëmapi'sa', sanapiro'santa' napopianachin Copirnoro'sari noya\nniina'. Ya'ipi piyapi'sa' catahua'hua' noya noya ya'huëcaiso marë', tënëhua'.\nYa'ipinpoa' nani chinotërëhua' piyapi'sa' catahuahuaso'. Ya'ipinpoa' noya nini 'tëhua',\nya'huëa'hua', ta'tëhua', nanan a'pa'hua' piyapi'sa' noya ya'huëcaiso marë'.\nNapoaton iso quirica ninshitërëhua' ya'ipi piyapi'sa' nitotacaiso marë'.\nHUA'ANO'SACOI NIYONTONPATOIRA\nsha'huitërai\nYA'IPI PIYAPI'SA' NOYA YA'HUËINA' TËNËHUA'. Ya'ipi opirnoro'sa' inapochachi\nyonquiina'. Ya 'ipi escuelaro'saquë a 'chinchina'. Mashoro'santa' anitotacaiso'\nya'huërin. Ina quëran ya'ipinpoa' nitotohuatëhua', nicatahua'hua' noya noya\nnini'tëhua' ya'huëcaiso marë\n1.\nYa'ipi piyapinpoa' capini noya ninosorocaso' ya'huërin. Ya'ipinpoa' yonquirëhua'.\nNoya nicacaso' nitotërëhua'. Napoaton iyanpoa pochin ninosorocaso' ya 'huërin.\n2.\nYa'ipi piyapi napopianachin noya ninia'hua'. Nisha nisha nirihuarahuënta'\nninosorocaso' ya'huërin. Nisha nisha nananquë nonëhua'. Nisha nisha imarëhua'. A\n'naquënpoa' yaraton, a 'naquënpoa' huiriton, a 'naquënpoa' quëmapinpoa',\na'naquënpoa' sanapinpoa'. A 'naquënpoa' ma 'huano 'sanpoa', a 'naquënpoa' Co na 'a\nma'sha ya'huëtërinpoahuë'.\nNisha nisha nirihuarahuënta' ninosorocaso' ya'huërin. Nisha nisha hua'anëntërinquë\nya'huëpirëhuahuë', napopianachin nini'tëhua', ya'huëa'hua'."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2267d72079e1301f6f77433094bf0268",
            "Index": 1,
            "Label": "2",
            "Size": [
                595.0,
                842.0
            ],
            "Text": "3.\nCo topinan quëran tëpacaso' ya'huërinhuë'. Co topinan quëran tashinan pëiquë po\n'mocaso' ya'huërinhuë'.\n4.\nCo piyapinpoa' nipa'anacaso' ya'huërinhuë'. Co topinan quëran asacatacaso\nya'huërinhuë'. Piyapi inaora nohuanton sacachina'. Co sacatacaiso'\nnohuantohuachinahuë', ama sacachinasohuë'.\n5.\nAma topinan quëran ana 'inchinsohuë'. Ama topinan quëran chiniquën\naparësichinsohuë'.\n6.\nYa'ipi copirnoro'sa' no'tëquën sha'huitacaso' ya'huërin. Nisha nisha piyapi nipirinhuë'\nnapopianachin ninosorocaso' ya'huërin, tënëhua'.\n7.\nCopirnoro'sa' no'tëquën hua'anënchina'. Ya'ipi piyapi napopianachin noya ni 'ina'.\nNapopianachin a'paiina'. Ama topinan quëran ana'inchinsohuë'.\n8.\nA 'napitari topinan quëran aparësitohuachinpoa', coisëquë sha'huitacaso' ya'huërin.\nNo'tëquën ana 'inchin.\n9.\nCo topinan quëran tashinan pëiquë po'mocaso ya'huërinhuë'. Co topinan quëran a'na\nparti a'pacaso ya'huërinhue.\n10.\nA'napita sha'huirapihuachinpoa', Co topinan quëran ana'intacaso' ya'huërinhuë'.\nCoisë noya natanchin. Ina quëran no'tëquën sha'huichin. Ya'ipinpoa' napopianachin\nnicatonpoa', no 'tëquën sha 'huitinpoaso' ya'huërin.\n11.\nA'na piyapi sha'huirapihuachinpoa', Co a'naroachin ana 'intinpoaso' ya'huërinhuë'. Co\nnimara naporinhuë', ta'ton, coisë nóya natainpoa'. Ina quëran oshaquëran yonquiina'.\nTëhuënchachi nitotaquë huarë' ana'intacaso' ya'huërin. Co tëhuënchachi\nnitotohuachinhuë', ama ana'inchinsohuë'.\nCopirno nani pënënpachinpoa', no'tëquën ana 'intërinpoa'. Co pënënpachinpoahuë',\nCo ana 'intinpoaso' ya 'huërinhuë'. Nasha pënënpachinpoa', natëcaso' ya'huërin. Iraca\nCo pënënpachinpoarahuë', Co natëpatëhuahuë', Co ina arë' ana 'intinpoaso' ya\n'huërinhuë'. Nani sha 'huitohuachinpoa', Co aquëtë ana'intinpoaso' ya'huërinhuë'.\n12.\nCo ma'shanënpoa' niihuacaso' ya'huërinhuë'. Co ninshitërëhuaso' nisë 'huatacaso'"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "49f638777a428112cfd901a5584f300c",
            "Index": 2,
            "Label": "3",
            "Size": [
                595.0,
                842.0
            ],
            "Text": "ya'huërinhuë'. Co pinoinpoaso' ya 'huërinhuë'. Inapo 'tohuachinpoa', coisëri\nana'inchin.\n13.\nYa'huërëhua quëran insëquësona yapa patëra, noya paacaso' ya'huërin.\nA'na hua'an quëran yapipihuatëra, noya pipicaso'. Ya'huërëhuaso parti\nyahuënantohuatëra, noya huëantacaso.\n14.\nCopirno topinan quëran no'huihuachinpoa', yata'ahuatëhua', noya ta'acaso' ya'huërin\na'na parti ya'huëcasomarë'.\nNipirinhuë' Co noyahuë' nipatëhua', no'tëquën ana 'intacaso' ya 'huërin, Co ta 'acaso'\nya 'huërinhuë'.\n15.\nYa'ipinpoa' nisha nisha Copirno ya'huëtërinpoa'. Ina catahuainpoaso' ya'huërin.\nCo topinan quëran a'painpoaso' ya'huërinhuë'. Nipirinhuë' a'na hua'anquë\nyaya'conpachina, tananpichin pa'in.\n16.\nQuëmapi mashotohuachina, noya sa'acaso'. Nisha sanapi yamapachina inanta' noya\ntënëhua'. Nisha religion imarinso' mapachina, Co ina marë' copirnori nanitërinhuë'\nana'intacaso'. sanapinta' payatohuachina, noya so'yacaso'. Nisha piyapi niponahuë',\nnoya macacaso'. Quëmapi'sa', sanapi'santa' ma'sona nohuantohuachina, napoina.\nSanapi Co nohuantohuachinhuë', Co so'yatacaso' ya huërinhuë'. Quëmapinta' Co\nnohuantohuachinhuë', Co ma'caso' ya'huërinhuë'.\nA'na quëmapi, sa'in, hui'ninpitarëchachi a'na huëntonaca' ninin. Noya ya'huëina'.\nNoya ya'huëcaso' Copirnori catahuain.\n17.\nNo'pa', ma'sha, inapita hua'anëntacaso ya'huërin. A'naquen inaora no'pa'\nhua'anëntërin. A'nanta' ya'ipi huënton no panën hua'anëntopi. Cato chachí noya.\nNo'panën hua 'anëntohuachina', Co incaritëranta nanitënnhuë' ocoicaso.\n18.\nYonquirëhuaso marë' Co Copirno no'huiinpoaso ya'huërinhuë'. Religion imarëhuaso\nmarënta' Co Copirno no'huiinpoaso' ya 'huërinhuë'. Nisha yaimapatëhua,, Co ina\nmarë' aparësitinpoaso' ya'huërinhuë'. Yosë chinotacaso marë' niyontonpatëhua', Co\nina marë' Copirno ana'intinpoaso' ya'huërinhuë'.\n19.\nMa'sona tëranta' yonquihuatëhua', a'napita yaa'chintohuatëhua', Co ina marë'\nCopirno ana'intinpoaso' ya 'huërinhuë'. Nanan a 'parëso marënta' noya,\nquiricaquëhuë nipon, natioquëhuë nipon, noya a'parë', natanë'. Ya'ipi parti inapotërë'"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "8f46b7ed6e6c33429b9b6c1d0ff1089d",
            "Index": 3,
            "Label": "4",
            "Size": [
                595.0,
                842.0
            ],
            "Text": "noya natanacaiso marë'.\n20.\nPiyapi yaniyontonpachina, niyontoina'. Noya niyontonacaiso' nipirinhuë' Co\nniahuëcaiso marëhuë' niyontoina'.\n- Quiya pochin natëco' ana'intochinquëma', itohuachinpoa', Co\nnohuantohuatëhuahuë', Co imacaso ya'huërinhue.\n21.\nYa'ipi piyapi hua'ano'sa' huayonacaso' ya'huërin. Nisha nisha ninano quëran\nhuayonin. Inapita hua 'anëntërinpoa'.\nYa'ipi piyapi nanitërin ma'sha pa'anacaso'. Pahuërëtohuachina, ya'ipi piyapi nanitërin\nma'shaquë pacacaso . Camionquë, avionquë, nanchaquë, inapitaquë nanitopi\npacacaiso'. Napopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini pi'ipi catapiní pi\nipi quëran pochin huayoina'. Ya'ipi piyapi inahuara ninshitapi huayonacaiso mare.\n22.\nPiyapi sacatohuachina, no'tëquën pahuërëtacaso' ya'huërin. Co sacatacaso'\nnanitohuachinhuë', pi'pian pi 'pian catahuacaso' ya 'huërin. Copirno nanitohuachina,\ncoriqui, ma'sha inapita quëtacaso' ya'huërin. Co insonta' pahuantacaso'\nnohuantërëhuahuë'.\n23.\nPiyapi yasacatohuachina, sacachina'. Ma sacatosona yanipachina, inaquë sacachina'.\nAsacatërinsopita piyapinënpita nosoroina'. Ama chini chin iquën asacachinsohuë'.\n8acato ya'huëhuachina, asacachina.\nNo 'tëquën pahuërëtacaso' ya 'huërin. Inachachi sacatohuachina, inachachi\npahuërëtërë'. Nisha nisha piyapi nipirinhuë', inachachi pahuërëcaso' ya'huërin.\nNo'tëquën pahuërëtacaso' ya'huërin. Noya nanpicaiso marë' pahuërëchina'.\nPahuantohuachina, a'napita catahuacaso' ya'huërin.\nCo noyahuë' pahuërëhuachina', sacatoro sa' nanitërin niyontonacaiso .\nNinontohuachina', a'na' acorin hua'an nontacaso mare. -Noya nosorocoi, no'tëquën\npahuërëcoi, itohuachina, nataina', no'tëquën pahuërëchina'.\n24.\nCo nani tahuëri asacatacaso' ya'huërinhuë'. Chinotacasonta' ya'huërin. Pita tahuëri\nCo sacatopirinahuë', pahuërëcaso' ya'huërin.\n25.\nNoya sacatohuachina, noya pahuërëcaso' ya'huërin. Ya'ipi piyapi cosharo', pei\n,nimirio, coton inapita nohuantopi. Co nohuantërëhuahuë' piyapi 'sa' pahuantacaiso'.\nCaniohuachina, Co nanitërinhuë' sacatacaso'. Mashoro'sa', quëyorono'sa' inapita Co\nnanitopihuë' aquëtë' canacaiso'. Napoaton inapita catahuacaso' ya'huërin."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f5d0cb852a487c3e70c887b6c56cb7d0",
            "Index": 4,
            "Label": "5",
            "Size": [
                595.0,
                842.0
            ],
            "Text": "Sanapi hua'huanpachina, hua'huinëchachi a'napitari catahuaina'. Hua 'hua\nma'patërinsonta' catahuaina'. Hua'huaro'sa' pahuantohuachina, Copirno pi'pian pi\n'pian catahuaina'.\n26.\nCopirnori escuelaro'sa' ya'ipi parti acoina'. Ya'ipi hua'huaro'sa' escuela imacaiso'\nya'huërin. Primaria imacaiso marë' ama pahuërëchinasohuë'. Secundaria, escuela\nocupacional inapita acocaso' ya'huërin. Inapita yaya'conpachina examen noya\npipihuachina, noya ya'coina.\nYa'ipi maistororo'sa' noya a'chinchina' hua'huaro'sa' noya noya yonquicaiso marë'.\nIna quëran Co aquëtë nino'huipihuë'. Noya noya ninosorohuachina, Co a 'napita\nnocanapihuë'. Naporahuaton, ya 'ipinpoa' noya nini 'tëhua' ya huëa'hua huachi. Ina\nna'con nohuantërëhua'.\nPa'pin, a'shin nohuanton, hui'ninpita escuelaquë ya coina'. Ama a'na piyapiri nisha\nescuelaquë po moinsohuë'.\n27.\nNinanoquë niyontonpi ma'sha nitotacaiso marë'. A 'naquën quirica ninshitërin, a\n'naquën musica pi 'nirarin, a'naquën nonanpiso' pashitarin. Inapita nitotacaso marë'\nniyontonpachina, a'napita nohuantohuachina, pa'ina', noya nataina\nNipro ninshitohuatëhua', hua'anëntërëhua'. Inapochachi nonanpiso', nitërata inapita\npochin nipatëhua', hua'anëntërëhua'. Co inapita marë' a'napitari canacaso\nya'huërinhuë'.\n28.\nYa'ipi parti noya nini'tëhua', ya'huëa'hua'. Ya'ipi Copirnoro'sa' piyapinënpita\ncatahuaina' noya ya'huëcaiso mare\n29.\nCo insonta' inaora ya'huërinhuë'. Ya'ipi piyapinpoa' noya ya'huëcaiso'\nnohuantohuatëhua', noya ninosorocaso' ya 'huërin. Nicatahuacaso' ya'huërin.\nCopirnoro'sa' pënëninpoa' Co nino'huicaso marëhuë', Co niahuëcaso marëhuë'. Noya\nnicatahuacaso marë' pënëninpoa'. Ina pochin nipatëhua', Co topinan quëran\nana'intinpoaso' ya'huërinhuë'.\nNa'con yonquirai ya'ipi piyapi'sa' noya ya'huëcaiso marë'. Nisha yonquicaiso', nisha\na'chinta¿aiso' Co nohuantëraihuë'. Ya'ipi noya nini'tëhua', noya noya ya'huëa'hua ,\ntenehua'.\n30.\nNani ya 'ipi hua 'ano'sacoi, Copirno acorincoisopita pënënainquëma'. Ama nisha\nyonquicosohuë'. No'tëquën natëcoi, ya 'ipinpoa' noya nini 'tëhua', noya ya 'huëa'hua'."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467337,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "10 de Diciembre 1948 na'a hua'ano'sa' niyontonpi. Nisha nisha Copirno'sari a'parin ninontacaiso\nmar\u00eb'. Ya'ipi piyapi'sa' noya ya hu\u00ebina', ta'caiso mar\u00eb' ninontopi. Ninontohuachinara, iso\nquirica ninshitopi. -Nisha nisha nananqu\u00eb ninshitoco'. Ya'ipi parti a'paco' ya'ipi piyapi\nnitotacaiso mar\u00eb' topi. Piyapi niyontonpachina, sha 'huichina'. Escuelarn'saqu\u00eb a 'chinchina',\ntopi.\nCOPIRNORO'SA' NAPORINSOPITA YA'IPI PIYAPI NOYA YA'HU\u00cbCAISO MAR\u00cb'\nSHA'HUICHINQU\u00cbMA'\nYa'ipi piyapi'sa' noya ya'hu\u00ebina'. Ama incari t\u00ebranta' topinan qu\u00ebran ana'inchinasohu\u00eb'. Ina\nqu\u00ebran ya'ipi parti noya nini't\u00ebhua' ya'hu\u00ebr\u00ebhua huachi.\nA 'naqu\u00ebn piyapi 'sa' co nosorohuachinahu\u00eb', chiniquen apar\u00ebsitopi. A'na tahu\u00ebri t\u00ebpapi. Inaso'\npa'pi co noyahu\u00eb' t\u00ebn\u00ebhua'. Nonpiso mar\u00eb', yonquipiso mar\u00eb' Co ana'intacaso' ya'hu\u00ebrinhu\u00eb'.\nNaporahuaton, ya'ipi piyapi ma'sha ya'hu\u00ebchina' Co nohuant\u00ebr\u00ebhuahu\u00eb' a nayanqu\u00ebnpoat\u00ebranta'\npahuantinpoaso.\nYa'ipi Copirnoro'sa' noya hua'an\u00ebntinpoaso' ya 'hu\u00ebrin. Ama topinan qu\u00ebran ana'inchinpoasohu\u00eb'.\nTopinan qu\u00ebran apar\u00ebsitohuachinpoara, a'naqu\u00ebn chiniqu\u00ebn no'huihuachina yaahu\u00ebtopi. Ina qu\u00ebran\na'na copirno acopi huachi.\nYa'ipi Copirnoro'sa' noya nini'tona' ya'hu\u00ebina'. Ama nino'huiatonahu\u00eb', ama quira niinasohu\u00eb',\nt\u00ebn\u00ebhua'. Ya'nan niyonton\u00ebhuaso' ninshit\u00ebr\u00ebhua'. -Ya'ipi piyapi 'sa' noya ya'hu\u00ebina', t\u00ebn\u00ebhua'.\nQu\u00ebmapi'sa', sanapiro'santa' napopianachin Copirnoro'sari noya niina'. Ya'ipi piyapi'sa'\ncatahua'hua' noya noya ya'hu\u00ebcaiso mar\u00eb', t\u00ebn\u00ebhua'.\nYa'ipinpoa' nani chinot\u00ebr\u00ebhua' piyapi'sa' catahuahuaso'. Ya'ipinpoa' noya nini 't\u00ebhua',\nya'hu\u00eba'hua', ta't\u00ebhua', nanan a'pa'hua' piyapi'sa' noya ya'hu\u00ebcaiso mar\u00eb'.\nNapoaton iso quirica ninshit\u00ebr\u00ebhua' ya'ipi piyapi'sa' nitotacaiso mar\u00eb'.\nHUA'ANO'SACOI NIYONTONPATOIRA\nsha'huit\u00ebrai\nYA'IPI PIYAPI'SA' NOYA YA'HU\u00cbINA' T\u00cbN\u00cbHUA'. Ya'ipi opirnoro'sa' inapochachi yonquiina'. Ya 'ipi\nescuelaro'saqu\u00eb a 'chinchina'. Mashoro'santa' anitotacaiso' ya'hu\u00ebrin. Ina qu\u00ebran ya'ipinpoa'\nnitotohuat\u00ebhua', nicatahua'hua' noya noya nini't\u00ebhua' ya'hu\u00ebcaiso mar\u00eb\n1.\nYa'ipi piyapinpoa' capini noya ninosorocaso' ya'hu\u00ebrin. Ya'ipinpoa' yonquir\u00ebhua'. Noya\nnicacaso' nitot\u00ebr\u00ebhua'. Napoaton iyanpoa pochin ninosorocaso' ya 'hu\u00ebrin.\n2.\nYa'ipi piyapi napopianachin noya ninia'hua'. Nisha nisha nirihuarahu\u00ebnta' ninosorocaso'\nya'hu\u00ebrin. Nisha nisha nananqu\u00eb non\u00ebhua'. Nisha nisha imar\u00ebhua'. A 'naqu\u00ebnpoa' yaraton, a\n'naqu\u00ebnpoa' huiriton, a 'naqu\u00ebnpoa' qu\u00ebmapinpoa', a'naqu\u00ebnpoa' sanapinpoa'. A 'naqu\u00ebnpoa' ma\n'huano 'sanpoa', a 'naqu\u00ebnpoa' Co na 'a ma'sha ya'hu\u00ebt\u00ebrinpoahu\u00eb'.\nNisha nisha nirihuarahu\u00ebnta' ninosorocaso' ya'hu\u00ebrin. Nisha nisha hua'an\u00ebnt\u00ebrinqu\u00eb\nya'hu\u00ebpir\u00ebhuahu\u00eb', napopianachin nini't\u00ebhua', ya'hu\u00eba'hua'.\n3.\nCo topinan qu\u00ebran t\u00ebpacaso' ya'hu\u00ebrinhu\u00eb'. Co topinan qu\u00ebran tashinan p\u00ebiqu\u00eb po 'mocaso'\nya'hu\u00ebrinhu\u00eb'.\n4.\nCo piyapinpoa' nipa'anacaso' ya'hu\u00ebrinhu\u00eb'. Co topinan qu\u00ebran asacatacaso ya'hu\u00ebrinhu\u00eb'. Piyapi\ninaora nohuanton sacachina'. Co sacatacaiso' nohuantohuachinahu\u00eb', ama sacachinasohu\u00eb'.\n5.\nAma topinan qu\u00ebran ana 'inchinsohu\u00eb'. Ama topinan qu\u00ebran chiniqu\u00ebn apar\u00ebsichinsohu\u00eb'.\n6.\nYa'ipi copirnoro'sa' no't\u00ebqu\u00ebn sha'huitacaso' ya'hu\u00ebrin. Nisha nisha piyapi nipirinhu\u00eb'\nnapopianachin ninosorocaso' ya'hu\u00ebrin, t\u00ebn\u00ebhua'.",
            "Image": "2b197c18cb97339068be035dd6af5e83"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "7.\nCopirnoro'sa' no't\u00ebqu\u00ebn hua'an\u00ebnchina'. Ya'ipi piyapi napopianachin noya ni 'ina'.\nNapopianachin a'paiina'. Ama topinan qu\u00ebran ana'inchinsohu\u00eb'.\n8.\nA 'napitari topinan qu\u00ebran apar\u00ebsitohuachinpoa', cois\u00ebqu\u00eb sha'huitacaso' ya'hu\u00ebrin. No't\u00ebqu\u00ebn\nana 'inchin.\n9.\nCo topinan qu\u00ebran tashinan p\u00ebiqu\u00eb po'mocaso ya'hu\u00ebrinhu\u00eb'. Co topinan qu\u00ebran a'na parti\na'pacaso ya'hu\u00ebrinhue.\n10.\nA'napita sha'huirapihuachinpoa', Co topinan qu\u00ebran ana'intacaso' ya'hu\u00ebrinhu\u00eb'. Cois\u00eb noya\nnatanchin. Ina qu\u00ebran no't\u00ebqu\u00ebn sha'huichin. Ya'ipinpoa' napopianachin nicatonpoa', no 't\u00ebqu\u00ebn\nsha 'huitinpoaso' ya'hu\u00ebrin.\n11.\nA'na piyapi sha'huirapihuachinpoa', Co a'naroachin ana 'intinpoaso' ya'hu\u00ebrinhu\u00eb'. Co nimara\nnaporinhu\u00eb', ta'ton, cois\u00eb n\u00f3ya natainpoa'. Ina qu\u00ebran oshaqu\u00ebran yonquiina'. T\u00ebhu\u00ebnchachi\nnitotaqu\u00eb huar\u00eb' ana'intacaso' ya'hu\u00ebrin. Co t\u00ebhu\u00ebnchachi nitotohuachinhu\u00eb', ama\nana'inchinsohu\u00eb'.\nCopirno nani p\u00ebn\u00ebnpachinpoa', no't\u00ebqu\u00ebn ana 'int\u00ebrinpoa'. Co p\u00ebn\u00ebnpachinpoahu\u00eb', Co ana\n'intinpoaso' ya 'hu\u00ebrinhu\u00eb'. Nasha p\u00ebn\u00ebnpachinpoa', nat\u00ebcaso' ya'hu\u00ebrin. Iraca Co\np\u00ebn\u00ebnpachinpoarahu\u00eb', Co nat\u00ebpat\u00ebhuahu\u00eb', Co ina ar\u00eb' ana 'intinpoaso' ya 'hu\u00ebrinhu\u00eb'. Nani sha\n'huitohuachinpoa', Co aqu\u00ebt\u00eb ana'intinpoaso' ya'hu\u00ebrinhu\u00eb'.\n12.\nCo ma'shan\u00ebnpoa' niihuacaso' ya'hu\u00ebrinhu\u00eb'. Co ninshit\u00ebr\u00ebhuaso' nis\u00eb 'huatacaso' ya'hu\u00ebrinhu\u00eb'.\nCo pinoinpoaso' ya 'hu\u00ebrinhu\u00eb'. Inapo 'tohuachinpoa', cois\u00ebri ana'inchin.\n13.\nYa'hu\u00ebr\u00ebhua qu\u00ebran ins\u00ebqu\u00ebsona yapa pat\u00ebra, noya paacaso' ya'hu\u00ebrin.\nA'na hua'an qu\u00ebran yapipihuat\u00ebra, noya pipicaso'. Ya'hu\u00ebr\u00ebhuaso parti yahu\u00ebnantohuat\u00ebra, noya\nhu\u00ebantacaso.\n14.\nCopirno topinan qu\u00ebran no'huihuachinpoa', yata'ahuat\u00ebhua', noya ta'acaso' ya'hu\u00ebrin a'na parti\nya'hu\u00ebcasomar\u00eb'.\nNipirinhu\u00eb' Co noyahu\u00eb' nipat\u00ebhua', no't\u00ebqu\u00ebn ana 'intacaso' ya 'hu\u00ebrin, Co ta 'acaso' ya\n'hu\u00ebrinhu\u00eb'.\n15.\nYa'ipinpoa' nisha nisha Copirno ya'hu\u00ebt\u00ebrinpoa'. Ina catahuainpoaso' ya'hu\u00ebrin.\nCo topinan qu\u00ebran a'painpoaso' ya'hu\u00ebrinhu\u00eb'. Nipirinhu\u00eb' a'na hua'anqu\u00eb yaya'conpachina,\ntananpichin pa'in.\n16.\nQu\u00ebmapi mashotohuachina, noya sa'acaso'. Nisha sanapi yamapachina inanta' noya t\u00ebn\u00ebhua'. Nisha\nreligion imarinso' mapachina, Co ina mar\u00eb' copirnori nanit\u00ebrinhu\u00eb' ana'intacaso'. sanapinta'\npayatohuachina, noya so'yacaso'. Nisha piyapi niponahu\u00eb', noya macacaso'. Qu\u00ebmapi'sa',\nsanapi'santa' ma'sona nohuantohuachina, napoina.\nSanapi Co nohuantohuachinhu\u00eb', Co so'yatacaso' ya hu\u00ebrinhu\u00eb'. Qu\u00ebmapinta' Co\nnohuantohuachinhu\u00eb', Co ma'caso' ya'hu\u00ebrinhu\u00eb'.\nA'na qu\u00ebmapi, sa'in, hui'ninpitar\u00ebchachi a'na hu\u00ebntonaca' ninin. Noya ya'hu\u00ebina'. Noya\nya'hu\u00ebcaso' Copirnori catahuain.\n17.\nNo'pa', ma'sha, inapita hua'an\u00ebntacaso ya'hu\u00ebrin. A'naquen inaora no'pa' hua'an\u00ebnt\u00ebrin.",
            "Image": "462aa86fc94b32d711b7b8adc66b3dff"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "A'nanta' ya'ipi hu\u00ebnton no pan\u00ebn hua'an\u00ebntopi. Cato chach\u00ed noya.\nNo'pan\u00ebn hua 'an\u00ebntohuachina', Co incarit\u00ebranta nanit\u00ebnnhu\u00eb' ocoicaso.\n18.\nYonquir\u00ebhuaso mar\u00eb' Co Copirno no'huiinpoaso ya'hu\u00ebrinhu\u00eb'. Religion imar\u00ebhuaso mar\u00ebnta' Co\nCopirno no'huiinpoaso' ya 'hu\u00ebrinhu\u00eb'. Nisha yaimapat\u00ebhua,, Co ina mar\u00eb' apar\u00ebsitinpoaso'\nya'hu\u00ebrinhu\u00eb'. Yos\u00eb chinotacaso mar\u00eb' niyontonpat\u00ebhua', Co ina mar\u00eb' Copirno ana'intinpoaso'\nya'hu\u00ebrinhu\u00eb'.\n19.\nMa'sona t\u00ebranta' yonquihuat\u00ebhua', a'napita yaa'chintohuat\u00ebhua', Co ina mar\u00eb' Copirno\nana'intinpoaso' ya 'hu\u00ebrinhu\u00eb'. Nanan a 'par\u00ebso mar\u00ebnta' noya, quiricaqu\u00ebhu\u00eb nipon, natioqu\u00ebhu\u00eb\nnipon, noya a'par\u00eb', natan\u00eb'. Ya'ipi parti inapot\u00ebr\u00eb' noya natanacaiso mar\u00eb'.\n20.\nPiyapi yaniyontonpachina, niyontoina'. Noya niyontonacaiso' nipirinhu\u00eb' Co niahu\u00ebcaiso mar\u00ebhu\u00eb'\nniyontoina'.\n- Quiya pochin nat\u00ebco' ana'intochinqu\u00ebma', itohuachinpoa', Co nohuantohuat\u00ebhuahu\u00eb', Co imacaso\nya'hu\u00ebrinhue.\n21.\nYa'ipi piyapi hua'ano'sa' huayonacaso' ya'hu\u00ebrin. Nisha nisha ninano qu\u00ebran huayonin. Inapita\nhua 'an\u00ebnt\u00ebrinpoa'.\nYa'ipi piyapi nanit\u00ebrin ma'sha pa'anacaso'. Pahu\u00ebr\u00ebtohuachina, ya'ipi piyapi nanit\u00ebrin\nma'shaqu\u00eb pacacaso . Camionqu\u00eb, avionqu\u00eb, nanchaqu\u00eb, inapitaqu\u00eb nanitopi pacacaiso'.\nNapopianachin Copirno sirihuirinpoa'.\nYa'ipi piyapi Copirno huayoina'. Hua'ano'santa huayoina'. Catapini pi'ipi catapin\u00ed pi ipi\nqu\u00ebran pochin huayoina'. Ya'ipi piyapi inahuara ninshitapi huayonacaiso mare.\n22.\nPiyapi sacatohuachina, no't\u00ebqu\u00ebn pahu\u00ebr\u00ebtacaso' ya'hu\u00ebrin. Co sacatacaso' nanitohuachinhu\u00eb',\npi'pian pi 'pian catahuacaso' ya 'hu\u00ebrin. Copirno nanitohuachina, coriqui, ma'sha inapita\nqu\u00ebtacaso' ya'hu\u00ebrin. Co insonta' pahuantacaso' nohuant\u00ebr\u00ebhuahu\u00eb'.\n23.\nPiyapi yasacatohuachina, sacachina'. Ma sacatosona yanipachina, inaqu\u00eb sacachina'.\nAsacat\u00ebrinsopita piyapin\u00ebnpita nosoroina'. Ama chini chin iqu\u00ebn asacachinsohu\u00eb'. 8acato\nya'hu\u00ebhuachina, asacachina.\nNo 't\u00ebqu\u00ebn pahu\u00ebr\u00ebtacaso' ya 'hu\u00ebrin. Inachachi sacatohuachina, inachachi pahu\u00ebr\u00ebt\u00ebr\u00eb'. Nisha\nnisha piyapi nipirinhu\u00eb', inachachi pahu\u00ebr\u00ebcaso' ya'hu\u00ebrin.\nNo't\u00ebqu\u00ebn pahu\u00ebr\u00ebtacaso' ya'hu\u00ebrin. Noya nanpicaiso mar\u00eb' pahu\u00ebr\u00ebchina'. Pahuantohuachina,\na'napita catahuacaso' ya'hu\u00ebrin.\nCo noyahu\u00eb' pahu\u00ebr\u00ebhuachina', sacatoro sa' nanit\u00ebrin niyontonacaiso . Ninontohuachina', a'na'\nacorin hua'an nontacaso mare. -Noya nosorocoi, no't\u00ebqu\u00ebn pahu\u00ebr\u00ebcoi, itohuachina, nataina',\nno't\u00ebqu\u00ebn pahu\u00ebr\u00ebchina'.\n24.\nCo nani tahu\u00ebri asacatacaso' ya'hu\u00ebrinhu\u00eb'. Chinotacasonta' ya'hu\u00ebrin. Pita tahu\u00ebri Co\nsacatopirinahu\u00eb', pahu\u00ebr\u00ebcaso' ya'hu\u00ebrin.\n25.\nNoya sacatohuachina, noya pahu\u00ebr\u00ebcaso' ya'hu\u00ebrin. Ya'ipi piyapi cosharo', pei ,nimirio, coton\ninapita nohuantopi. Co nohuant\u00ebr\u00ebhuahu\u00eb' piyapi 'sa' pahuantacaiso'. Caniohuachina, Co\nnanit\u00ebrinhu\u00eb' sacatacaso'. Mashoro'sa', qu\u00ebyorono'sa' inapita Co nanitopihu\u00eb' aqu\u00ebt\u00eb'\ncanacaiso'. Napoaton inapita catahuacaso' ya'hu\u00ebrin.\nSanapi hua'huanpachina, hua'huin\u00ebchachi a'napitari catahuaina'. Hua 'hua ma'pat\u00ebrinsonta'\ncatahuaina'. Hua'huaro'sa' pahuantohuachina, Copirno pi'pian pi 'pian catahuaina'.\n26.",
            "Image": "7187cc7dbcd7b69cc8ff486619d09ab9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Copirnori escuelaro'sa' ya'ipi parti acoina'. Ya'ipi hua'huaro'sa' escuela imacaiso' ya'hu\u00ebrin.\nPrimaria imacaiso mar\u00eb' ama pahu\u00ebr\u00ebchinasohu\u00eb'. Secundaria, escuela ocupacional inapita\nacocaso' ya'hu\u00ebrin. Inapita yaya'conpachina examen noya pipihuachina, noya ya'coina.\nYa'ipi maistororo'sa' noya a'chinchina' hua'huaro'sa' noya noya yonquicaiso mar\u00eb'. Ina qu\u00ebran\nCo aqu\u00ebt\u00eb nino'huipihu\u00eb'. Noya noya ninosorohuachina, Co a 'napita nocanapihu\u00eb'. Naporahuaton,\nya 'ipinpoa' noya nini 't\u00ebhua' ya hu\u00eba'hua huachi. Ina na'con nohuant\u00ebr\u00ebhua'.\nPa'pin, a'shin nohuanton, hui'ninpita escuelaqu\u00eb ya coina'. Ama a'na piyapiri nisha escuelaqu\u00eb\npo moinsohu\u00eb'.\n27.\nNinanoqu\u00eb niyontonpi ma'sha nitotacaiso mar\u00eb'. A 'naqu\u00ebn quirica ninshit\u00ebrin, a 'naqu\u00ebn musica\npi 'nirarin, a'naqu\u00ebn nonanpiso' pashitarin. Inapita nitotacaso mar\u00eb' niyontonpachina, a'napita\nnohuantohuachina, pa'ina', noya nataina\nNipro ninshitohuat\u00ebhua', hua'an\u00ebnt\u00ebr\u00ebhua'. Inapochachi nonanpiso', nit\u00ebrata inapita pochin\nnipat\u00ebhua', hua'an\u00ebnt\u00ebr\u00ebhua'. Co inapita mar\u00eb' a'napitari canacaso ya'hu\u00ebrinhu\u00eb'.\n28.\nYa'ipi parti noya nini't\u00ebhua', ya'hu\u00eba'hua'. Ya'ipi Copirnoro'sa' piyapin\u00ebnpita catahuaina'\nnoya ya'hu\u00ebcaiso mare\n29.\nCo insonta' inaora ya'hu\u00ebrinhu\u00eb'. Ya'ipi piyapinpoa' noya ya'hu\u00ebcaiso' nohuantohuat\u00ebhua', noya\nninosorocaso' ya 'hu\u00ebrin. Nicatahuacaso' ya'hu\u00ebrin.\nCopirnoro'sa' p\u00ebn\u00ebninpoa' Co nino'huicaso mar\u00ebhu\u00eb', Co niahu\u00ebcaso mar\u00ebhu\u00eb'. Noya nicatahuacaso\nmar\u00eb' p\u00ebn\u00ebninpoa'. Ina pochin nipat\u00ebhua', Co topinan qu\u00ebran ana'intinpoaso' ya'hu\u00ebrinhu\u00eb'.\nNa'con yonquirai ya'ipi piyapi'sa' noya ya'hu\u00ebcaiso mar\u00eb'. Nisha yonquicaiso', nisha\na'chinta\u00bfaiso' Co nohuant\u00ebraihu\u00eb'. Ya'ipi noya nini't\u00ebhua', noya noya ya'hu\u00eba'hua , tenehua'.\n30.\nNani ya 'ipi hua 'ano'sacoi, Copirno acorincoisopita p\u00ebn\u00ebnainqu\u00ebma'. Ama nisha yonquicosohu\u00eb'.\nNo't\u00ebqu\u00ebn nat\u00ebcoi, ya 'ipinpoa' noya nini 't\u00ebhua', noya ya 'hu\u00eba'hua'.",
            "Image": "a2c6fc4045f7abc679b444cfa781a425"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471173,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski j\u00e1nguarhikua, jurhimbekua ka no jupiperakua parhakpeni jimbo\njupikuarhis\u00efndi jeioperakua jurhimbitku jangueri ka no ambe atarantskueri iamindu\nmajku anapuecheri,\nMitiparini eski no eiangperakua ka isku eekua k'uiripuecheri jurhimbekua is\u00ef jimbos\u00ef\nxani no sesi kamera\u014bajti; ka uanda\u014bajti, eski sanderu k'eri ambe ukua k'uiripuecheri,\nerokakua materu jaso irekakueri engakso k'uiripuecha, jurhajkutini ia ch\u00e9kua ka\nkomu j\u00e1angua, sesi marhuataakaks\u00ef uandakua ka mamaru j\u00e1rhati jakajkukuechani,\nMitiparini sesimindu eski k'uiripuecheri jurhimbikuecha kuajpe\u014baaka K'eri\njurhimbikua jimbo, jimbokakso iso k'uiripuecha uatiks\u00ef no ambe jupikuarhini ka\njauarani no sesi kamberakua jimbo,\nMitiparini istu eski uetaris\u00efnga etsekuni ka k'uiriperani iretecheri sesi pajperakua,\nMitiparini eski iretecha, Iretecheri kunguarhikua sesi jimbomendu uandajti ia\nimecheri jakajkua K'eri kar\u00e1katarhu k'uiripuecheri jupikuarhikua jurhimbekueri,\nk'uiripueri k'uratsekua ka ts'iuekua ka majku jas\u00ef jukaparhperakua ts'iueriticheri ka\nuarhecheri; ka uandastiks\u00ef ia eskaks\u00ef uaka ambakiti ambe ireskuni ka irekakua ambe\nsesi uaxastani eratsiparini eskaks\u00ef us\u00efnga janguarhikuarhini,\nMitiparini eskiks\u00ef K'erhati Irechekuecha eiakurhistiks\u00ef sesi, jarhaujpeni indeni\nkunguarhikua Organisasioni de las Nasionesi Unidasi jingoni, iamendu ja\u014ba\u014barperani\nka urauani jurhimbekuechani ka j\u0251nguarhikuechani k'uiripuecheri, ka\nMitiparini eski sesi mitiakaks\u00ef iamendu ieni jas\u00ef jurhimbekuechani ka\nj\u00e1nguarhikuechani sanderu jukaparhakuesti ka inde eiakurhikuani uni is\u00ef ukuarhini,\nK'ERI TANGUARHIKUA uandas\u00efndi\nI K'eri Uandakua K'uiripuecheri Jurhimbikuecha Parhakpeni Anapu iamenduchani\nmajku jas\u00ef eraaparini eskiks\u00ef iamendu iretecha janguarhentaakaks\u00ef, eskaks\u00ef xani\nk'uiripuecha eski k'umanchikua juramukuecha imani exeparini mititpeakaks\u00ef\njorhentpeparini ka kaxomperakua jimbo, ini ambe ja\u014ba\u014barhini, uaxastaatikso, sa\u014bani\narhipani iapurhu iso, jiokurhi\u014baati ka sesi ura\u014baati, xani iretecha engakso kurhpitini\njaka ka engaksojtu iretecha jima jupindakuarhitini jaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha jingoni\nkueraa\u014basondikso ka, juajtakuarhis\u00efndiks\u00ef ambakiti eratsekua ka kaxumbikua,\njatsistiks\u00ef eskaks\u00ef sesi arhijperaaka.\nArhujtakua 2\nIamendu k'uiripuecha jatsistiks\u00ef iamendu jurhimbekuechani ka janguarhikuechani\nengaks\u00ef ixu uandajka, na uejiki jas\u00ef iurhiri jatani, xarharani, ts'iuerati o uarhi,\nuandani, chere\u014beni, eratseni o materu jangua kamani, nani uejki anapueni,\njatsikurhini tumina o no ambe, kueraakateni o materu jas\u00ef ambe uni o jamani.\nIstu, no ima pa\u014baati naki enga kunguarhikua juramukueri jamaaka, naki uejkini o",
            "Image": "1d1abd1a970e40b8750a30f5ff53e004"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "nani uejki anapueni enga jupindakurhitini jauaka ma k'uiripu, xani enga ma paisi\njuramukuarhiti anapueuaka, eski ima irechekua enga no iamendu ambe jandiajku\njuramukuarhiaka.\nArhujtakua 3\nIamendu k'uiripuecha jurhimbekua jatsistiks\u00ef jamani i parhakpeni, janguarhikuarhini\nka tsipekua kuajpeme\u014bani.\nArhujtakua 4\nNo nema jamaati isku anchikuarhits\u00efpeni nijtu isku jantspeni; isku\nanchikuarhits\u00efpekua no sesikua jarhasti ka ni niatats\u00efpetichani ataraantani o piauani\nna uejki jas\u00ef jimboeni.\nArhujtakua 5\nNo nema jatsisti eski komku ka\u014baaka o eski k'uratsekueni jaso ambe ka\u014bantaaka.\nArhujtakua 6\nIamendu k'uiripuecha jurhimbekua jatsisks\u00ef, iapurhu is\u00ef, eski ja\u014ba\u014barhi\u014baaka na uejki\njasoeni.\nArhujtakua 7\nIamenduks\u00ef majku jas\u00efsti jurhimbekuarhu jimbo ka jatsistiks\u00ef, ne uejkini, majku jas\u00ef\nkuajpikurhintskua, jurhimbekuecha jingoni. Iamenduks\u00ef majku jas\u00ef\nkuajpekuarhintskua jatsisti ne enga t'auajchakuaka ka no paaka ini uandakuani ka\neratsekuani.\nArhujtakua 8\nIamendu k'uiripuecha jurhimbikua jatsisti jupikuarhini ambe enga kuajpintaaka, enga\ntsandpeme\u014baaka kuramukperakuarhu, eska kuajpe\u014bantaaka enga imeri\njurhimbekuechani t'auajchakume\u014baaka.\nArhujtakua 9\nNo nema uati is\u00efkumendu undani jupi\u014bani, o\u014ba\u014bani ni chuta\u014bantani o petaata\u014bani.\nArhujtakua 10\nIamendu k'uiripu jurhimbekua jatsisti, mangueni jatini, eska kurajcha\u014baaka ka eska\nsesi kurangume\u014bantaaka, eskakso juramuticha no nema jingoni k'uetsapeaka,\neratseparinks\u00ef imecheri jurhimbekuechani ka janguechani, o engaks\u00ef uekaka mitikuni\nambes\u00ef ts\u00efjpa.\nArhujtakua 11\nIamendu k'uiripu tsandpeme\u014bakata ma ambe tso\nNo nema jupi\u014baati ka o\u014ba\u014bani enga jiajkani enga tso\nArhujtakua 12\nNo noma inchakume\u014baati imeri irekakuarhikua jimbo imeri japindembekuarhu, imeri",
            "Image": "2df5529eef43bc87849462258b847853"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "k'umanchikuarhu o imeri ambe axatsoperakuarhunijtu chure\u014bani jaakuarhime\u014bani\nambe. Ini ambe jimbo iamendu k'uiripu jatsisti jurhimbekua eska kuajpikurhintaaka.\nArhujtakua 13\nIamendu k'uiripu jurhimbekua jatsisti jamani ka erakukuarhini nani enga irekaaka ma\nIrechekuarhu.\nIamendu k'uiripu jurhimbekua jatsisti ueakuni ma o imeri paisirhu ka menderu\nichaakuntani.\nArhujtakua 14\nEnga andangu\u014bani o jupi\u014bakuekani jauaka\nI jurhimbekua no uati uanakutani o kurajkuarhini ma ambe ts\u00efjpakua jimbo enga\nambe arhijka Nasionesi Unidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarhe\u014baati jurhimbikua isku undani nani enga anapueuaka o irekaaka\nka majku jastu enga uekaaka mojtakukuarhini materu o tamu iso\nArhujtakua 16\nTs'iueriticha ka u\u00e1rhicha, engaks\u00ef tumbiuaka ia ka iurhitskirini ia, jurhimbikua\njatsistiks\u00ef, no p'ingu\u014baparini iurhiri anapuekua o chere\u014bekua jimbo, tembuchani o\nuambuchani ka ireskuni ma japindembekua; ka majku jaso marhuataatiks\u00ef\njurhimbikuechani engaks\u00ef tembungurhitini jauaka ia ka istu engaks\u00ef jurhajkperaaka.\nJeiokperaparinsk\u00ef ka uekaparinkuks\u00ef uati tembungurhirini.\nJapindembekua kueraakatesti parhakpenirhu ka jurhimbikua jarhasti eskiks\u00ef ireta ka\nIrechekua kuajpiaka ka jarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku minguarhiaka, ka\nistu kunguarhuntatini mamaru ambe jatsikuarhini materu k'uiripuecha jingoni.\nNo nema euakuarhi\u014baati iskumendu imeri jatsikuarhikua ambe.\nArhujtakua 18\nIamendu k'uiripu jurhimbekua jatsisti eratseni eski na uekaaka, ja\u014baskani ka\nchere\u014bentu iso; i jurhimbekuajtu arhis\u00efndi eski u\u014baaka mojtakuni chere\u014bekua ka\njokajkukua, istu uandani na jaso chere\u014besondi ka jakajkus\u00efndi, jandiajku ka\nuanekuecha jingoni, xani eski mitikuarhiaka ka eskajtu no ambe, jorhenguarhikua\njimbo, is\u00ef ukua jimbo, jangua ka exekua jimbo.\nArhujtakua 19\nIamendu k'uiripuecha jurhimbekua jatsistiks\u00ef arhijpeni ka uandani; i jurhimbikuajtu\narhis\u00efndi eski no ambe ma arhi\u014baaka ambe enga uandaaka, ka etsakuni, mamaru jas\u00ef\nambe etsakutarakua jimbo.",
            "Image": "1e2250243fa5437ea3efb5c2e385d300"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Arhujtakua 20\nIamendu k'uiripuecha sesikua jasistiks\u00ef tanguarhi\u014bantani ka kunguarhi\u014bantani\nkasopekua jingoni.\nNo nemanks\u00ef uati ui\u014barhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri juramukuarhu,\nandaparakuerani o enga erakuntskuarhu u\u00e9raaka.\nIamendu k'uiripu sesikua jatsisti eski majku jas\u00ef ambe uaka teru\u014barhita\u014bani\njuramukua imeri paisirhu.\nK'uiripueri eratsekua ireteri anapu majkuesti jupitsekua ui\u014bapikua enga ireta\nuandaaka juramukueri; i kuramukperati uati ma juramitini jatsini erakuntskuarhu\nengakso ukuarheni jauaka na jatini enga k'uaniaka, erakuntaparini s\u00efpatinku o\niamendu exe\u014baparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti ja\u014ba\u014barhikua\nkuajperata intso\u014bani jarhuajperaparini iamendu juramukuecha jingoni juchari\np\u028bindetsikuarhu jimbo ka tepetsekuarhu, marhuatani tumini juchari Irechekuarhu\nanapu, enga uetarka imeri ja\u014baskua sesi jaxeaka ka t'arhexeaka.\nArhujtakua 23\nIamendu k'uiripu jatsisti eski ints\u00ef\u014baaka ma anchekuarheta, eski ima na jas\u00ef\nja\u014baskatini jauaka, majkueni eski maruteruecheri ka eska kuajpe\u014baaka enga niatakua\nno ambe jatsikuarhiaka.\nIamendu k'uiripu jurhimbekua jatsisti, no amuta\u014bantaparini, eski meiamu\u014baaka ambe\nka na xani enga anchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi meiamu\u014baaka ka\nsesi exeaka, eski uaka nitamakuarhini ka sesi irekakuarhitarani imeri anapuecha\njingoni.\nIamendu k'uiripu sesikua jatsisti kunguarhikuechani uaxastaani ka imajtu inchajpeni\nkunguarhekuarhu ka is\u00ef uni kuapini imeri anchikurhikuani.\nArhujtakua 24\nIamu k'uiripu jatsikuarhesti jurhimbekua mints\u00efkuarhekua, jurhitenchakuarhekua,\nsesku atakua anchakuarhekua ka is\u00efjtu jakua na jas\u00ef jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejts\u00eftatakua tsipekueri terukutakata\nimangi tatetspekuuaka, ka is\u00efjtu imeri exenchperakuani, uratajperantskua, ka sesi\njakua, ka t'irekua jindemendo, xukuparhakua, irekua, tsinajperakua ka imangi\nuetarhiuaka ireteri manaratsperakua; ka is\u00efjtu jatsisti jurhimbekua\ntataetsperakuechani, iki no jatsikuarheuaka anchekuarheta, p'amenchakua, no\nambouakua, ts\u00efndikua, t'arhepekua o materu ambe jimbo enga ts\u00eftooka imeri\nnitamanchakua imangi jimbo no is\u00ef atini jauaka.",
            "Image": "fe5963f2831a0c095735ebf087294207"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kuxarhekua ka uajpa sapichuekua jurhimbekua jatsikuarhestiks\u00ef jukauantskuaechani\nka jandiojko jarhutakuaechani. Iamendu takiecha, jupiuakata tembuchakua o u\u00e9rakua\ntembuchakuarhu, jurhimbekua jatsisti majku jas\u00ef kua\u014bani iretarhu.\nArhujtakua 26\nIamu k'uiripu jurhimbekua jatsikuarhesti ambo\u014bastakua intso\nAmbo\u014bastajperakua niarauati iamu p'irakuni k'uiripekua k'uiripuchaeueri ka\nui\u014baperani ja\u014ba\u014barhikua jurhimbekua k'uiripuecheri ka janguarhekuaechanijku,\nui\u014baperauati kurhangukua, tekaantskua ka sesi pajperakua iamu sorangua\nk'uiripucheri ka iamu iretecheri o chere\u014bekuaecheri, ka manatooti p'irakukua\nniatakuaecha Kunguarhekua So\nTatembaecha uati erakuni na jas\u00ef ambo\u014bastajperakua uekas\u00efni intskuni uajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua\ntsipekuarhu ireteri, maruutani anchekuarheta imangi tsitieka ka inchajpeni\njurhenguarhu imangi urhepani jauaka ka jurhiatenchakua imangiks\u00ef jima u\u00e9rooka.\nIamu k'uiripu jatsikuarhesti jurhimbekua kuajperantskua imeri pejparikuaechani sesi\njangua ka kejtaskuarhekuecheri imangiks\u00ef k'uaninchooka, anchekuarheta petakua,\nmimxekua, karakua o imecheri sesi niatakua jimbo.\nArhujtakua 28\nIamu k'uiripu jurhimbekua jatsikuarhesti es\u00efki ikasku\u014booka ma ireteri uandangukata\nka iamu s\u00efrukua k'uiripuecheri jininga jurhimbekuaecha ka janguarhekuecha enga\neiamarhijpera\u014bajka i ambo\u014bastajperakuarhu esoka is\u00ef niatakuarheuaka.\nArhujtakua 29\nIamu k'uiripu jatsikuarhesti eiauandakuarhekuaechani ireta jinguni, jimboka jimajku\nuaka kuerakuarheni jandijku imeri k'uiripekua.\nNiatakua iameueri jurhimbekuaecha ka marhunchakua imaeueri janguarhekuaecha,\niamu k'uiripu engauati jupikakata jima jimberu es\u00efka na uandakata jauaka\nuandaskukatarhu jimbokijtu is\u00efjku uati ui\u014bamu jupikani mitejperantskua ka\nja\u014ba\u014barhikua jurhimbekua ka janguaecheri, ireteri uandangukata ka sesi irekua ma\niretarhu imangi jauaka ireteri juramukua.\nI jurhimbekuaecha ka jandijku hanguarhekua no uati mentj\u00edkus\u00ef niatakuarheni\nta\u014batskuarhekuni uengurhikua ka uanda\u014bekuaechani Kunguarhekua Ma Sorangua\nK'uiripuecheri.\nArhujtakua 30\nNo ambe ma i ambo\u014bastajperakua uati kurhangukuarheni esoki intskus\u00efnga\njurhimbekua irechakuani, ma umbatsekuani o ma k'uiripuni, uenani ka p\u00edirakuni\nniatakuechani o niatani ambe ma imangis\u00ef texurhiuaka kenditani nakinderku ma\njurhimbekuechani ka jandijku janguarhekauechani eiamarhijperakatecha i\nambo\u014bastajperakuarhu.",
            "Image": "cf7bd102e6081dba1c2adad9cbd896e3"
        }
    }
}

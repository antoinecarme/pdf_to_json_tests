{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471109,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski j\u00e1nguarhikua, jurhimbekua ka no jupiperakua parhakpeni jimbo jupikuarhis\u00efndi\njeioperakua jurhimbitku jangueri ka no ambe atarantskueri iamindu majku anapuecheri,\nMitiparini eski no eiangperakua ka isku eekua k'uiripuecheri jurhimbekua is\u00ef jimbos\u00ef xani no\nsesi kamera\u014bajti; ka uanda\u014bajti, eski sanderu k'eri ambe ukua k'uiripuecheri, erokakua materu\njaso irekakueri engakso k'uiripuecha, jurhajkutini ia ch\u00e9kua ka komu j\u00e1angua, sesi\nmarhuataakaks\u00ef uandakua ka mamaru j\u00e1rhati jakajkukuechani,\nMitiparini sesimindu eski k'uiripuecheri jurhimbikuecha kuajpe\u014baaka K'eri jurhimbikua jimbo,\njimbokakso iso k'uiripuecha uatiks\u00ef no ambe jupikuarhini ka jauarani no sesi kamberakua jimbo,\nMitiparini istu eski uetaris\u00efnga etsekuni ka k'uiriperani iretecheri sesi pajperakua,\nMitiparini eski iretecha, Iretecheri kunguarhikua sesi jimbomendu uandajti ia imecheri jakajkua\nK'eri kar\u00e1katarhu k'uiripuecheri jupikuarhikua jurhimbekueri, k'uiripueri k'uratsekua ka\nts'iuekua ka majku jas\u00ef jukaparhperakua ts'iueriticheri ka uarhecheri; ka uandastiks\u00ef ia\neskaks\u00ef uaka ambakiti ambe ireskuni ka irekakua ambe sesi uaxastani eratsiparini eskaks\u00ef us\u00efnga\njanguarhikuarhini,\nMitiparini eskiks\u00ef K'erhati Irechekuecha eiakurhistiks\u00ef sesi, jarhaujpeni indeni kunguarhikua\nOrganisasioni de las Nasionesi Unidasi jingoni, iamendu ja\u014ba\u014barperani ka urauani\njurhimbekuechani ka j\u0251nguarhikuechani k'uiripuecheri, ka\nMitiparini eski sesi mitiakaks\u00ef iamendu ieni jas\u00ef jurhimbekuechani ka j\u00e1nguarhikuechani sanderu\njukaparhakuesti ka inde eiakurhikuani uni is\u00ef ukuarhini,\nK'ERI TANGUARHIKUA uandas\u00efndi\nI K'eri Uandakua K'uiripuecheri Jurhimbikuecha Parhakpeni Anapu iamenduchani majku jas\u00ef\neraaparini eskiks\u00ef iamendu iretecha janguarhentaakaks\u00ef, eskaks\u00ef xani k'uiripuecha eski\nk'umanchikua juramukuecha imani exeparini mititpeakaks\u00ef jorhentpeparini ka kaxomperakua jimbo,\nini ambe ja\u014ba\u014barhini, uaxastaatikso, sa\u014bani arhipani iapurhu iso, jiokurhi\u014baati ka sesi\nura\u014baati, xani iretecha engakso kurhpitini jaka ka engaksojtu iretecha jima jupindakuarhitini\njaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha jingoni\nkueraa\u014basondikso ka, juajtakuarhis\u00efndiks\u00ef ambakiti eratsekua ka kaxumbikua, jatsistiks\u00ef eskaks\u00ef\nsesi arhijperaaka.\nArhujtakua 2\nIamendu k'uiripuecha jatsistiks\u00ef iamendu jurhimbekuechani ka janguarhikuechani engaks\u00ef ixu\nuandajka, na uejiki jas\u00ef iurhiri jatani, xarharani, ts'iuerati o uarhi, uandani, chere\u014beni,\neratseni o materu jangua kamani, nani uejki anapueni, jatsikurhini tumina o no ambe,\nkueraakateni o materu jas\u00ef ambe uni o jamani.\nIstu, no ima pa\u014baati naki enga kunguarhikua juramukueri jamaaka, naki uejkini o nani uejki\nanapueni enga jupindakurhitini jauaka ma k'uiripu, xani enga ma paisi juramukuarhiti\nanapueuaka, eski ima irechekua enga no iamendu ambe jandiajku juramukuarhiaka.\nArhujtakua 3\nIamendu k'uiripuecha jurhimbekua jatsistiks\u00ef jamani i parhakpeni, janguarhikuarhini ka tsipekua\nkuajpeme\u014bani.\nArhujtakua 4\nNo nema jamaati isku anchikuarhits\u00efpeni nijtu isku jantspeni; isku anchikuarhits\u00efpekua no\nsesikua jarhasti ka ni niatats\u00efpetichani ataraantani o piauani na uejki jas\u00ef jimboeni.\nArhujtakua 5\nNo nema jatsisti eski komku ka\u014baaka o eski k'uratsekueni jaso ambe ka\u014bantaaka.\nArhujtakua 6\nIamendu k'uiripuecha jurhimbekua jatsisks\u00ef, iapurhu is\u00ef, eski ja\u014ba\u014barhi\u014baaka na uejki jasoeni.",
            "Image": "000554c59041403a5872720d587583be"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Arhujtakua 7\nIamenduks\u00ef majku jas\u00efsti jurhimbekuarhu jimbo ka jatsistiks\u00ef, ne uejkini, majku jas\u00ef\nkuajpikurhintskua, jurhimbekuecha jingoni. Iamenduks\u00ef majku jas\u00ef kuajpekuarhintskua jatsisti ne\nenga t'auajchakuaka ka no paaka ini uandakuani ka eratsekuani.\nArhujtakua 8\nIamendu k'uiripuecha jurhimbikua jatsisti jupikuarhini ambe enga kuajpintaaka, enga\ntsandpeme\u014baaka kuramukperakuarhu, eska kuajpe\u014bantaaka enga imeri jurhimbekuechani\nt'auajchakume\u014baaka.\nArhujtakua 9\nNo nema uati is\u00efkumendu undani jupi\u014bani, o\u014ba\u014bani ni chuta\u014bantani o petaata\u014bani.\nArhujtakua 10\nIamendu k'uiripu jurhimbekua jatsisti, mangueni jatini, eska kurajcha\u014baaka ka eska sesi\nkurangume\u014bantaaka, eskakso juramuticha no nema jingoni k'uetsapeaka, eratseparinks\u00ef imecheri\njurhimbekuechani ka janguechani, o engaks\u00ef uekaka mitikuni ambes\u00ef ts\u00efjpa.\nArhujtakua 11\nIamendu k'uiripu tsandpeme\u014bakata ma ambe tso\nNo nema jupi\u014baati ka o\u014ba\u014bani enga jiajkani enga tso\nArhujtakua 12\nNo noma inchakume\u014baati imeri irekakuarhikua jimbo imeri japindembekuarhu, imeri k'umanchikuarhu\no imeri ambe axatsoperakuarhunijtu chure\u014bani jaakuarhime\u014bani ambe. Ini ambe jimbo iamendu\nk'uiripu jatsisti jurhimbekua eska kuajpikurhintaaka.\nArhujtakua 13\nIamendu k'uiripu jurhimbekua jatsisti jamani ka erakukuarhini nani enga irekaaka ma\nIrechekuarhu.\nIamendu k'uiripu jurhimbekua jatsisti ueakuni ma o imeri paisirhu ka menderu ichaakuntani.\nArhujtakua 14\nEnga andangu\u014bani o jupi\u014bakuekani jauaka\nI jurhimbekua no uati uanakutani o kurajkuarhini ma ambe ts\u00efjpakua jimbo enga ambe arhijka\nNasionesi Unidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarhe\u014baati jurhimbikua isku undani nani enga anapueuaka o irekaaka ka majku jastu\nenga uekaaka mojtakukuarhini materu o tamu iso\nArhujtakua 16\nTs'iueriticha ka u\u00e1rhicha, engaks\u00ef tumbiuaka ia ka iurhitskirini ia, jurhimbikua jatsistiks\u00ef,\nno p'ingu\u014baparini iurhiri anapuekua o chere\u014bekua jimbo, tembuchani o uambuchani ka ireskuni ma\njapindembekua; ka majku jaso marhuataatiks\u00ef jurhimbikuechani engaks\u00ef tembungurhitini jauaka ia\nka istu engaks\u00ef jurhajkperaaka.\nJeiokperaparinsk\u00ef ka uekaparinkuks\u00ef uati tembungurhirini.\nJapindembekua kueraakatesti parhakpenirhu ka jurhimbikua jarhasti eskiks\u00ef ireta ka Irechekua\nkuajpiaka ka jarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku minguarhiaka, ka istu\nkunguarhuntatini mamaru ambe jatsikuarhini materu k'uiripuecha jingoni.\nNo nema euakuarhi\u014baati iskumendu imeri jatsikuarhikua ambe.\nArhujtakua 18",
            "Image": "eb5a6112784865a0e580eedfad062133"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Iamendu k'uiripu jurhimbekua jatsisti eratseni eski na uekaaka, ja\u014baskani ka chere\u014bentu iso; i\njurhimbekuajtu arhis\u00efndi eski u\u014baaka mojtakuni chere\u014bekua ka jokajkukua, istu uandani na jaso\nchere\u014besondi ka jakajkus\u00efndi, jandiajku ka uanekuecha jingoni, xani eski mitikuarhiaka ka\neskajtu no ambe, jorhenguarhikua jimbo, is\u00ef ukua jimbo, jangua ka exekua jimbo.\nArhujtakua 19\nIamendu k'uiripuecha jurhimbekua jatsistiks\u00ef arhijpeni ka uandani; i jurhimbikuajtu arhis\u00efndi\neski no ambe ma arhi\u014baaka ambe enga uandaaka, ka etsakuni, mamaru jas\u00ef ambe etsakutarakua\njimbo.\nArhujtakua 20\nIamendu k'uiripuecha sesikua jasistiks\u00ef tanguarhi\u014bantani ka kunguarhi\u014bantani kasopekua jingoni.\nNo nemanks\u00ef uati ui\u014barhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri juramukuarhu, andaparakuerani o\nenga erakuntskuarhu u\u00e9raaka.\nIamendu k'uiripu sesikua jatsisti eski majku jas\u00ef ambe uaka teru\u014barhita\u014bani juramukua imeri\npaisirhu.\nK'uiripueri eratsekua ireteri anapu majkuesti jupitsekua ui\u014bapikua enga ireta uandaaka\njuramukueri; i kuramukperati uati ma juramitini jatsini erakuntskuarhu engakso ukuarheni jauaka\nna jatini enga k'uaniaka, erakuntaparini s\u00efpatinku o iamendu exe\u014baparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti ja\u014ba\u014barhikua kuajperata\nintso\u014bani jarhuajperaparini iamendu juramukuecha jingoni juchari p\u028bindetsikuarhu jimbo ka\ntepetsekuarhu, marhuatani tumini juchari Irechekuarhu anapu, enga uetarka imeri ja\u014baskua sesi\njaxeaka ka t'arhexeaka.\nArhujtakua 23\nIamendu k'uiripu jatsisti eski ints\u00ef\u014baaka ma anchekuarheta, eski ima na jas\u00ef ja\u014baskatini\njauaka, majkueni eski maruteruecheri ka eska kuajpe\u014baaka enga niatakua no ambe jatsikuarhiaka.\nIamendu k'uiripu jurhimbekua jatsisti, no amuta\u014bantaparini, eski meiamu\u014baaka ambe ka na xani\nenga anchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi meiamu\u014baaka ka sesi exeaka,\neski uaka nitamakuarhini ka sesi irekakuarhitarani imeri anapuecha jingoni.\nIamendu k'uiripu sesikua jatsisti kunguarhikuechani uaxastaani ka imajtu inchajpeni\nkunguarhekuarhu ka is\u00ef uni kuapini imeri anchikurhikuani.\nArhujtakua 24\nIamu k'uiripu jatsikuarhesti jurhimbekua mints\u00efkuarhekua, jurhitenchakuarhekua, sesku atakua\nanchakuarhekua ka is\u00efjtu jakua na jas\u00ef jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejts\u00eftatakua tsipekueri terukutakata imangi\ntatetspekuuaka, ka is\u00efjtu imeri exenchperakuani, uratajperantskua, ka sesi jakua, ka t'irekua\njindemendo, xukuparhakua, irekua, tsinajperakua ka imangi uetarhiuaka ireteri manaratsperakua;\nka is\u00efjtu jatsisti jurhimbekua tataetsperakuechani, iki no jatsikuarheuaka anchekuarheta,\np'amenchakua, no ambouakua, ts\u00efndikua, t'arhepekua o materu ambe jimbo enga ts\u00eftooka imeri\nnitamanchakua imangi jimbo no is\u00ef atini jauaka.\nKuxarhekua ka uajpa sapichuekua jurhimbekua jatsikuarhestiks\u00ef jukauantskuaechani ka jandiojko\njarhutakuaechani. Iamendu takiecha, jupiuakata tembuchakua o u\u00e9rakua tembuchakuarhu,\njurhimbekua jatsisti majku jas\u00ef kua\u014bani iretarhu.\nArhujtakua 26\nIamu k'uiripu jurhimbekua jatsikuarhesti ambo\u014bastakua intso\nAmbo\u014bastajperakua niarauati iamu p'irakuni k'uiripekua k'uiripuchaeueri ka ui\u014baperani\nja\u014ba\u014barhikua jurhimbekua k'uiripuecheri ka janguarhekuaechanijku, ui\u014baperauati kurhangukua,\ntekaantskua ka sesi pajperakua iamu sorangua k'uiripucheri ka iamu iretecheri o",
            "Image": "22949166cad071a8ab587013b1952b44"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "chere\u014bekuaecheri, ka manatooti p'irakukua niatakuaecha Kunguarhekua So\nTatembaecha uati erakuni na jas\u00ef ambo\u014bastajperakua uekas\u00efni intskuni uajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua tsipekuarhu ireteri,\nmaruutani anchekuarheta imangi tsitieka ka inchajpeni jurhenguarhu imangi urhepani jauaka ka\njurhiatenchakua imangiks\u00ef jima u\u00e9rooka.\nIamu k'uiripu jatsikuarhesti jurhimbekua kuajperantskua imeri pejparikuaechani sesi jangua ka\nkejtaskuarhekuecheri imangiks\u00ef k'uaninchooka, anchekuarheta petakua, mimxekua, karakua o\nimecheri sesi niatakua jimbo.\nArhujtakua 28\nIamu k'uiripu jurhimbekua jatsikuarhesti es\u00efki ikasku\u014booka ma ireteri uandangukata ka iamu\ns\u00efrukua k'uiripuecheri jininga jurhimbekuaecha ka janguarhekuecha enga eiamarhijpera\u014bajka i\nambo\u014bastajperakuarhu esoka is\u00ef niatakuarheuaka.\nArhujtakua 29\nIamu k'uiripu jatsikuarhesti eiauandakuarhekuaechani ireta jinguni, jimboka jimajku uaka\nkuerakuarheni jandijku imeri k'uiripekua.\nNiatakua iameueri jurhimbekuaecha ka marhunchakua imaeueri janguarhekuaecha, iamu k'uiripu\nengauati jupikakata jima jimberu es\u00efka na uandakata jauaka uandaskukatarhu jimbokijtu is\u00efjku\nuati ui\u014bamu jupikani mitejperantskua ka ja\u014ba\u014barhikua jurhimbekua ka janguaecheri, ireteri\nuandangukata ka sesi irekua ma iretarhu imangi jauaka ireteri juramukua.\nI jurhimbekuaecha ka jandijku hanguarhekua no uati mentj\u00edkus\u00ef niatakuarheni ta\u014batskuarhekuni\nuengurhikua ka uanda\u014bekuaechani Kunguarhekua Ma Sorangua K'uiripuecheri.\nArhujtakua 30\nNo ambe ma i ambo\u014bastajperakua uati kurhangukuarheni esoki intskus\u00efnga jurhimbekua irechakuani,\nma umbatsekuani o ma k'uiripuni, uenani ka p\u00edirakuni niatakuechani o niatani ambe ma imangis\u00ef\ntexurhiuaka kenditani nakinderku ma jurhimbekuechani ka jandijku janguarhekauechani\neiamarhijperakatecha i ambo\u014bastajperakuarhu.",
            "Image": "d77b277aedc4477253d9f71022e53698"
        }
    }
}

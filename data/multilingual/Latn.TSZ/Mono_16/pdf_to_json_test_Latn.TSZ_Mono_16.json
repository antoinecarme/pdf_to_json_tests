{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471126,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski jánguarhikua, jurhimbekua ka no jupiperakua parhakpeni\njimbo jupikuarhisïndi jeioperakua jurhimbitku jangueri ka no ambe\natarantskueri iamindu majku anapuecheri,\nMitiparini eski no eiangperakua ka isku eekua k'uiripuecheri jurhimbekua\nisï jimbosï xani no sesi kameraŋajti; ka uandaŋajti, eski sanderu k'eri\nambe ukua k'uiripuecheri, erokakua materu jaso irekakueri engakso\nk'uiripuecha, jurhajkutini ia chékua ka komu jáangua, sesi\nmarhuataakaksï uandakua ka mamaru járhati jakajkukuechani,\nMitiparini sesimindu eski k'uiripuecheri jurhimbikuecha kuajpeŋaaka\nK'eri jurhimbikua jimbo, jimbokakso iso k'uiripuecha uatiksï no ambe\njupikuarhini ka jauarani no sesi kamberakua jimbo,\nMitiparini istu eski uetarisïnga etsekuni ka k'uiriperani iretecheri\nsesi pajperakua,\nMitiparini eski iretecha, Iretecheri kunguarhikua sesi jimbomendu\nuandajti ia imecheri jakajkua K'eri karákatarhu k'uiripuecheri\njupikuarhikua jurhimbekueri, k'uiripueri k'uratsekua ka ts'iuekua ka\nmajku jasï jukaparhperakua ts'iueriticheri ka uarhecheri; ka uandastiksï\nia eskaksï uaka ambakiti ambe ireskuni ka irekakua ambe sesi uaxastani\neratsiparini eskaksï usïnga janguarhikuarhini,\nMitiparini eskiksï K'erhati Irechekuecha eiakurhistiksï sesi,\njarhaujpeni indeni kunguarhikua Organisasioni de las Nasionesi Unidasi\njingoni, iamendu jaŋaŋarperani ka urauani jurhimbekuechani ka\njɑnguarhikuechani k'uiripuecheri, ka\nMitiparini eski sesi mitiakaksï iamendu ieni jasï jurhimbekuechani ka\njánguarhikuechani sanderu jukaparhakuesti ka inde eiakurhikuani uni isï\nukuarhini,\nK'ERI TANGUARHIKUA uandasïndi\nI K'eri Uandakua K'uiripuecheri Jurhimbikuecha Parhakpeni Anapu\niamenduchani majku jasï eraaparini eskiksï iamendu iretecha\njanguarhentaakaksï, eskaksï xani k'uiripuecha eski k'umanchikua\njuramukuecha imani exeparini mititpeakaksï jorhentpeparini ka\nkaxomperakua jimbo, ini ambe jaŋaŋarhini, uaxastaatikso, saŋani arhipani\niapurhu iso, jiokurhiŋaati ka sesi uraŋaati, xani iretecha engakso\nkurhpitini jaka ka engaksojtu iretecha jima jupindakuarhitini jaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha\njingoni kueraaŋasondikso ka, juajtakuarhisïndiksï ambakiti eratsekua ka\nkaxumbikua, jatsistiksï eskaksï sesi arhijperaaka.\nArhujtakua 2",
            "Image": "5b6c5f166823bc9a8c1b52018b3dcc61"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamendu k'uiripuecha jatsistiksï iamendu jurhimbekuechani ka\njanguarhikuechani engaksï ixu uandajka, na uejiki jasï iurhiri jatani,\nxarharani, ts'iuerati o uarhi, uandani, chereŋeni, eratseni o materu\njangua kamani, nani uejki anapueni, jatsikurhini tumina o no ambe,\nkueraakateni o materu jasï ambe uni o jamani.\nIstu, no ima paŋaati naki enga kunguarhikua juramukueri jamaaka, naki\nuejkini o nani uejki anapueni enga jupindakurhitini jauaka ma k'uiripu,\nxani enga ma paisi juramukuarhiti anapueuaka, eski ima irechekua enga no\niamendu ambe jandiajku juramukuarhiaka.\nArhujtakua 3\nIamendu k'uiripuecha jurhimbekua jatsistiksï jamani i parhakpeni,\njanguarhikuarhini ka tsipekua kuajpemeŋani.\nArhujtakua 4\nNo nema jamaati isku anchikuarhitsïpeni nijtu isku jantspeni; isku\nanchikuarhitsïpekua no sesikua jarhasti ka ni niatatsïpetichani\nataraantani o piauani na uejki jasï jimboeni.\nArhujtakua 5\nNo nema jatsisti eski komku kaŋaaka o eski k'uratsekueni jaso ambe\nkaŋantaaka.\nArhujtakua 6\nIamendu k'uiripuecha jurhimbekua jatsisksï, iapurhu isï, eski\njaŋaŋarhiŋaaka na uejki jasoeni.\nArhujtakua 7\nIamenduksï majku jasïsti jurhimbekuarhu jimbo ka jatsistiksï, ne\nuejkini, majku jasï kuajpikurhintskua, jurhimbekuecha jingoni.\nIamenduksï majku jasï kuajpekuarhintskua jatsisti ne enga t'auajchakuaka\nka no paaka ini uandakuani ka eratsekuani.\nArhujtakua 8\nIamendu k'uiripuecha jurhimbikua jatsisti jupikuarhini ambe enga\nkuajpintaaka, enga tsandpemeŋaaka kuramukperakuarhu, eska kuajpeŋantaaka\nenga imeri jurhimbekuechani t'auajchakumeŋaaka.\nArhujtakua 9\nNo nema uati isïkumendu undani jupiŋani, oŋaŋani ni chutaŋantani o\npetaataŋani.\nArhujtakua 10\nIamendu k'uiripu jurhimbekua jatsisti, mangueni jatini, eska\nkurajchaŋaaka ka eska sesi kurangumeŋantaaka, eskakso juramuticha no\nnema jingoni k'uetsapeaka, eratseparinksï imecheri jurhimbekuechani ka\njanguechani, o engaksï uekaka mitikuni ambesï tsïjpa.",
            "Image": "fb086ea6bd9b374e6b781c115fe50482"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arhujtakua 11\nIamendu k'uiripu tsandpemeŋakata ma ambe tso\nNo nema jupiŋaati ka oŋaŋani enga jiajkani enga tso\nArhujtakua 12\nNo noma inchakumeŋaati imeri irekakuarhikua jimbo imeri\njapindembekuarhu, imeri k'umanchikuarhu o imeri ambe\naxatsoperakuarhunijtu chureŋani jaakuarhimeŋani ambe. Ini ambe jimbo\niamendu k'uiripu jatsisti jurhimbekua eska kuajpikurhintaaka.\nArhujtakua 13\nIamendu k'uiripu jurhimbekua jatsisti jamani ka erakukuarhini nani enga\nirekaaka ma Irechekuarhu.\nIamendu k'uiripu jurhimbekua jatsisti ueakuni ma o imeri paisirhu ka\nmenderu ichaakuntani.\nArhujtakua 14\nEnga andanguŋani o jupiŋakuekani jauaka\nI jurhimbekua no uati uanakutani o kurajkuarhini ma ambe tsïjpakua jimbo\nenga ambe arhijka Nasionesi Unidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarheŋaati jurhimbikua isku undani nani enga anapueuaka o\nirekaaka ka majku jastu enga uekaaka mojtakukuarhini materu o tamu iso\nArhujtakua 16\nTs'iueriticha ka uárhicha, engaksï tumbiuaka ia ka iurhitskirini ia,\njurhimbikua jatsistiksï, no p'inguŋaparini iurhiri anapuekua o\nchereŋekua jimbo, tembuchani o uambuchani ka ireskuni ma japindembekua;\nka majku jaso marhuataatiksï jurhimbikuechani engaksï tembungurhitini\njauaka ia ka istu engaksï jurhajkperaaka.\nJeiokperaparinskï ka uekaparinkuksï uati tembungurhirini.\nJapindembekua kueraakatesti parhakpenirhu ka jurhimbikua jarhasti\neskiksï ireta ka Irechekua kuajpiaka ka jarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku\nminguarhiaka, ka istu kunguarhuntatini mamaru ambe jatsikuarhini materu\nk'uiripuecha jingoni.\nNo nema euakuarhiŋaati iskumendu imeri jatsikuarhikua ambe.\nArhujtakua 18",
            "Image": "9940100f63c2cba642a826b628e5ef53"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamendu k'uiripu jurhimbekua jatsisti eratseni eski na uekaaka,\njaŋaskani ka chereŋentu iso; i jurhimbekuajtu arhisïndi eski uŋaaka\nmojtakuni chereŋekua ka jokajkukua, istu uandani na jaso chereŋesondi ka\njakajkusïndi, jandiajku ka uanekuecha jingoni, xani eski mitikuarhiaka\nka eskajtu no ambe, jorhenguarhikua jimbo, isï ukua jimbo, jangua ka\nexekua jimbo.\nArhujtakua 19\nIamendu k'uiripuecha jurhimbekua jatsistiksï arhijpeni ka uandani; i\njurhimbikuajtu arhisïndi eski no ambe ma arhiŋaaka ambe enga uandaaka,\nka etsakuni, mamaru jasï ambe etsakutarakua jimbo.\nArhujtakua 20\nIamendu k'uiripuecha sesikua jasistiksï tanguarhiŋantani ka\nkunguarhiŋantani kasopekua jingoni.\nNo nemanksï uati uiŋarhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri\njuramukuarhu, andaparakuerani o enga erakuntskuarhu uéraaka.\nIamendu k'uiripu sesikua jatsisti eski majku jasï ambe uaka\nteruŋarhitaŋani juramukua imeri paisirhu.\nK'uiripueri eratsekua ireteri anapu majkuesti jupitsekua uiŋapikua enga\nireta uandaaka juramukueri; i kuramukperati uati ma juramitini jatsini\nerakuntskuarhu engakso ukuarheni jauaka na jatini enga k'uaniaka,\nerakuntaparini sïpatinku o iamendu exeŋaparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti\njaŋaŋarhikua kuajperata intsoŋani jarhuajperaparini iamendu juramukuecha\njingoni juchari pʋindetsikuarhu jimbo ka tepetsekuarhu, marhuatani\ntumini juchari Irechekuarhu anapu, enga uetarka imeri jaŋaskua sesi\njaxeaka ka t'arhexeaka.\nArhujtakua 23\nIamendu k'uiripu jatsisti eski intsïŋaaka ma anchekuarheta, eski ima na\njasï jaŋaskatini jauaka, majkueni eski maruteruecheri ka eska\nkuajpeŋaaka enga niatakua no ambe jatsikuarhiaka.\nIamendu k'uiripu jurhimbekua jatsisti, no amutaŋantaparini, eski\nmeiamuŋaaka ambe ka na xani enga anchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi\nmeiamuŋaaka ka sesi exeaka, eski uaka nitamakuarhini ka sesi\nirekakuarhitarani imeri anapuecha jingoni.\nIamendu k'uiripu sesikua jatsisti kunguarhikuechani uaxastaani ka imajtu\ninchajpeni kunguarhekuarhu ka isï uni kuapini imeri anchikurhikuani.",
            "Image": "65788f6f703bd887b91e6b87effa1327"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arhujtakua 24\nIamu k'uiripu jatsikuarhesti jurhimbekua mintsïkuarhekua,\njurhitenchakuarhekua, sesku atakua anchakuarhekua ka isïjtu jakua na\njasï jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejtsïtatakua tsipekueri\nterukutakata imangi tatetspekuuaka, ka isïjtu imeri exenchperakuani,\nuratajperantskua, ka sesi jakua, ka t'irekua jindemendo, xukuparhakua,\nirekua, tsinajperakua ka imangi uetarhiuaka ireteri manaratsperakua; ka\nisïjtu jatsisti jurhimbekua tataetsperakuechani, iki no jatsikuarheuaka\nanchekuarheta, p'amenchakua, no ambouakua, tsïndikua, t'arhepekua o\nmateru ambe jimbo enga tsïtooka imeri nitamanchakua imangi jimbo no isï\natini jauaka.\nKuxarhekua ka uajpa sapichuekua jurhimbekua jatsikuarhestiksï\njukauantskuaechani ka jandiojko jarhutakuaechani. Iamendu takiecha,\njupiuakata tembuchakua o uérakua tembuchakuarhu, jurhimbekua jatsisti\nmajku jasï kuaŋani iretarhu.\nArhujtakua 26\nIamu k'uiripu jurhimbekua jatsikuarhesti amboŋastakua intso\nAmboŋastajperakua niarauati iamu p'irakuni k'uiripekua k'uiripuchaeueri\nka uiŋaperani jaŋaŋarhikua jurhimbekua k'uiripuecheri ka\njanguarhekuaechanijku, uiŋaperauati kurhangukua, tekaantskua ka sesi\npajperakua iamu sorangua k'uiripucheri ka iamu iretecheri o\nchereŋekuaecheri, ka manatooti p'irakukua niatakuaecha Kunguarhekua So\nTatembaecha uati erakuni na jasï amboŋastajperakua uekasïni intskuni\nuajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua\ntsipekuarhu ireteri, maruutani anchekuarheta imangi tsitieka ka\ninchajpeni jurhenguarhu imangi urhepani jauaka ka jurhiatenchakua\nimangiksï jima uérooka.\nIamu k'uiripu jatsikuarhesti jurhimbekua kuajperantskua imeri\npejparikuaechani sesi jangua ka kejtaskuarhekuecheri imangiksï\nk'uaninchooka, anchekuarheta petakua, mimxekua, karakua o imecheri sesi\nniatakua jimbo.\nArhujtakua 28\nIamu k'uiripu jurhimbekua jatsikuarhesti esïki ikaskuŋooka ma ireteri\nuandangukata ka iamu sïrukua k'uiripuecheri jininga jurhimbekuaecha ka\njanguarhekuecha enga eiamarhijperaŋajka i amboŋastajperakuarhu esoka isï\nniatakuarheuaka.\nArhujtakua 29",
            "Image": "285e94c68400860a4d81f07305d178c6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamu k'uiripu jatsikuarhesti eiauandakuarhekuaechani ireta jinguni,\njimboka jimajku uaka kuerakuarheni jandijku imeri k'uiripekua.\nNiatakua iameueri jurhimbekuaecha ka marhunchakua imaeueri\njanguarhekuaecha, iamu k'uiripu engauati jupikakata jima jimberu esïka\nna uandakata jauaka uandaskukatarhu jimbokijtu isïjku uati uiŋamu\njupikani mitejperantskua ka jaŋaŋarhikua jurhimbekua ka janguaecheri,\nireteri uandangukata ka sesi irekua ma iretarhu imangi jauaka ireteri\njuramukua.\nI jurhimbekuaecha ka jandijku hanguarhekua no uati mentjíkusï\nniatakuarheni taŋatskuarhekuni uengurhikua ka uandaŋekuaechani\nKunguarhekua Ma Sorangua K'uiripuecheri.\nArhujtakua 30\nNo ambe ma i amboŋastajperakua uati kurhangukuarheni esoki intskusïnga\njurhimbekua irechakuani, ma umbatsekuani o ma k'uiripuni, uenani ka\npíirakuni niatakuechani o niatani ambe ma imangisï texurhiuaka kenditani\nnakinderku ma jurhimbekuechani ka jandijku janguarhekauechani\neiamarhijperakatecha i amboŋastajperakuarhu.",
            "Image": "9b683e18408bd5f9655fee895e5fd751"
        }
    }
}

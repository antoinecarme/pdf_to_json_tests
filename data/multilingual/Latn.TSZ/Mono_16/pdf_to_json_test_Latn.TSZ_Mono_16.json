{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471126,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski j\u00e1nguarhikua, jurhimbekua ka no jupiperakua parhakpeni\njimbo jupikuarhis\u00efndi jeioperakua jurhimbitku jangueri ka no ambe\natarantskueri iamindu majku anapuecheri,\nMitiparini eski no eiangperakua ka isku eekua k'uiripuecheri jurhimbekua\nis\u00ef jimbos\u00ef xani no sesi kamera\u014bajti; ka uanda\u014bajti, eski sanderu k'eri\nambe ukua k'uiripuecheri, erokakua materu jaso irekakueri engakso\nk'uiripuecha, jurhajkutini ia ch\u00e9kua ka komu j\u00e1angua, sesi\nmarhuataakaks\u00ef uandakua ka mamaru j\u00e1rhati jakajkukuechani,\nMitiparini sesimindu eski k'uiripuecheri jurhimbikuecha kuajpe\u014baaka\nK'eri jurhimbikua jimbo, jimbokakso iso k'uiripuecha uatiks\u00ef no ambe\njupikuarhini ka jauarani no sesi kamberakua jimbo,\nMitiparini istu eski uetaris\u00efnga etsekuni ka k'uiriperani iretecheri\nsesi pajperakua,\nMitiparini eski iretecha, Iretecheri kunguarhikua sesi jimbomendu\nuandajti ia imecheri jakajkua K'eri kar\u00e1katarhu k'uiripuecheri\njupikuarhikua jurhimbekueri, k'uiripueri k'uratsekua ka ts'iuekua ka\nmajku jas\u00ef jukaparhperakua ts'iueriticheri ka uarhecheri; ka uandastiks\u00ef\nia eskaks\u00ef uaka ambakiti ambe ireskuni ka irekakua ambe sesi uaxastani\neratsiparini eskaks\u00ef us\u00efnga janguarhikuarhini,\nMitiparini eskiks\u00ef K'erhati Irechekuecha eiakurhistiks\u00ef sesi,\njarhaujpeni indeni kunguarhikua Organisasioni de las Nasionesi Unidasi\njingoni, iamendu ja\u014ba\u014barperani ka urauani jurhimbekuechani ka\nj\u0251nguarhikuechani k'uiripuecheri, ka\nMitiparini eski sesi mitiakaks\u00ef iamendu ieni jas\u00ef jurhimbekuechani ka\nj\u00e1nguarhikuechani sanderu jukaparhakuesti ka inde eiakurhikuani uni is\u00ef\nukuarhini,\nK'ERI TANGUARHIKUA uandas\u00efndi\nI K'eri Uandakua K'uiripuecheri Jurhimbikuecha Parhakpeni Anapu\niamenduchani majku jas\u00ef eraaparini eskiks\u00ef iamendu iretecha\njanguarhentaakaks\u00ef, eskaks\u00ef xani k'uiripuecha eski k'umanchikua\njuramukuecha imani exeparini mititpeakaks\u00ef jorhentpeparini ka\nkaxomperakua jimbo, ini ambe ja\u014ba\u014barhini, uaxastaatikso, sa\u014bani arhipani\niapurhu iso, jiokurhi\u014baati ka sesi ura\u014baati, xani iretecha engakso\nkurhpitini jaka ka engaksojtu iretecha jima jupindakuarhitini jaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha\njingoni kueraa\u014basondikso ka, juajtakuarhis\u00efndiks\u00ef ambakiti eratsekua ka\nkaxumbikua, jatsistiks\u00ef eskaks\u00ef sesi arhijperaaka.\nArhujtakua 2",
            "Image": "5b6c5f166823bc9a8c1b52018b3dcc61"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamendu k'uiripuecha jatsistiks\u00ef iamendu jurhimbekuechani ka\njanguarhikuechani engaks\u00ef ixu uandajka, na uejiki jas\u00ef iurhiri jatani,\nxarharani, ts'iuerati o uarhi, uandani, chere\u014beni, eratseni o materu\njangua kamani, nani uejki anapueni, jatsikurhini tumina o no ambe,\nkueraakateni o materu jas\u00ef ambe uni o jamani.\nIstu, no ima pa\u014baati naki enga kunguarhikua juramukueri jamaaka, naki\nuejkini o nani uejki anapueni enga jupindakurhitini jauaka ma k'uiripu,\nxani enga ma paisi juramukuarhiti anapueuaka, eski ima irechekua enga no\niamendu ambe jandiajku juramukuarhiaka.\nArhujtakua 3\nIamendu k'uiripuecha jurhimbekua jatsistiks\u00ef jamani i parhakpeni,\njanguarhikuarhini ka tsipekua kuajpeme\u014bani.\nArhujtakua 4\nNo nema jamaati isku anchikuarhits\u00efpeni nijtu isku jantspeni; isku\nanchikuarhits\u00efpekua no sesikua jarhasti ka ni niatats\u00efpetichani\nataraantani o piauani na uejki jas\u00ef jimboeni.\nArhujtakua 5\nNo nema jatsisti eski komku ka\u014baaka o eski k'uratsekueni jaso ambe\nka\u014bantaaka.\nArhujtakua 6\nIamendu k'uiripuecha jurhimbekua jatsisks\u00ef, iapurhu is\u00ef, eski\nja\u014ba\u014barhi\u014baaka na uejki jasoeni.\nArhujtakua 7\nIamenduks\u00ef majku jas\u00efsti jurhimbekuarhu jimbo ka jatsistiks\u00ef, ne\nuejkini, majku jas\u00ef kuajpikurhintskua, jurhimbekuecha jingoni.\nIamenduks\u00ef majku jas\u00ef kuajpekuarhintskua jatsisti ne enga t'auajchakuaka\nka no paaka ini uandakuani ka eratsekuani.\nArhujtakua 8\nIamendu k'uiripuecha jurhimbikua jatsisti jupikuarhini ambe enga\nkuajpintaaka, enga tsandpeme\u014baaka kuramukperakuarhu, eska kuajpe\u014bantaaka\nenga imeri jurhimbekuechani t'auajchakume\u014baaka.\nArhujtakua 9\nNo nema uati is\u00efkumendu undani jupi\u014bani, o\u014ba\u014bani ni chuta\u014bantani o\npetaata\u014bani.\nArhujtakua 10\nIamendu k'uiripu jurhimbekua jatsisti, mangueni jatini, eska\nkurajcha\u014baaka ka eska sesi kurangume\u014bantaaka, eskakso juramuticha no\nnema jingoni k'uetsapeaka, eratseparinks\u00ef imecheri jurhimbekuechani ka\njanguechani, o engaks\u00ef uekaka mitikuni ambes\u00ef ts\u00efjpa.",
            "Image": "fb086ea6bd9b374e6b781c115fe50482"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arhujtakua 11\nIamendu k'uiripu tsandpeme\u014bakata ma ambe tso\nNo nema jupi\u014baati ka o\u014ba\u014bani enga jiajkani enga tso\nArhujtakua 12\nNo noma inchakume\u014baati imeri irekakuarhikua jimbo imeri\njapindembekuarhu, imeri k'umanchikuarhu o imeri ambe\naxatsoperakuarhunijtu chure\u014bani jaakuarhime\u014bani ambe. Ini ambe jimbo\niamendu k'uiripu jatsisti jurhimbekua eska kuajpikurhintaaka.\nArhujtakua 13\nIamendu k'uiripu jurhimbekua jatsisti jamani ka erakukuarhini nani enga\nirekaaka ma Irechekuarhu.\nIamendu k'uiripu jurhimbekua jatsisti ueakuni ma o imeri paisirhu ka\nmenderu ichaakuntani.\nArhujtakua 14\nEnga andangu\u014bani o jupi\u014bakuekani jauaka\nI jurhimbekua no uati uanakutani o kurajkuarhini ma ambe ts\u00efjpakua jimbo\nenga ambe arhijka Nasionesi Unidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarhe\u014baati jurhimbikua isku undani nani enga anapueuaka o\nirekaaka ka majku jastu enga uekaaka mojtakukuarhini materu o tamu iso\nArhujtakua 16\nTs'iueriticha ka u\u00e1rhicha, engaks\u00ef tumbiuaka ia ka iurhitskirini ia,\njurhimbikua jatsistiks\u00ef, no p'ingu\u014baparini iurhiri anapuekua o\nchere\u014bekua jimbo, tembuchani o uambuchani ka ireskuni ma japindembekua;\nka majku jaso marhuataatiks\u00ef jurhimbikuechani engaks\u00ef tembungurhitini\njauaka ia ka istu engaks\u00ef jurhajkperaaka.\nJeiokperaparinsk\u00ef ka uekaparinkuks\u00ef uati tembungurhirini.\nJapindembekua kueraakatesti parhakpenirhu ka jurhimbikua jarhasti\neskiks\u00ef ireta ka Irechekua kuajpiaka ka jarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku\nminguarhiaka, ka istu kunguarhuntatini mamaru ambe jatsikuarhini materu\nk'uiripuecha jingoni.\nNo nema euakuarhi\u014baati iskumendu imeri jatsikuarhikua ambe.\nArhujtakua 18",
            "Image": "9940100f63c2cba642a826b628e5ef53"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamendu k'uiripu jurhimbekua jatsisti eratseni eski na uekaaka,\nja\u014baskani ka chere\u014bentu iso; i jurhimbekuajtu arhis\u00efndi eski u\u014baaka\nmojtakuni chere\u014bekua ka jokajkukua, istu uandani na jaso chere\u014besondi ka\njakajkus\u00efndi, jandiajku ka uanekuecha jingoni, xani eski mitikuarhiaka\nka eskajtu no ambe, jorhenguarhikua jimbo, is\u00ef ukua jimbo, jangua ka\nexekua jimbo.\nArhujtakua 19\nIamendu k'uiripuecha jurhimbekua jatsistiks\u00ef arhijpeni ka uandani; i\njurhimbikuajtu arhis\u00efndi eski no ambe ma arhi\u014baaka ambe enga uandaaka,\nka etsakuni, mamaru jas\u00ef ambe etsakutarakua jimbo.\nArhujtakua 20\nIamendu k'uiripuecha sesikua jasistiks\u00ef tanguarhi\u014bantani ka\nkunguarhi\u014bantani kasopekua jingoni.\nNo nemanks\u00ef uati ui\u014barhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri\njuramukuarhu, andaparakuerani o enga erakuntskuarhu u\u00e9raaka.\nIamendu k'uiripu sesikua jatsisti eski majku jas\u00ef ambe uaka\nteru\u014barhita\u014bani juramukua imeri paisirhu.\nK'uiripueri eratsekua ireteri anapu majkuesti jupitsekua ui\u014bapikua enga\nireta uandaaka juramukueri; i kuramukperati uati ma juramitini jatsini\nerakuntskuarhu engakso ukuarheni jauaka na jatini enga k'uaniaka,\nerakuntaparini s\u00efpatinku o iamendu exe\u014baparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti\nja\u014ba\u014barhikua kuajperata intso\u014bani jarhuajperaparini iamendu juramukuecha\njingoni juchari p\u028bindetsikuarhu jimbo ka tepetsekuarhu, marhuatani\ntumini juchari Irechekuarhu anapu, enga uetarka imeri ja\u014baskua sesi\njaxeaka ka t'arhexeaka.\nArhujtakua 23\nIamendu k'uiripu jatsisti eski ints\u00ef\u014baaka ma anchekuarheta, eski ima na\njas\u00ef ja\u014baskatini jauaka, majkueni eski maruteruecheri ka eska\nkuajpe\u014baaka enga niatakua no ambe jatsikuarhiaka.\nIamendu k'uiripu jurhimbekua jatsisti, no amuta\u014bantaparini, eski\nmeiamu\u014baaka ambe ka na xani enga anchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi\nmeiamu\u014baaka ka sesi exeaka, eski uaka nitamakuarhini ka sesi\nirekakuarhitarani imeri anapuecha jingoni.\nIamendu k'uiripu sesikua jatsisti kunguarhikuechani uaxastaani ka imajtu\ninchajpeni kunguarhekuarhu ka is\u00ef uni kuapini imeri anchikurhikuani.",
            "Image": "65788f6f703bd887b91e6b87effa1327"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arhujtakua 24\nIamu k'uiripu jatsikuarhesti jurhimbekua mints\u00efkuarhekua,\njurhitenchakuarhekua, sesku atakua anchakuarhekua ka is\u00efjtu jakua na\njas\u00ef jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejts\u00eftatakua tsipekueri\nterukutakata imangi tatetspekuuaka, ka is\u00efjtu imeri exenchperakuani,\nuratajperantskua, ka sesi jakua, ka t'irekua jindemendo, xukuparhakua,\nirekua, tsinajperakua ka imangi uetarhiuaka ireteri manaratsperakua; ka\nis\u00efjtu jatsisti jurhimbekua tataetsperakuechani, iki no jatsikuarheuaka\nanchekuarheta, p'amenchakua, no ambouakua, ts\u00efndikua, t'arhepekua o\nmateru ambe jimbo enga ts\u00eftooka imeri nitamanchakua imangi jimbo no is\u00ef\natini jauaka.\nKuxarhekua ka uajpa sapichuekua jurhimbekua jatsikuarhestiks\u00ef\njukauantskuaechani ka jandiojko jarhutakuaechani. Iamendu takiecha,\njupiuakata tembuchakua o u\u00e9rakua tembuchakuarhu, jurhimbekua jatsisti\nmajku jas\u00ef kua\u014bani iretarhu.\nArhujtakua 26\nIamu k'uiripu jurhimbekua jatsikuarhesti ambo\u014bastakua intso\nAmbo\u014bastajperakua niarauati iamu p'irakuni k'uiripekua k'uiripuchaeueri\nka ui\u014baperani ja\u014ba\u014barhikua jurhimbekua k'uiripuecheri ka\njanguarhekuaechanijku, ui\u014baperauati kurhangukua, tekaantskua ka sesi\npajperakua iamu sorangua k'uiripucheri ka iamu iretecheri o\nchere\u014bekuaecheri, ka manatooti p'irakukua niatakuaecha Kunguarhekua So\nTatembaecha uati erakuni na jas\u00ef ambo\u014bastajperakua uekas\u00efni intskuni\nuajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua\ntsipekuarhu ireteri, maruutani anchekuarheta imangi tsitieka ka\ninchajpeni jurhenguarhu imangi urhepani jauaka ka jurhiatenchakua\nimangiks\u00ef jima u\u00e9rooka.\nIamu k'uiripu jatsikuarhesti jurhimbekua kuajperantskua imeri\npejparikuaechani sesi jangua ka kejtaskuarhekuecheri imangiks\u00ef\nk'uaninchooka, anchekuarheta petakua, mimxekua, karakua o imecheri sesi\nniatakua jimbo.\nArhujtakua 28\nIamu k'uiripu jurhimbekua jatsikuarhesti es\u00efki ikasku\u014booka ma ireteri\nuandangukata ka iamu s\u00efrukua k'uiripuecheri jininga jurhimbekuaecha ka\njanguarhekuecha enga eiamarhijpera\u014bajka i ambo\u014bastajperakuarhu esoka is\u00ef\nniatakuarheuaka.\nArhujtakua 29",
            "Image": "285e94c68400860a4d81f07305d178c6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iamu k'uiripu jatsikuarhesti eiauandakuarhekuaechani ireta jinguni,\njimboka jimajku uaka kuerakuarheni jandijku imeri k'uiripekua.\nNiatakua iameueri jurhimbekuaecha ka marhunchakua imaeueri\njanguarhekuaecha, iamu k'uiripu engauati jupikakata jima jimberu es\u00efka\nna uandakata jauaka uandaskukatarhu jimbokijtu is\u00efjku uati ui\u014bamu\njupikani mitejperantskua ka ja\u014ba\u014barhikua jurhimbekua ka janguaecheri,\nireteri uandangukata ka sesi irekua ma iretarhu imangi jauaka ireteri\njuramukua.\nI jurhimbekuaecha ka jandijku hanguarhekua no uati mentj\u00edkus\u00ef\nniatakuarheni ta\u014batskuarhekuni uengurhikua ka uanda\u014bekuaechani\nKunguarhekua Ma Sorangua K'uiripuecheri.\nArhujtakua 30\nNo ambe ma i ambo\u014bastajperakua uati kurhangukuarheni esoki intskus\u00efnga\njurhimbekua irechakuani, ma umbatsekuani o ma k'uiripuni, uenani ka\np\u00edirakuni niatakuechani o niatani ambe ma imangis\u00ef texurhiuaka kenditani\nnakinderku ma jurhimbekuechani ka jandijku janguarhekauechani\neiamarhijperakatecha i ambo\u014bastajperakuarhu.",
            "Image": "9b683e18408bd5f9655fee895e5fd751"
        }
    }
}

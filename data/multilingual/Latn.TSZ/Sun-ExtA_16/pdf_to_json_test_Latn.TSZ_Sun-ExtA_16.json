{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471219,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski j\u00e1nguarhikua, jurhimbekua ka no jupiperakua parhakpeni jimbo\njupikuarhis\u00efndi jeioperakua jurhimbitku jangueri ka no ambe atarantskueri iamindu majku\nanapuecheri,\nMitiparini eski no eiangperakua ka isku eekua k'uiripuecheri jurhimbekua is\u00ef jimbos\u00ef\nxani no sesi kamera\u014bajti; ka uanda\u014bajti, eski sanderu k'eri ambe ukua k'uiripuecheri,\nerokakua materu jaso irekakueri engakso k'uiripuecha, jurhajkutini ia ch\u00e9kua ka komu\nj\u00e1angua, sesi marhuataakaks\u00ef uandakua ka mamaru j\u00e1rhati jakajkukuechani,\nMitiparini sesimindu eski k'uiripuecheri jurhimbikuecha kuajpe\u014baaka K'eri jurhimbikua\njimbo, jimbokakso iso k'uiripuecha uatiks\u00ef no ambe jupikuarhini ka jauarani no sesi\nkamberakua jimbo,\nMitiparini istu eski uetaris\u00efnga etsekuni ka k'uiriperani iretecheri sesi pajperakua,\nMitiparini eski iretecha, Iretecheri kunguarhikua sesi jimbomendu uandajti ia imecheri\njakajkua K'eri kar\u00e1katarhu k'uiripuecheri jupikuarhikua jurhimbekueri, k'uiripueri\nk'uratsekua ka ts'iuekua ka majku jas\u00ef jukaparhperakua ts'iueriticheri ka uarhecheri;\nka uandastiks\u00ef ia eskaks\u00ef uaka ambakiti ambe ireskuni ka irekakua ambe sesi uaxastani\neratsiparini eskaks\u00ef us\u00efnga janguarhikuarhini,\nMitiparini eskiks\u00ef K'erhati Irechekuecha eiakurhistiks\u00ef sesi, jarhaujpeni indeni\nkunguarhikua Organisasioni de las Nasionesi Unidasi jingoni, iamendu ja\u014ba\u014barperani ka\nurauani jurhimbekuechani ka j\u0251nguarhikuechani k'uiripuecheri, ka\nMitiparini eski sesi mitiakaks\u00ef iamendu ieni jas\u00ef jurhimbekuechani ka j\u00e1nguarhikuechani\nsanderu jukaparhakuesti ka inde eiakurhikuani uni is\u00ef ukuarhini,\nK'ERI TANGUARHIKUA uandas\u00efndi\nI K'eri Uandakua K'uiripuecheri Jurhimbikuecha Parhakpeni Anapu iamenduchani majku jas\u00ef\neraaparini eskiks\u00ef iamendu iretecha janguarhentaakaks\u00ef, eskaks\u00ef xani k'uiripuecha eski\nk'umanchikua juramukuecha imani exeparini mititpeakaks\u00ef jorhentpeparini ka kaxomperakua\njimbo, ini ambe ja\u014ba\u014barhini, uaxastaatikso, sa\u014bani arhipani iapurhu iso, jiokurhi\u014baati\nka sesi ura\u014baati, xani iretecha engakso kurhpitini jaka ka engaksojtu iretecha jima\njupindakuarhitini jaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha jingoni\nkueraa\u014basondikso ka, juajtakuarhis\u00efndiks\u00ef ambakiti eratsekua ka kaxumbikua, jatsistiks\u00ef\neskaks\u00ef sesi arhijperaaka.\nArhujtakua 2\nIamendu k'uiripuecha jatsistiks\u00ef iamendu jurhimbekuechani ka janguarhikuechani engaks\u00ef\nixu uandajka, na uejiki jas\u00ef iurhiri jatani, xarharani, ts'iuerati o uarhi, uandani,\nchere\u014beni, eratseni o materu jangua kamani, nani uejki anapueni, jatsikurhini tumina o\nno ambe, kueraakateni o materu jas\u00ef ambe uni o jamani.\nIstu, no ima pa\u014baati naki enga kunguarhikua juramukueri jamaaka, naki uejkini o nani",
            "Image": "c2269e3859683e800ea75b7a6abefb0c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "uejki anapueni enga jupindakurhitini jauaka ma k'uiripu, xani enga ma paisi\njuramukuarhiti anapueuaka, eski ima irechekua enga no iamendu ambe jandiajku\njuramukuarhiaka.\nArhujtakua 3\nIamendu k'uiripuecha jurhimbekua jatsistiks\u00ef jamani i parhakpeni, janguarhikuarhini ka\ntsipekua kuajpeme\u014bani.\nArhujtakua 4\nNo nema jamaati isku anchikuarhits\u00efpeni nijtu isku jantspeni; isku anchikuarhits\u00efpekua\nno sesikua jarhasti ka ni niatats\u00efpetichani ataraantani o piauani na uejki jas\u00ef\njimboeni.\nArhujtakua 5\nNo nema jatsisti eski komku ka\u014baaka o eski k'uratsekueni jaso ambe ka\u014bantaaka.\nArhujtakua 6\nIamendu k'uiripuecha jurhimbekua jatsisks\u00ef, iapurhu is\u00ef, eski ja\u014ba\u014barhi\u014baaka na uejki\njasoeni.\nArhujtakua 7\nIamenduks\u00ef majku jas\u00efsti jurhimbekuarhu jimbo ka jatsistiks\u00ef, ne uejkini, majku jas\u00ef\nkuajpikurhintskua, jurhimbekuecha jingoni. Iamenduks\u00ef majku jas\u00ef kuajpekuarhintskua\njatsisti ne enga t'auajchakuaka ka no paaka ini uandakuani ka eratsekuani.\nArhujtakua 8\nIamendu k'uiripuecha jurhimbikua jatsisti jupikuarhini ambe enga kuajpintaaka, enga\ntsandpeme\u014baaka kuramukperakuarhu, eska kuajpe\u014bantaaka enga imeri jurhimbekuechani\nt'auajchakume\u014baaka.\nArhujtakua 9\nNo nema uati is\u00efkumendu undani jupi\u014bani, o\u014ba\u014bani ni chuta\u014bantani o petaata\u014bani.\nArhujtakua 10\nIamendu k'uiripu jurhimbekua jatsisti, mangueni jatini, eska kurajcha\u014baaka ka eska sesi\nkurangume\u014bantaaka, eskakso juramuticha no nema jingoni k'uetsapeaka, eratseparinks\u00ef\nimecheri jurhimbekuechani ka janguechani, o engaks\u00ef uekaka mitikuni ambes\u00ef ts\u00efjpa.\nArhujtakua 11\nIamendu k'uiripu tsandpeme\u014bakata ma ambe tso\nNo nema jupi\u014baati ka o\u014ba\u014bani enga jiajkani enga tso\nArhujtakua 12\nNo noma inchakume\u014baati imeri irekakuarhikua jimbo imeri japindembekuarhu, imeri\nk'umanchikuarhu o imeri ambe axatsoperakuarhunijtu chure\u014bani jaakuarhime\u014bani ambe. Ini\nambe jimbo iamendu k'uiripu jatsisti jurhimbekua eska kuajpikurhintaaka.",
            "Image": "d93dfb5006dbec62b31814eeb32eb11a"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Arhujtakua 13\nIamendu k'uiripu jurhimbekua jatsisti jamani ka erakukuarhini nani enga irekaaka ma\nIrechekuarhu.\nIamendu k'uiripu jurhimbekua jatsisti ueakuni ma o imeri paisirhu ka menderu\nichaakuntani.\nArhujtakua 14\nEnga andangu\u014bani o jupi\u014bakuekani jauaka\nI jurhimbekua no uati uanakutani o kurajkuarhini ma ambe ts\u00efjpakua jimbo enga ambe\narhijka Nasionesi Unidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarhe\u014baati jurhimbikua isku undani nani enga anapueuaka o irekaaka ka majku\njastu enga uekaaka mojtakukuarhini materu o tamu iso\nArhujtakua 16\nTs'iueriticha ka u\u00e1rhicha, engaks\u00ef tumbiuaka ia ka iurhitskirini ia, jurhimbikua\njatsistiks\u00ef, no p'ingu\u014baparini iurhiri anapuekua o chere\u014bekua jimbo, tembuchani o\nuambuchani ka ireskuni ma japindembekua; ka majku jaso marhuataatiks\u00ef jurhimbikuechani\nengaks\u00ef tembungurhitini jauaka ia ka istu engaks\u00ef jurhajkperaaka.\nJeiokperaparinsk\u00ef ka uekaparinkuks\u00ef uati tembungurhirini.\nJapindembekua kueraakatesti parhakpenirhu ka jurhimbikua jarhasti eskiks\u00ef ireta ka\nIrechekua kuajpiaka ka jarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku minguarhiaka, ka istu\nkunguarhuntatini mamaru ambe jatsikuarhini materu k'uiripuecha jingoni.\nNo nema euakuarhi\u014baati iskumendu imeri jatsikuarhikua ambe.\nArhujtakua 18\nIamendu k'uiripu jurhimbekua jatsisti eratseni eski na uekaaka, ja\u014baskani ka chere\u014bentu\niso; i jurhimbekuajtu arhis\u00efndi eski u\u014baaka mojtakuni chere\u014bekua ka jokajkukua, istu\nuandani na jaso chere\u014besondi ka jakajkus\u00efndi, jandiajku ka uanekuecha jingoni, xani\neski mitikuarhiaka ka eskajtu no ambe, jorhenguarhikua jimbo, is\u00ef ukua jimbo, jangua ka\nexekua jimbo.\nArhujtakua 19\nIamendu k'uiripuecha jurhimbekua jatsistiks\u00ef arhijpeni ka uandani; i jurhimbikuajtu\narhis\u00efndi eski no ambe ma arhi\u014baaka ambe enga uandaaka, ka etsakuni, mamaru jas\u00ef ambe\netsakutarakua jimbo.\nArhujtakua 20",
            "Image": "0ce96aac894c4735ca0db7573991d37a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Iamendu k'uiripuecha sesikua jasistiks\u00ef tanguarhi\u014bantani ka kunguarhi\u014bantani kasopekua\njingoni.\nNo nemanks\u00ef uati ui\u014barhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri juramukuarhu,\nandaparakuerani o enga erakuntskuarhu u\u00e9raaka.\nIamendu k'uiripu sesikua jatsisti eski majku jas\u00ef ambe uaka teru\u014barhita\u014bani juramukua\nimeri paisirhu.\nK'uiripueri eratsekua ireteri anapu majkuesti jupitsekua ui\u014bapikua enga ireta uandaaka\njuramukueri; i kuramukperati uati ma juramitini jatsini erakuntskuarhu engakso\nukuarheni jauaka na jatini enga k'uaniaka, erakuntaparini s\u00efpatinku o iamendu\nexe\u014baparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti ja\u014ba\u014barhikua\nkuajperata intso\u014bani jarhuajperaparini iamendu juramukuecha jingoni juchari\np\u028bindetsikuarhu jimbo ka tepetsekuarhu, marhuatani tumini juchari Irechekuarhu anapu,\nenga uetarka imeri ja\u014baskua sesi jaxeaka ka t'arhexeaka.\nArhujtakua 23\nIamendu k'uiripu jatsisti eski ints\u00ef\u014baaka ma anchekuarheta, eski ima na jas\u00ef\nja\u014baskatini jauaka, majkueni eski maruteruecheri ka eska kuajpe\u014baaka enga niatakua no\nambe jatsikuarhiaka.\nIamendu k'uiripu jurhimbekua jatsisti, no amuta\u014bantaparini, eski meiamu\u014baaka ambe ka na\nxani enga anchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi meiamu\u014baaka ka sesi\nexeaka, eski uaka nitamakuarhini ka sesi irekakuarhitarani imeri anapuecha jingoni.\nIamendu k'uiripu sesikua jatsisti kunguarhikuechani uaxastaani ka imajtu inchajpeni\nkunguarhekuarhu ka is\u00ef uni kuapini imeri anchikurhikuani.\nArhujtakua 24\nIamu k'uiripu jatsikuarhesti jurhimbekua mints\u00efkuarhekua, jurhitenchakuarhekua, sesku\natakua anchakuarhekua ka is\u00efjtu jakua na jas\u00ef jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejts\u00eftatakua tsipekueri terukutakata\nimangi tatetspekuuaka, ka is\u00efjtu imeri exenchperakuani, uratajperantskua, ka sesi\njakua, ka t'irekua jindemendo, xukuparhakua, irekua, tsinajperakua ka imangi\nuetarhiuaka ireteri manaratsperakua; ka is\u00efjtu jatsisti jurhimbekua\ntataetsperakuechani, iki no jatsikuarheuaka anchekuarheta, p'amenchakua, no ambouakua,\nts\u00efndikua, t'arhepekua o materu ambe jimbo enga ts\u00eftooka imeri nitamanchakua imangi\njimbo no is\u00ef atini jauaka.\nKuxarhekua ka uajpa sapichuekua jurhimbekua jatsikuarhestiks\u00ef jukauantskuaechani ka\njandiojko jarhutakuaechani. Iamendu takiecha, jupiuakata tembuchakua o u\u00e9rakua",
            "Image": "77f2a6d501e86ebf0ff6f5b3e09e95b6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "tembuchakuarhu, jurhimbekua jatsisti majku jas\u00ef kua\u014bani iretarhu.\nArhujtakua 26\nIamu k'uiripu jurhimbekua jatsikuarhesti ambo\u014bastakua intso\nAmbo\u014bastajperakua niarauati iamu p'irakuni k'uiripekua k'uiripuchaeueri ka ui\u014baperani\nja\u014ba\u014barhikua jurhimbekua k'uiripuecheri ka janguarhekuaechanijku, ui\u014baperauati\nkurhangukua, tekaantskua ka sesi pajperakua iamu sorangua k'uiripucheri ka iamu\niretecheri o chere\u014bekuaecheri, ka manatooti p'irakukua niatakuaecha Kunguarhekua So\nTatembaecha uati erakuni na jas\u00ef ambo\u014bastajperakua uekas\u00efni intskuni uajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua tsipekuarhu\nireteri, maruutani anchekuarheta imangi tsitieka ka inchajpeni jurhenguarhu imangi\nurhepani jauaka ka jurhiatenchakua imangiks\u00ef jima u\u00e9rooka.\nIamu k'uiripu jatsikuarhesti jurhimbekua kuajperantskua imeri pejparikuaechani sesi\njangua ka kejtaskuarhekuecheri imangiks\u00ef k'uaninchooka, anchekuarheta petakua,\nmimxekua, karakua o imecheri sesi niatakua jimbo.\nArhujtakua 28\nIamu k'uiripu jurhimbekua jatsikuarhesti es\u00efki ikasku\u014booka ma ireteri uandangukata ka\niamu s\u00efrukua k'uiripuecheri jininga jurhimbekuaecha ka janguarhekuecha enga\neiamarhijpera\u014bajka i ambo\u014bastajperakuarhu esoka is\u00ef niatakuarheuaka.\nArhujtakua 29\nIamu k'uiripu jatsikuarhesti eiauandakuarhekuaechani ireta jinguni, jimboka jimajku\nuaka kuerakuarheni jandijku imeri k'uiripekua.\nNiatakua iameueri jurhimbekuaecha ka marhunchakua imaeueri janguarhekuaecha, iamu\nk'uiripu engauati jupikakata jima jimberu es\u00efka na uandakata jauaka uandaskukatarhu\njimbokijtu is\u00efjku uati ui\u014bamu jupikani mitejperantskua ka ja\u014ba\u014barhikua jurhimbekua ka\njanguaecheri, ireteri uandangukata ka sesi irekua ma iretarhu imangi jauaka ireteri\njuramukua.\nI jurhimbekuaecha ka jandijku hanguarhekua no uati mentj\u00edkus\u00ef niatakuarheni\nta\u014batskuarhekuni uengurhikua ka uanda\u014bekuaechani Kunguarhekua Ma Sorangua\nK'uiripuecheri.\nArhujtakua 30\nNo ambe ma i ambo\u014bastajperakua uati kurhangukuarheni esoki intskus\u00efnga jurhimbekua\nirechakuani, ma umbatsekuani o ma k'uiripuni, uenani ka p\u00edirakuni niatakuechani o\nniatani ambe ma imangis\u00ef texurhiuaka kenditani nakinderku ma jurhimbekuechani ka\njandijku janguarhekauechani eiamarhijperakatecha i ambo\u014bastajperakuarhu.",
            "Image": "f4969b6ead46f9961d5f3c9c7f0a6a77"
        }
    }
}

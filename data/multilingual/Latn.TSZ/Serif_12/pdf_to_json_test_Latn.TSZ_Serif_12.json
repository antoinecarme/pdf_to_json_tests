{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471158,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "UANDAKUA JURHIMBEKUECHERI K'UIRIPUECHERI PARHAKPENI ANAPU\nINCHAJPEKUA\nMitiparini eski j\u00e1nguarhikua, jurhimbekua ka no jupiperakua parhakpeni jimbo jupikuarhis\u00efndi jeioperakua\njurhimbitku jangueri ka no ambe atarantskueri iamindu majku anapuecheri,\nMitiparini eski no eiangperakua ka isku eekua k'uiripuecheri jurhimbekua is\u00ef jimbos\u00ef xani no sesi kamera\u014bajti;\nka uanda\u014bajti, eski sanderu k'eri ambe ukua k'uiripuecheri, erokakua materu jaso irekakueri engakso\nk'uiripuecha, jurhajkutini ia ch\u00e9kua ka komu j\u00e1angua, sesi marhuataakaks\u00ef uandakua ka mamaru j\u00e1rhati\njakajkukuechani,\nMitiparini sesimindu eski k'uiripuecheri jurhimbikuecha kuajpe\u014baaka K'eri jurhimbikua jimbo, jimbokakso iso\nk'uiripuecha uatiks\u00ef no ambe jupikuarhini ka jauarani no sesi kamberakua jimbo,\nMitiparini istu eski uetaris\u00efnga etsekuni ka k'uiriperani iretecheri sesi pajperakua,\nMitiparini eski iretecha, Iretecheri kunguarhikua sesi jimbomendu uandajti ia imecheri jakajkua K'eri\nkar\u00e1katarhu k'uiripuecheri jupikuarhikua jurhimbekueri, k'uiripueri k'uratsekua ka ts'iuekua ka majku jas\u00ef\njukaparhperakua ts'iueriticheri ka uarhecheri; ka uandastiks\u00ef ia eskaks\u00ef uaka ambakiti ambe ireskuni ka\nirekakua ambe sesi uaxastani eratsiparini eskaks\u00ef us\u00efnga janguarhikuarhini,\nMitiparini eskiks\u00ef K'erhati Irechekuecha eiakurhistiks\u00ef sesi, jarhaujpeni indeni kunguarhikua Organisasioni de\nlas Nasionesi Unidasi jingoni, iamendu ja\u014ba\u014barperani ka urauani jurhimbekuechani ka j\u0251nguarhikuechani\nk'uiripuecheri, ka\nMitiparini eski sesi mitiakaks\u00ef iamendu ieni jas\u00ef jurhimbekuechani ka j\u00e1nguarhikuechani sanderu\njukaparhakuesti ka inde eiakurhikuani uni is\u00ef ukuarhini,\nK'ERI TANGUARHIKUA uandas\u00efndi\nI K'eri Uandakua K'uiripuecheri Jurhimbikuecha Parhakpeni Anapu iamenduchani majku jas\u00ef eraaparini eskiks\u00ef\niamendu iretecha janguarhentaakaks\u00ef, eskaks\u00ef xani k'uiripuecha eski k'umanchikua juramukuecha imani\nexeparini mititpeakaks\u00ef jorhentpeparini ka kaxomperakua jimbo, ini ambe ja\u014ba\u014barhini, uaxastaatikso, sa\u014bani\narhipani iapurhu iso, jiokurhi\u014baati ka sesi ura\u014baati, xani iretecha engakso kurhpitini jaka ka engaksojtu iretecha\njima jupindakuarhitini jaka.\nArhujtakua 1\nIamendu k'uiripuecha janguarhiparini ka majku jarhati ka jurhimbekuecha jingoni kueraa\u014basondikso ka,\njuajtakuarhis\u00efndiks\u00ef ambakiti eratsekua ka kaxumbikua, jatsistiks\u00ef eskaks\u00ef sesi arhijperaaka.\nArhujtakua 2\nIamendu k'uiripuecha jatsistiks\u00ef iamendu jurhimbekuechani ka janguarhikuechani engaks\u00ef ixu uandajka, na\nuejiki jas\u00ef iurhiri jatani, xarharani, ts'iuerati o uarhi, uandani, chere\u014beni, eratseni o materu jangua kamani, nani\nuejki anapueni, jatsikurhini tumina o no ambe, kueraakateni o materu jas\u00ef ambe uni o jamani.\nIstu, no ima pa\u014baati naki enga kunguarhikua juramukueri jamaaka, naki uejkini o nani uejki anapueni enga\njupindakurhitini jauaka ma k'uiripu, xani enga ma paisi juramukuarhiti anapueuaka, eski ima irechekua enga no\niamendu ambe jandiajku juramukuarhiaka.\nArhujtakua 3\nIamendu k'uiripuecha jurhimbekua jatsistiks\u00ef jamani i parhakpeni, janguarhikuarhini ka tsipekua kuajpeme\u014bani.\nArhujtakua 4\nNo nema jamaati isku anchikuarhits\u00efpeni nijtu isku jantspeni; isku anchikuarhits\u00efpekua no sesikua jarhasti ka ni\nniatats\u00efpetichani ataraantani o piauani na uejki jas\u00ef jimboeni.\nArhujtakua 5\nNo nema jatsisti eski komku ka\u014baaka o eski k'uratsekueni jaso ambe ka\u014bantaaka.\nArhujtakua 6\nIamendu k'uiripuecha jurhimbekua jatsisks\u00ef, iapurhu is\u00ef, eski ja\u014ba\u014barhi\u014baaka na uejki jasoeni.\nArhujtakua 7\nIamenduks\u00ef majku jas\u00efsti jurhimbekuarhu jimbo ka jatsistiks\u00ef, ne uejkini, majku jas\u00ef kuajpikurhintskua,\njurhimbekuecha jingoni. Iamenduks\u00ef majku jas\u00ef kuajpekuarhintskua jatsisti ne enga t'auajchakuaka ka no paaka\nini uandakuani ka eratsekuani.",
            "Image": "3c4ec14e43267ff2ccbdb267649881fa"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Arhujtakua 8\nIamendu k'uiripuecha jurhimbikua jatsisti jupikuarhini ambe enga kuajpintaaka, enga tsandpeme\u014baaka\nkuramukperakuarhu, eska kuajpe\u014bantaaka enga imeri jurhimbekuechani t'auajchakume\u014baaka.\nArhujtakua 9\nNo nema uati is\u00efkumendu undani jupi\u014bani, o\u014ba\u014bani ni chuta\u014bantani o petaata\u014bani.\nArhujtakua 10\nIamendu k'uiripu jurhimbekua jatsisti, mangueni jatini, eska kurajcha\u014baaka ka eska sesi kurangume\u014bantaaka,\neskakso juramuticha no nema jingoni k'uetsapeaka, eratseparinks\u00ef imecheri jurhimbekuechani ka janguechani, o\nengaks\u00ef uekaka mitikuni ambes\u00ef ts\u00efjpa.\nArhujtakua 11\nIamendu k'uiripu tsandpeme\u014bakata ma ambe tso\nNo nema jupi\u014baati ka o\u014ba\u014bani enga jiajkani enga tso\nArhujtakua 12\nNo noma inchakume\u014baati imeri irekakuarhikua jimbo imeri japindembekuarhu, imeri k'umanchikuarhu o imeri\nambe axatsoperakuarhunijtu chure\u014bani jaakuarhime\u014bani ambe. Ini ambe jimbo iamendu k'uiripu jatsisti\njurhimbekua eska kuajpikurhintaaka.\nArhujtakua 13\nIamendu k'uiripu jurhimbekua jatsisti jamani ka erakukuarhini nani enga irekaaka ma Irechekuarhu.\nIamendu k'uiripu jurhimbekua jatsisti ueakuni ma o imeri paisirhu ka menderu ichaakuntani.\nArhujtakua 14\nEnga andangu\u014bani o jupi\u014bakuekani jauaka\nI jurhimbekua no uati uanakutani o kurajkuarhini ma ambe ts\u00efjpakua jimbo enga ambe arhijka Nasionesi\nUnidasirhu.\nArhujtakua 15\nIamendu k'uiripu jurhimbikua jatsisti nani enga anapueuaka.\nNo nema euakuarhe\u014baati jurhimbikua isku undani nani enga anapueuaka o irekaaka ka majku jastu enga\nuekaaka mojtakukuarhini materu o tamu iso\nArhujtakua 16\nTs'iueriticha ka u\u00e1rhicha, engaks\u00ef tumbiuaka ia ka iurhitskirini ia, jurhimbikua jatsistiks\u00ef, no p'ingu\u014baparini\niurhiri anapuekua o chere\u014bekua jimbo, tembuchani o uambuchani ka ireskuni ma japindembekua; ka majku jaso\nmarhuataatiks\u00ef jurhimbikuechani engaks\u00ef tembungurhitini jauaka ia ka istu engaks\u00ef jurhajkperaaka.\nJeiokperaparinsk\u00ef ka uekaparinkuks\u00ef uati tembungurhirini.\nJapindembekua kueraakatesti parhakpenirhu ka jurhimbikua jarhasti eskiks\u00ef ireta ka Irechekua kuajpiaka ka\njarhuatpeaka.\nArhujtakua 17\nIamendu k'uiripu jurhimbekua jatsisti eski mamaru ambe jandiajku minguarhiaka, ka istu kunguarhuntatini\nmamaru ambe jatsikuarhini materu k'uiripuecha jingoni.\nNo nema euakuarhi\u014baati iskumendu imeri jatsikuarhikua ambe.\nArhujtakua 18\nIamendu k'uiripu jurhimbekua jatsisti eratseni eski na uekaaka, ja\u014baskani ka chere\u014bentu iso; i jurhimbekuajtu\narhis\u00efndi eski u\u014baaka mojtakuni chere\u014bekua ka jokajkukua, istu uandani na jaso chere\u014besondi ka jakajkus\u00efndi,\njandiajku ka uanekuecha jingoni, xani eski mitikuarhiaka ka eskajtu no ambe, jorhenguarhikua jimbo, is\u00ef ukua\njimbo, jangua ka exekua jimbo.\nArhujtakua 19\nIamendu k'uiripuecha jurhimbekua jatsistiks\u00ef arhijpeni ka uandani; i jurhimbikuajtu arhis\u00efndi eski no ambe ma\narhi\u014baaka ambe enga uandaaka, ka etsakuni, mamaru jas\u00ef ambe etsakutarakua jimbo.",
            "Image": "e65f8cb411e383ff85c850b2633e7ee4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Arhujtakua 20\nIamendu k'uiripuecha sesikua jasistiks\u00ef tanguarhi\u014bantani ka kunguarhi\u014bantani kasopekua jingoni.\nNo nemanks\u00ef uati ui\u014barhitani eski ma kunguarhikua jingoniuaka.\nArhujtakua 21\nIamendu k'uiripu jatsisti sesikua uni andaparakuerani k'eri juramukuarhu, andaparakuerani o enga\nerakuntskuarhu u\u00e9raaka.\nIamendu k'uiripu sesikua jatsisti eski majku jas\u00ef ambe uaka teru\u014barhita\u014bani juramukua imeri paisirhu.\nK'uiripueri eratsekua ireteri anapu majkuesti jupitsekua ui\u014bapikua enga ireta uandaaka juramukueri; i\nkuramukperati uati ma juramitini jatsini erakuntskuarhu engakso ukuarheni jauaka na jatini enga k'uaniaka,\nerakuntaparini s\u00efpatinku o iamendu exe\u014baparini.\nArhujtakua 22\nIamendu k'uiripu, jimboka iretarhu anapueka, jurhimbikua jatsisti ja\u014ba\u014barhikua kuajperata intso\u014bani\njarhuajperaparini iamendu juramukuecha jingoni juchari p\u028bindetsikuarhu jimbo ka tepetsekuarhu, marhuatani\ntumini juchari Irechekuarhu anapu, enga uetarka imeri ja\u014baskua sesi jaxeaka ka t'arhexeaka.\nArhujtakua 23\nIamendu k'uiripu jatsisti eski ints\u00ef\u014baaka ma anchekuarheta, eski ima na jas\u00ef ja\u014baskatini jauaka, majkueni eski\nmaruteruecheri ka eska kuajpe\u014baaka enga niatakua no ambe jatsikuarhiaka.\nIamendu k'uiripu jurhimbekua jatsisti, no amuta\u014bantaparini, eski meiamu\u014baaka ambe ka na xani enga\nanchikuarhitini jauaka.\nIamendu k'uiripu enga anchikuarhijka jurhimbikua jatsisti eska sesi meiamu\u014baaka ka sesi exeaka, eski uaka\nnitamakuarhini ka sesi irekakuarhitarani imeri anapuecha jingoni.\nIamendu k'uiripu sesikua jatsisti kunguarhikuechani uaxastaani ka imajtu inchajpeni kunguarhekuarhu ka is\u00ef uni\nkuapini imeri anchikurhikuani.\nArhujtakua 24\nIamu k'uiripu jatsikuarhesti jurhimbekua mints\u00efkuarhekua, jurhitenchakuarhekua, sesku atakua\nanchakuarhekua ka is\u00efjtu jakua na jas\u00ef jimbo jandajpekua meiamukata.\nArhujtakua 25\nIamu k'uipiru jatsikuarhesti jurhimbekua jurhimbejts\u00eftatakua tsipekueri terukutakata imangi tatetspekuuaka, ka\nis\u00efjtu imeri exenchperakuani, uratajperantskua, ka sesi jakua, ka t'irekua jindemendo, xukuparhakua, irekua,\ntsinajperakua ka imangi uetarhiuaka ireteri manaratsperakua; ka is\u00efjtu jatsisti jurhimbekua\ntataetsperakuechani, iki no jatsikuarheuaka anchekuarheta, p'amenchakua, no ambouakua, ts\u00efndikua,\nt'arhepekua o materu ambe jimbo enga ts\u00eftooka imeri nitamanchakua imangi jimbo no is\u00ef atini jauaka.\nKuxarhekua ka uajpa sapichuekua jurhimbekua jatsikuarhestiks\u00ef jukauantskuaechani ka jandiojko\njarhutakuaechani. Iamendu takiecha, jupiuakata tembuchakua o u\u00e9rakua tembuchakuarhu, jurhimbekua jatsisti\nmajku jas\u00ef kua\u014bani iretarhu.\nArhujtakua 26\nIamu k'uiripu jurhimbekua jatsikuarhesti ambo\u014bastakua intso\nAmbo\u014bastajperakua niarauati iamu p'irakuni k'uiripekua k'uiripuchaeueri ka ui\u014baperani ja\u014ba\u014barhikua\njurhimbekua k'uiripuecheri ka janguarhekuaechanijku, ui\u014baperauati kurhangukua, tekaantskua ka sesi\npajperakua iamu sorangua k'uiripucheri ka iamu iretecheri o chere\u014bekuaecheri, ka manatooti p'irakukua\nniatakuaecha Kunguarhekua So\nTatembaecha uati erakuni na jas\u00ef ambo\u014bastajperakua uekas\u00efni intskuni uajpechani.\nArhujtakua 27\nIamu k'uiripu jurhimbekua jatsikuarhesti jandijku inchamukuni mimixekua tsipekuarhu ireteri, maruutani\nanchekuarheta imangi tsitieka ka inchajpeni jurhenguarhu imangi urhepani jauaka ka jurhiatenchakua\nimangiks\u00ef jima u\u00e9rooka.\nIamu k'uiripu jatsikuarhesti jurhimbekua kuajperantskua imeri pejparikuaechani sesi jangua ka\nkejtaskuarhekuecheri imangiks\u00ef k'uaninchooka, anchekuarheta petakua, mimxekua, karakua o imecheri sesi\nniatakua jimbo.",
            "Image": "44c4ec27d879da971ff3a760a42b6884"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Arhujtakua 28\nIamu k'uiripu jurhimbekua jatsikuarhesti es\u00efki ikasku\u014booka ma ireteri uandangukata ka iamu s\u00efrukua\nk'uiripuecheri jininga jurhimbekuaecha ka janguarhekuecha enga eiamarhijpera\u014bajka i ambo\u014bastajperakuarhu\nesoka is\u00ef niatakuarheuaka.\nArhujtakua 29\nIamu k'uiripu jatsikuarhesti eiauandakuarhekuaechani ireta jinguni, jimboka jimajku uaka kuerakuarheni\njandijku imeri k'uiripekua.\nNiatakua iameueri jurhimbekuaecha ka marhunchakua imaeueri janguarhekuaecha, iamu k'uiripu engauati\njupikakata jima jimberu es\u00efka na uandakata jauaka uandaskukatarhu jimbokijtu is\u00efjku uati ui\u014bamu jupikani\nmitejperantskua ka ja\u014ba\u014barhikua jurhimbekua ka janguaecheri, ireteri uandangukata ka sesi irekua ma iretarhu\nimangi jauaka ireteri juramukua.\nI jurhimbekuaecha ka jandijku hanguarhekua no uati mentj\u00edkus\u00ef niatakuarheni ta\u014batskuarhekuni uengurhikua ka\nuanda\u014bekuaechani Kunguarhekua Ma Sorangua K'uiripuecheri.\nArhujtakua 30\nNo ambe ma i ambo\u014bastajperakua uati kurhangukuarheni esoki intskus\u00efnga jurhimbekua irechakuani, ma\numbatsekuani o ma k'uiripuni, uenani ka p\u00edirakuni niatakuechani o niatani ambe ma imangis\u00ef texurhiuaka\nkenditani nakinderku ma jurhimbekuechani ka jandijku janguarhekauechani eiamarhijperakatecha i\nambo\u014bastajperakuarhu.",
            "Image": "a1f5a4520edf76db8c771f81720c520c"
        }
    }
}

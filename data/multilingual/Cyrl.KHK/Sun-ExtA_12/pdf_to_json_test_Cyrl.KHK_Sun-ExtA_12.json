{
    "MetaData": {
        "Author": null,
        "Creation_Date": 1581468877,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "5e0524071b007d002c9450e6a915c941",
            "Index": 0,
            "Label": "1",
            "Size": [
                595.0,
                842.0
            ],
            "Text": "ХҮНИЙ ЭРХИЙН ТҮГЭЭМЭЛ ТУНХАГЛАЛ\nОРШИЛ\nХүн төрөлхтөний гэр бүлийн бүх гишүүнд угаас заяасан нэр төр болон\nтэдний тэгш, салшгүй эрхийг хүлээн зөвшөөрөх нь эрх чөлөө, шударга\nёс, бүх нийтийн энх тайвны үндэс мөнийг иш үндэс болгон,\nхүний эрхийг үл тоомсорлох, басамжлах нь зон олны жигшлийг\nтөрүүлсэн балмад үлйдэлд хүргэж байсан бөгөөд хүмүүс үг хэл, итгэл\nүнэмшилтэй байх, эрх ёөлөөтэй, айх аюулгүй, гачигдал зовлонгүй\nдэлхий ертөнцийг бий болгох нь хүн ардын эрхэм дээд эрмэлзлэл\nмөн хэмээн үзэж,\nхүмүүс эзэрхэг засаглал, дарлалын эсрэг өөрийн эрхгүй эцсийн\nарга болгон зэвсэглэн босоход хүргэхгүйн тулд хүний эрхийг\nхуулиар хамгаалах нь зайлшгүй чухал гэдгийг анхааран,\nулс түмний хооронд нөхөрсөг харилцаа хөгжүүлэхэд тус дөхөм үзүүлэх\nшаардлагатайг харгалзан,\nНэгдсэн Үндэстний Байгууллагад нэгдсэн улс түмэн хүний үндсэн\nэрх, бие хүний нэр төр, үнэ хүндийг сахин хамгаалах, эрэгтэй,\nэмэгтэйчүүдийн тэгш эрхэд итгэл төгс байгаагаа Дүрэмдээ нотолж,\nулам өргөн эрх ёөлөөт нөхцөлд нийгмийн дэвшил, амьдралын нөхцлийг\nсайжруулахад дөхөм үзүүлэхээр шийдвэрлэснийг харгалзан,\nГишүүн улсууд Нэгдсэн Үндэстний Байгууллагатай хамтран хүний\nэрх, үндсэн эрх чөлөөг нийтээр хүндлэн сахиулахад тус дөхөм үзүүлэх\nүүрэг авсныг үндэслэн,\nэнэхүү үүргийг бүрэн биелүүлэхэд хүний эрх, эрх чөлөөний мөн чанарыг\nнэгэн мөр ойлгох явдал нэн их ач холбогдолтойг харгалзан,\nЕрөнхий Ассамблей,\nХүний эрхийн энэхүү түгээмэл Тунхаглалыг дэлхийн бүх улс түмэн,\nбүх улс орон зорилтоо болгон дэвшүүлж, хүн бүр, нийгмийн нэгж\nбайгууллага болгон энэхүү зорилтыг биелүүлэхийн тулд эл\nТунхаглалын үзэл санааг түгээн дэлгэрүүлэх замаар эдгээр эрх,\nэрх чөлөөг хүндэтгэн мөрдөх явдалд дөхөм үзүүлэх, үндэсний болон\nолон улсын хэмжээний дэвшилтэт арга замаар хүний эрх, эрх чөлөөг\nНэгдсэн Үндэстний Байгууллагын гишүүн улс орны ард түмэн,\nтэдгээр улсын эрх мэдэлд байгаа нутаг дэвсгэр дээр оршин\nсуудаг ард олны аль алинаар нь зохих ёсоор зөвшөөрүүлэн\nхэрэгжүүлэхийг зарлан тунхаглаж байна\nНэгдүгээр зүйл\nХүн бүр төрж мэндлэхэд эрх чөлөөтэй, адилхан нэр төртэй, ижил\nэрхтэй байдаг. Оюун ухаан, нандин чанар заяасан хүн гэгч өөр\nхоорондоо ахан дүүгийн үзэл санаагаар харьцах учиртай.\nХоёрдугаар зүйл\nХүн бүр энэ Тунхаглалд заасан бүхий л эрх, эрх чөлөөг ямар ч\nялгаваргүйгээр, яс үндэс, арьс өнгө, хүйс, хэл, шашин шүтлэг, улс\nтөрийн болон бусад үзэл бодол, үндэсний буюу нийгмийн гарал, эд\nхөрөнгийн байдал, язгуур угсаа, бусад ялгааг эс харгалзан\nадилхан эдлэх ёстой. Мөн түүнчлэн тухайн хүний харъяалдаг улс\nорон буюу нутаг дэвсгэрийн улс төр, эрх зүйн буюу олон улсын\nстатус ямар ч байлаа гэсэн, тэрхүү нутаг дэвсгэр нь тусгаар\nтогтносон, бусдын асрамжид байгаа, өөртөө захиргаагүй буюу бүрэн\nэрхт байдал нь өөр ямар ч байдлаар хязгаарлагдмал байсан,\nхүнийг ялгаварлаж үл болно.\nГуравдугаар зүйл\nХүн бүр амьд явах, эрх чөлөөтэй байх, халдашгүй дархан байх\nэрхтэй.\nДөрөвдүгээр зүйл\nХэнийг ч боолчлол буюу бусдын эрхшээлд байлгах ёсгүй, боолчлол\nболон боолын худалдааны бүх төрлийг хориглоно.\nТавдугаар зүйл\nХэнд ч эрүү шүүлт тулгах буюу хэрцгий, хүний ёсноос гадуур эсхүл\nнэр төрийг нь доромжлон харьцах, шийтгэхийг хориглоно."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "f81286c678031d60d34c3cbc765a3cce",
            "Index": 1,
            "Label": "2",
            "Size": [
                595.0,
                842.0
            ],
            "Text": "Зургадугаар зүйл\nХүн бүр хаана ч байсан эрх зүйн этгээд байх эрхээ хүлээн\nзөвшөөрүүлэх эрхтэй.\nДолдугаар зүйл\nХүн бүр хуулийн өмнө адил тэгш бөгөөд ямар ч ялгаваргүйгээр\nхуулиар адилхан хамгаалуулах эрхтэй. Хүн бүр энэхүү Тунхаглалд\nхаршлах аливаа үйлдэл, ялгаварлан гадуурхах явдал, тэгэж\nялгаварлан гадуурхах аливаа тухиралтаас адилхан\nхамгаалуулах эрхтэй.\nНаймдугаар зүйл\nҮндсэн хууль, бусад хуулиар олгосон эрх нь зөрчигдвөл хүн бүр эрх\nмэдэл бүхий үндэсний шүүхээр эрхээ бүрэн сэргээн тогтоолгох\nэрхтэй.\nЕсдүгээр зүйл\nХэнийг ч дур мэдэн баривчлах, саатуулах буюу хөөн зайлуулах\nёсгүй.\nАравдугаар зүйл\nХүн бүр эрх, үүргээ тодорхойлуулах, эрүүгийн ял тулгавал тэр нь\nхир зэрэг үндэслэлтэй болохыг тогтоолгохын тулд тухайн\nхэргийг бүрн тэгш эрхийн үндсэн дээр, ил од байдлаар, шударга\nёсны бүх шаардлагын дагуу бусдын нөлөөнд автагдаагүй, гагцхүү\nхуулинд захирагдах шүүхээр шийдвэрлүүлэх эрхтэй.\nАрван нэгдүгээр зүйл\nГэмт хэрэгт яллагдаж буй хүн бүр өөрт нь тулгасан хэргийг\nөмгөөлүүлэх буюу өөрөө өмгөөлөх бүрэн боломжтойгоор шүүх хурлаар ил\nхэлэлцэн таслаж, хуулийн дагуу гэм буруутай нь тогтоогдох\nхүртэл гэм буруугүй гэж тооцогдох эрхтэй.\nТухайн үед үндэсний хууль тогтоомж буюу олон улсын эрх зүйн\nдагуу гэмт хэрэгт эс тооцож байсан аливаа үйлдэл хийсэн буюу\nхийгээгүйг үндэслэж хэнийг ч гэмт хэрэгт яллан шийтгэх ёсгүй.\nТүүнёлэн гэмт хэрэг гарсан тэр үед ногдуулж болох байснаас илүү\nхүнд ял тохоож болохгүй.\nАрван хоёрдугаар зүйл\nХэний ч хувийн болон гэр бүлийн амьдралд хөндлөнгөөс дур мэдэн\nоролцох, орон байрны халдашгүй байдал, захидал харилцааны нь\nнууц, эсвэл нэр төр, алдар хүндэд нь дураар халдах ёсгүй. Тэгж\nоролцох, тийнхүү халдах гэвэл хэн ч бай хуулиар хамгаалуулах\nэрхтэй.\nАрван гуравдугаар зүйл\nХэн ч бай улс орны дотор чөлөөтэй зорчих, оршин суух газраа\nчөлөөтэй сонгон авах эрхтэй.\nХэн ч бай аль ч улс орныг, түүний дотор эх орноо орхин явах, эх\nорондоо эргэж очих эрхтэй.\nАрван дөрөвдүгээр зүйл\nХэн боловё мөрдөлт мөшгөлтөөс зугтаж өөр улс оронд орогнох\nболомжийг эрэлхийлэх, тийнхүү орогнох эрхтэй.\nУлс төрийн бус гэмт хэрэг үйлдсэн, эсвэл Нэгдсэн Үндэстний\nБайгууллагын зорилго, зарчимд харш хэрэг үйлдсэний улмаас\nзайлшгүй мөрдөгдөж буй тохиолдолд дээрх эрхийг эдэлж үл болно.\nАрван тавдугаар зүйл\nХүн бүр иргэний харъяалалтай байх эрхтэй.\nАль ч хүний иргэний харъяаллыг буюу харъяаллаа өөрчлөх эрхийг\nдур мэдэн хасах ёсгүй.\nАрван зургадугаар зүйл\nНасанд хүрсэн эрэгтэй, эмэгтэй хүмүүс арьс өнгө, яс үндэс, шашин\nшүтлэгтэй холбогдсон аливаа хязгаарлалтгүйгээр гэрлэх, өрх"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "3caedd5d39c2dffc1d7290087a21d24a",
            "Index": 2,
            "Label": "3",
            "Size": [
                595.0,
                842.0
            ],
            "Text": "тусгаарлах эрхтэй. Тэд гэрлэхдээ, гэрлэснийхээ дараа болон\nгэрлэлтээ цуцлуулах үед тэгш эрх эдэлнэ.\nЭрэгтэй, эмэгтэй хоёр хүн чөлөөтэй, харилцан бүрэн зөвшөөрсөн\nнөхцөлд гэрлэж болно.\nГэр бүл бол нийгмийн жам ёсны үндсэн нэгж мөн бөгөөд нийгэм, төрөөр\nхамгаалуулах эрхтэй.\nАрван долдугаар зүйл\nХүн бүр эд хөрөнгийг хувьдаа буюу бусадтай хамтарч өмчлөх эрхтэй.\nХэний ч эд хөрөнгийг дураар хураан авч болохгүй.\nАрван наймдугаар зүйл\nХүн бүр чөлөөтэй бодож сэтгэх, шүтэж бишрэх, сүсэглэх эрхтэй, энэ\nнь шашин шүтлэг буюу үзэл бодлоо өөрчлөх эрх, ганцаараа буюу\nбусадтай хамтран нийтийн болон хувийн журмаар шашин шүтлэг,\nүзэл бодлоо заан түгээх, төргөл хийх, сургаал гүйцэтгэх, шашны\nхийгээд зан үйлийн ёслол үйлдэх эрхийг хамарна.\nАрван есдүгээр зүйл\nХүн бүр өөрийн зэл бодолтой байж, түүнийгээ чөлөөтэй илэрхийлэх\nэрхтэй, үүнд үзэл бодлоо ямар ч хориг цээргүй баримтлах, аливаа\nүзэл санаа, мэдээллийг улсын хилийн заагаар үл хязгаарлан\nболомжтой арга замаар эрж сурвалжлах, олж ашиглах, түгээн\nдэлгэрүүлэх эрх багтана.\nХорьдугаар зүйл\nХүн бүр тайван замаар сайн дураар хуран цуглах, эвлэлдэн нэгдэх\nэрхтэй.\nХэнийг ч аливаа эвлэл холбоонд албадан оруулах ёсгүй.\nХорин нэгдүгээр зүйл\nХүн бүр улс орноо удирдахад шууд буюу чөлөөтэй сонгосон\nтөлөөлөгчдөөрөө уламжлан оролцох эрхтэй.\nХүн бүр улс орондоо төрийн алба хаших тэгш эрхтэй.\nАрд түмний хүсэл зориг бол засаг заслын үндэс мөн: энэ хүсэл\nзориг нь бүх нийтэд сонгуулийн тэгш эрх эдлүүлэх үндсэн дээр\nсаналыг нууцаар хураах, эсвэл саналаа чөлөөтэй гаргах явдлыг\nхангахуйц өөр бусад хэлбэрийг ашиглах замаар тогтмол, хуурамч\nбус сонгууль явуулахад илрэлээ олно.\nХорин хоёрдугаар зүйл\nХүн бүр нийгмийн гишүүний хувьд нийгмээс хангамж авах эрхтэй\nбөгөөд нэр төрөө хамгаалах , биеэ боловсруулж хөгжүүлэхэд зайлшгүй\nшаардлагатай эдийн засаг, нийгэм, соёлын талын эрх дархаа\nтухайн улс орны хүчин чармайлт хийгээд олон улсын хамтын\nажиллагааны нөөц бололцоонд нийцүүлэн эдлэх эрхтэй.\nХорин гуравдугаар зүйл\nХүн бүр хөдөлмөрлөх, ажлаа чөлөөтэй сонгох, хөдөлмөрийн шударга,\nтаатай нөхцлөөр хангуулах, ажилгүйдлээс сэргийлэн хамгаалуулах\nэрхтэй.\nХүн бүр ямар ч ялгаваргүйгээр адил хэмжээний хөдөлмөрт адил\nхэмжээний шан хөлс авах эрхтэй.\nАжил хөдөлмөр эрхэлж байгаа хэн боловч хувийн болон ам\nбүлийнхээ ахуй амьжиргааг хүний зэрэгтэй авч явахад\nхүрэлцэхүйц бөгөөд зайлшгүй тохиолдолд нийгмийн хангамжийн эх\nүүсгэврээр нэмэн арвижуулсан, хийсэндээ таарсан, хүртээмжтэй\nшан хөлс авах эрхтэй.\nХүн бүр эрх ашгаа хамгаалуулах зорилгоор үйлдвэрчний эвлэл\nбайгуулах буюу нэгдэх эрхтэй.\nХорин дөрөвдүгээр зүйл\nХүн бүр ажлын цагийг зохистойгоор хязгаарлахыг шаардах,\nцалинтай тогтмол амралт эдлэх эрхийг оролцуулан амрах, зав"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "fe1f39d7896f53e3ee41c6340e70fbf5",
            "Index": 3,
            "Label": "4",
            "Size": [
                595.0,
                842.0
            ],
            "Text": "чөлөөтэй байх эрхтэй.\nХорин тавдугаар зүйл\nХүн бүр хоол хүнс, хувцас хунар, орон байр, эмчилгээ сувилгаа,\nнийгэм ахуйн зайлшгүй шаардлагатай үйлёилгээг оролцуулаад\nөөрийн болон ам бүлийнхнийхээ эрүүл мэнд, аж амьдралыг тэтгэхэд\nхүрэлцэхүйц амьжиргаатай байх эрхтэй, ажилгүйдэх, өвчлөх, тахир\nдутуу болох, бэлэвсрэх, өтлөх, эсвэл өөрөөс үл хамаарах бусад\nшалтгаанаар амь зуулгагүй болох нөхцөлд тэтгэмж авах эрхтэй.\nЭх, нялхас онцгой асрамж, туслалцаа авах эрхтэй. Баталгаатай\nгэр бүлээс гарсан болон бутач хүүхэд ялгаагүй нийгмээр адилхан\nхамгаалуулна.\nХорин зургадугаар зүйл\nХүн бүр сурч боловсрох эрхтэй. Наад зах нь анхан шатны болон\nерөнхий боловсролыг үнэ төлбөргүй олгодог байвал зохино. Хүн бүр\nзаавал анхан шатны боловсролтой байх шаардлагатай. Техникийн\nболон тусгай мэргэжлийн боловсрол нийтэд хүртээмжтэй байх\nёстой, авъяас чадварыг нь үндэслэн хүн бүрт дээд боловсрол\nэзэмших боломжийг адилхан олгох ёстой.\nБоловсрол нь бие хүнийг өв тэгш хөгжүүлэх, хүнйи эрх, үндсэн эрх\nёөлөөг улам бүр хүндэтгэдэг болгоход чиглэх ёстой. Боловсрол нь\nаливаа улс түмэн, янз бүрийн арьстан хийгээд шашны бүлгүүд бие\nбиенээ ойлгох, хүлцэн тэвёих, эвсэн найрамдах, мөн түүнёлэн\nНэгдсэн Үндэстний Байгууллагаас энх тайвныг сахин хамгаалах\nталаар явуулж буй үйл ажиллагаанд дөхөм үзүүлэх ёстой.\nБага насны хүүхдийн боловсролын чиглэлийг сонгоход эцэг эх\nдавуу эрх эдэлнэ.\nХорин долдугаар зүйл\nХүн бүр нийгмийнхээ соёлын амьдралд чөлөөтэй оролцох, урлагийг\nбахдах, шинжлэх ухааны дэвшилд оролцож үр шимийг нь хүртэх\nэрхтэй.\nХүн бүр өөрийн туурвисан шинжлэх ухаан, утга зохиол, уран сайхны\nбүтээлийн материаллаг болон ёс суртахууны үр шимийг хүртэж,\nашиг сонирхлоо хамгаалуулах эрхтэй.\nХорин наймдугаар зүйл\nХүн бүр энэ Тунхаглалд заасан эрх, эрх чөлөөг бүрэн эдэлж\nболохуйц тийм нийгмийн байгууламж болон олон улсын дэг журамд\nаж төрөх ёстой.\nХорин есдүгээр зүйл\nХүн бүр нийгмийнхээ өмнө тодорхой үүрэг хүлээх бөгөөд гагцхүү\nнийгэм л бие хүний чөлөөтэй, өв тэгш хөгжлийг хангана.\nХүн бүр эрх, эрх чөлөөгөө эдлэхдээ бусдын эрх, эрх чөлөөг зүйн дагуу\nзөвшөөрөн хүндлэх, ёс суртахууны шударга шаардлагыг биелүүлэх,\nардёилсан нийгэмд байдаг хэв журам, бүх нийтийн сайн сайхан\nбайдлыг хангах үүднээс хуульчлан тогтоосон зохих\nхязгаарлалтад л захирагдана.\nЭдгээр эрх, эрх чөлөөг Нэгдсэн Үндэстний Байгууллагын зорилго,\nзарчимд харшлуулан эдлэх ёсгүй.\nГучдугаар зүйл\nЭнэхүү Тунхаглалын ямар ч зүйл ангийг аль нэг улс орон, бүлэг\nбуюу бие хүний зүгээс энд тунхагласан эрх, эрх чөлөөг үгүйсгэхэд\nчиглэсэн аливаа ажиллагаа явуулах, тийм үйлдэл хийх эрх,\nбололцоо олгож байгаа мэтээр мушгин ойлгож болохгүй."
        }
    }
}

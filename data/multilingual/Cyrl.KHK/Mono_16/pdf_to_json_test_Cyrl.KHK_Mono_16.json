{
    "MetaData": {
        "Author": null,
        "Creation_Date": 1581468793,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "13d466070ef2e23e0311c3d6d36e6194",
            "Index": 0,
            "Label": "1",
            "Size": [
                595.0,
                842.0
            ],
            "Text": "ХҮНИЙ ЭРХИЙН ТҮГЭЭМЭЛ ТУНХАГЛАЛ\nОРШИЛ\nХүн төрөлхтөний гэр бүлийн бүх гишүүнд угаас заяасан нэр төр болон\nтэдний тэгш, салшгүй эрхийг хүлээн зөвшөөрөх нь эрх чөлөө, шударга ёс,\nбүх нийтийн энх тайвны үндэс мөнийг иш үндэс болгон,\nхүний эрхийг үл тоомсорлох, басамжлах нь зон олны жигшлийг төрүүлсэн\nбалмад үлйдэлд хүргэж байсан бөгөөд хүмүүс үг хэл, итгэл үнэмшилтэй\nбайх, эрх ёөлөөтэй, айх аюулгүй, гачигдал зовлонгүй дэлхий ертөнцийг бий\nболгох нь хүн ардын эрхэм дээд эрмэлзлэл мөн хэмээн үзэж,\nхүмүүс эзэрхэг засаглал, дарлалын эсрэг өөрийн эрхгүй эцсийн арга болгон\nзэвсэглэн босоход хүргэхгүйн тулд хүний эрхийг хуулиар хамгаалах нь\nзайлшгүй чухал гэдгийг анхааран,\nулс түмний хооронд нөхөрсөг харилцаа хөгжүүлэхэд тус дөхөм үзүүлэх\nшаардлагатайг харгалзан,\nНэгдсэн Үндэстний Байгууллагад нэгдсэн улс түмэн хүний үндсэн эрх, бие\nхүний нэр төр, үнэ хүндийг сахин хамгаалах, эрэгтэй, эмэгтэйчүүдийн тэгш\nэрхэд итгэл төгс байгаагаа Дүрэмдээ нотолж, улам өргөн эрх ёөлөөт\nнөхцөлд нийгмийн дэвшил, амьдралын нөхцлийг сайжруулахад дөхөм\nүзүүлэхээр шийдвэрлэснийг харгалзан,\nГишүүн улсууд Нэгдсэн Үндэстний Байгууллагатай хамтран хүний эрх, үндсэн\nэрх чөлөөг нийтээр хүндлэн сахиулахад тус дөхөм үзүүлэх үүрэг авсныг\nүндэслэн,\nэнэхүү үүргийг бүрэн биелүүлэхэд хүний эрх, эрх чөлөөний мөн чанарыг\nнэгэн мөр ойлгох явдал нэн их ач холбогдолтойг харгалзан,\nЕрөнхий Ассамблей,\nХүний эрхийн энэхүү түгээмэл Тунхаглалыг дэлхийн бүх улс түмэн, бүх улс\nорон зорилтоо болгон дэвшүүлж, хүн бүр, нийгмийн нэгж байгууллага болгон\nэнэхүү зорилтыг биелүүлэхийн тулд эл Тунхаглалын үзэл санааг түгээн\nдэлгэрүүлэх замаар эдгээр эрх, эрх чөлөөг хүндэтгэн мөрдөх явдалд дөхөм\nүзүүлэх, үндэсний болон олон улсын хэмжээний дэвшилтэт арга замаар хүний\nэрх, эрх чөлөөг Нэгдсэн Үндэстний Байгууллагын гишүүн улс орны ард\nтүмэн, тэдгээр улсын эрх мэдэлд байгаа нутаг дэвсгэр дээр оршин суудаг\nард олны аль алинаар нь зохих ёсоор зөвшөөрүүлэн хэрэгжүүлэхийг зарлан\nтунхаглаж байна\nНэгдүгээр зүйл\nХүн бүр төрж мэндлэхэд эрх чөлөөтэй, адилхан нэр төртэй, ижил эрхтэй\nбайдаг. Оюун ухаан, нандин чанар заяасан хүн гэгч өөр хоорондоо ахан\nдүүгийн үзэл санаагаар харьцах учиртай.\nХоёрдугаар зүйл\nХүн бүр энэ Тунхаглалд заасан бүхий л эрх, эрх чөлөөг ямар ч\nялгаваргүйгээр, яс үндэс, арьс өнгө, хүйс, хэл, шашин шүтлэг, улс төрийн"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1b44b91d301b26fbc0eaf5c6b23962fa",
            "Index": 1,
            "Label": "2",
            "Size": [
                595.0,
                842.0
            ],
            "Text": "болон бусад үзэл бодол, үндэсний буюу нийгмийн гарал, эд хөрөнгийн\nбайдал, язгуур угсаа, бусад ялгааг эс харгалзан адилхан эдлэх ёстой. Мөн\nтүүнчлэн тухайн хүний харъяалдаг улс орон буюу нутаг дэвсгэрийн улс төр,\nэрх зүйн буюу олон улсын статус ямар ч байлаа гэсэн, тэрхүү нутаг\nдэвсгэр нь тусгаар тогтносон, бусдын асрамжид байгаа, өөртөө захиргаагүй\nбуюу бүрэн эрхт байдал нь өөр ямар ч байдлаар хязгаарлагдмал байсан,\nхүнийг ялгаварлаж үл болно.\nГуравдугаар зүйл\nХүн бүр амьд явах, эрх чөлөөтэй байх, халдашгүй дархан байх эрхтэй.\nДөрөвдүгээр зүйл\nХэнийг ч боолчлол буюу бусдын эрхшээлд байлгах ёсгүй, боолчлол болон\nбоолын худалдааны бүх төрлийг хориглоно.\nТавдугаар зүйл\nХэнд ч эрүү шүүлт тулгах буюу хэрцгий, хүний ёсноос гадуур эсхүл нэр\nтөрийг нь доромжлон харьцах, шийтгэхийг хориглоно.\nЗургадугаар зүйл\nХүн бүр хаана ч байсан эрх зүйн этгээд байх эрхээ хүлээн зөвшөөрүүлэх\nэрхтэй.\nДолдугаар зүйл\nХүн бүр хуулийн өмнө адил тэгш бөгөөд ямар ч ялгаваргүйгээр хуулиар\nадилхан хамгаалуулах эрхтэй. Хүн бүр энэхүү Тунхаглалд харшлах аливаа\nүйлдэл, ялгаварлан гадуурхах явдал, тэгэж ялгаварлан гадуурхах аливаа\nтухиралтаас адилхан хамгаалуулах эрхтэй.\nНаймдугаар зүйл\nҮндсэн хууль, бусад хуулиар олгосон эрх нь зөрчигдвөл хүн бүр эрх мэдэл\nбүхий үндэсний шүүхээр эрхээ бүрэн сэргээн тогтоолгох эрхтэй.\nЕсдүгээр зүйл\nХэнийг ч дур мэдэн баривчлах, саатуулах буюу хөөн зайлуулах ёсгүй.\nАравдугаар зүйл\nХүн бүр эрх, үүргээ тодорхойлуулах, эрүүгийн ял тулгавал тэр нь хир\nзэрэг үндэслэлтэй болохыг тогтоолгохын тулд тухайн хэргийг бүрн тэгш\nэрхийн үндсэн дээр, ил од байдлаар, шударга ёсны бүх шаардлагын дагуу\nбусдын нөлөөнд автагдаагүй, гагцхүү хуулинд захирагдах шүүхээр\nшийдвэрлүүлэх эрхтэй.\nАрван нэгдүгээр зүйл\nГэмт хэрэгт яллагдаж буй хүн бүр өөрт нь тулгасан хэргийг өмгөөлүүлэх\nбуюу өөрөө өмгөөлөх бүрэн боломжтойгоор шүүх хурлаар ил хэлэлцэн таслаж,\nхуулийн дагуу гэм буруутай нь тогтоогдох хүртэл гэм буруугүй гэж\nтооцогдох эрхтэй."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5f3d5db305db70ad97b1280b0061a420",
            "Index": 2,
            "Label": "3",
            "Size": [
                595.0,
                842.0
            ],
            "Text": "Тухайн үед үндэсний хууль тогтоомж буюу олон улсын эрх зүйн дагуу гэмт\nхэрэгт эс тооцож байсан аливаа үйлдэл хийсэн буюу хийгээгүйг үндэслэж\nхэнийг ч гэмт хэрэгт яллан шийтгэх ёсгүй. Түүнёлэн гэмт хэрэг гарсан тэр\nүед ногдуулж болох байснаас илүү хүнд ял тохоож болохгүй.\nАрван хоёрдугаар зүйл\nХэний ч хувийн болон гэр бүлийн амьдралд хөндлөнгөөс дур мэдэн оролцох,\nорон байрны халдашгүй байдал, захидал харилцааны нь нууц, эсвэл нэр төр,\nалдар хүндэд нь дураар халдах ёсгүй. Тэгж оролцох, тийнхүү халдах гэвэл\nхэн ч бай хуулиар хамгаалуулах эрхтэй.\nАрван гуравдугаар зүйл\nХэн ч бай улс орны дотор чөлөөтэй зорчих, оршин суух газраа чөлөөтэй\nсонгон авах эрхтэй.\nХэн ч бай аль ч улс орныг, түүний дотор эх орноо орхин явах, эх орондоо\nэргэж очих эрхтэй.\nАрван дөрөвдүгээр зүйл\nХэн боловё мөрдөлт мөшгөлтөөс зугтаж өөр улс оронд орогнох боломжийг\nэрэлхийлэх, тийнхүү орогнох эрхтэй.\nУлс төрийн бус гэмт хэрэг үйлдсэн, эсвэл Нэгдсэн Үндэстний Байгууллагын\nзорилго, зарчимд харш хэрэг үйлдсэний улмаас зайлшгүй мөрдөгдөж буй\nтохиолдолд дээрх эрхийг эдэлж үл болно.\nАрван тавдугаар зүйл\nХүн бүр иргэний харъяалалтай байх эрхтэй.\nАль ч хүний иргэний харъяаллыг буюу харъяаллаа өөрчлөх эрхийг дур мэдэн\nхасах ёсгүй.\nАрван зургадугаар зүйл\nНасанд хүрсэн эрэгтэй, эмэгтэй хүмүүс арьс өнгө, яс үндэс, шашин\nшүтлэгтэй холбогдсон аливаа хязгаарлалтгүйгээр гэрлэх, өрх тусгаарлах\nэрхтэй. Тэд гэрлэхдээ, гэрлэснийхээ дараа болон гэрлэлтээ цуцлуулах үед\nтэгш эрх эдэлнэ.\nЭрэгтэй, эмэгтэй хоёр хүн чөлөөтэй, харилцан бүрэн зөвшөөрсөн нөхцөлд\nгэрлэж болно.\nГэр бүл бол нийгмийн жам ёсны үндсэн нэгж мөн бөгөөд нийгэм, төрөөр\nхамгаалуулах эрхтэй.\nАрван долдугаар зүйл\nХүн бүр эд хөрөнгийг хувьдаа буюу бусадтай хамтарч өмчлөх эрхтэй.\nХэний ч эд хөрөнгийг дураар хураан авч болохгүй.\nАрван наймдугаар зүйл"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b44fe1241b671b907baabbf6803a2263",
            "Index": 3,
            "Label": "4",
            "Size": [
                595.0,
                842.0
            ],
            "Text": "Хүн бүр чөлөөтэй бодож сэтгэх, шүтэж бишрэх, сүсэглэх эрхтэй, энэ нь\nшашин шүтлэг буюу үзэл бодлоо өөрчлөх эрх, ганцаараа буюу бусадтай\nхамтран нийтийн болон хувийн журмаар шашин шүтлэг, үзэл бодлоо заан\nтүгээх, төргөл хийх, сургаал гүйцэтгэх, шашны хийгээд зан үйлийн ёслол\nүйлдэх эрхийг хамарна.\nАрван есдүгээр зүйл\nХүн бүр өөрийн зэл бодолтой байж, түүнийгээ чөлөөтэй илэрхийлэх эрхтэй,\nүүнд үзэл бодлоо ямар ч хориг цээргүй баримтлах, аливаа үзэл санаа,\nмэдээллийг улсын хилийн заагаар үл хязгаарлан боломжтой арга замаар эрж\nсурвалжлах, олж ашиглах, түгээн дэлгэрүүлэх эрх багтана.\nХорьдугаар зүйл\nХүн бүр тайван замаар сайн дураар хуран цуглах, эвлэлдэн нэгдэх эрхтэй.\nХэнийг ч аливаа эвлэл холбоонд албадан оруулах ёсгүй.\nХорин нэгдүгээр зүйл\nХүн бүр улс орноо удирдахад шууд буюу чөлөөтэй сонгосон төлөөлөгчдөөрөө\nуламжлан оролцох эрхтэй.\nХүн бүр улс орондоо төрийн алба хаших тэгш эрхтэй.\nАрд түмний хүсэл зориг бол засаг заслын үндэс мөн: энэ хүсэл зориг нь\nбүх нийтэд сонгуулийн тэгш эрх эдлүүлэх үндсэн дээр саналыг нууцаар\nхураах, эсвэл саналаа чөлөөтэй гаргах явдлыг хангахуйц өөр бусад\nхэлбэрийг ашиглах замаар тогтмол, хуурамч бус сонгууль явуулахад илрэлээ\nолно.\nХорин хоёрдугаар зүйл\nХүн бүр нийгмийн гишүүний хувьд нийгмээс хангамж авах эрхтэй бөгөөд нэр\nтөрөө хамгаалах , биеэ боловсруулж хөгжүүлэхэд зайлшгүй шаардлагатай\nэдийн засаг, нийгэм, соёлын талын эрх дархаа тухайн улс орны хүчин\nчармайлт хийгээд олон улсын хамтын ажиллагааны нөөц бололцоонд нийцүүлэн\nэдлэх эрхтэй.\nХорин гуравдугаар зүйл\nХүн бүр хөдөлмөрлөх, ажлаа чөлөөтэй сонгох, хөдөлмөрийн шударга, таатай\nнөхцлөөр хангуулах, ажилгүйдлээс сэргийлэн хамгаалуулах эрхтэй.\nХүн бүр ямар ч ялгаваргүйгээр адил хэмжээний хөдөлмөрт адил хэмжээний\nшан хөлс авах эрхтэй.\nАжил хөдөлмөр эрхэлж байгаа хэн боловч хувийн болон ам бүлийнхээ ахуй\nамьжиргааг хүний зэрэгтэй авч явахад хүрэлцэхүйц бөгөөд зайлшгүй\nтохиолдолд нийгмийн хангамжийн эх үүсгэврээр нэмэн арвижуулсан,\nхийсэндээ таарсан, хүртээмжтэй шан хөлс авах эрхтэй.\nХүн бүр эрх ашгаа хамгаалуулах зорилгоор үйлдвэрчний эвлэл байгуулах\nбуюу нэгдэх эрхтэй.\nХорин дөрөвдүгээр зүйл"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "674b7574c70a89625d80e863253e2fa9",
            "Index": 4,
            "Label": "5",
            "Size": [
                595.0,
                842.0
            ],
            "Text": "Хүн бүр ажлын цагийг зохистойгоор хязгаарлахыг шаардах, цалинтай тогтмол\nамралт эдлэх эрхийг оролцуулан амрах, зав чөлөөтэй байх эрхтэй.\nХорин тавдугаар зүйл\nХүн бүр хоол хүнс, хувцас хунар, орон байр, эмчилгээ сувилгаа, нийгэм\nахуйн зайлшгүй шаардлагатай үйлёилгээг оролцуулаад өөрийн болон ам\nбүлийнхнийхээ эрүүл мэнд, аж амьдралыг тэтгэхэд хүрэлцэхүйц амьжиргаатай\nбайх эрхтэй, ажилгүйдэх, өвчлөх, тахир дутуу болох, бэлэвсрэх, өтлөх,\nэсвэл өөрөөс үл хамаарах бусад шалтгаанаар амь зуулгагүй болох нөхцөлд\nтэтгэмж авах эрхтэй.\nЭх, нялхас онцгой асрамж, туслалцаа авах эрхтэй. Баталгаатай гэр бүлээс\nгарсан болон бутач хүүхэд ялгаагүй нийгмээр адилхан хамгаалуулна.\nХорин зургадугаар зүйл\nХүн бүр сурч боловсрох эрхтэй. Наад зах нь анхан шатны болон ерөнхий\nболовсролыг үнэ төлбөргүй олгодог байвал зохино. Хүн бүр заавал анхан\nшатны боловсролтой байх шаардлагатай. Техникийн болон тусгай мэргэжлийн\nболовсрол нийтэд хүртээмжтэй байх ёстой, авъяас чадварыг нь үндэслэн хүн\nбүрт дээд боловсрол эзэмших боломжийг адилхан олгох ёстой.\nБоловсрол нь бие хүнийг өв тэгш хөгжүүлэх, хүнйи эрх, үндсэн эрх ёөлөөг\nулам бүр хүндэтгэдэг болгоход чиглэх ёстой. Боловсрол нь аливаа улс\nтүмэн, янз бүрийн арьстан хийгээд шашны бүлгүүд бие биенээ ойлгох,\nхүлцэн тэвёих, эвсэн найрамдах, мөн түүнёлэн Нэгдсэн Үндэстний\nБайгууллагаас энх тайвныг сахин хамгаалах талаар явуулж буй үйл\nажиллагаанд дөхөм үзүүлэх ёстой.\nБага насны хүүхдийн боловсролын чиглэлийг сонгоход эцэг эх давуу эрх\nэдэлнэ.\nХорин долдугаар зүйл\nХүн бүр нийгмийнхээ соёлын амьдралд чөлөөтэй оролцох, урлагийг бахдах,\nшинжлэх ухааны дэвшилд оролцож үр шимийг нь хүртэх эрхтэй.\nХүн бүр өөрийн туурвисан шинжлэх ухаан, утга зохиол, уран сайхны\nбүтээлийн материаллаг болон ёс суртахууны үр шимийг хүртэж, ашиг\nсонирхлоо хамгаалуулах эрхтэй.\nХорин наймдугаар зүйл\nХүн бүр энэ Тунхаглалд заасан эрх, эрх чөлөөг бүрэн эдэлж болохуйц тийм\nнийгмийн байгууламж болон олон улсын дэг журамд аж төрөх ёстой.\nХорин есдүгээр зүйл\nХүн бүр нийгмийнхээ өмнө тодорхой үүрэг хүлээх бөгөөд гагцхүү нийгэм л\nбие хүний чөлөөтэй, өв тэгш хөгжлийг хангана.\nХүн бүр эрх, эрх чөлөөгөө эдлэхдээ бусдын эрх, эрх чөлөөг зүйн дагуу\nзөвшөөрөн хүндлэх, ёс суртахууны шударга шаардлагыг биелүүлэх, ардёилсан\nнийгэмд байдаг хэв журам, бүх нийтийн сайн сайхан байдлыг хангах үүднээс\nхуульчлан тогтоосон зохих хязгаарлалтад л захирагдана."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f31c8e79fc2a43e18d58bf2b3057873f",
            "Index": 5,
            "Label": "6",
            "Size": [
                595.0,
                842.0
            ],
            "Text": "Эдгээр эрх, эрх чөлөөг Нэгдсэн Үндэстний Байгууллагын зорилго, зарчимд\nхаршлуулан эдлэх ёсгүй.\nГучдугаар зүйл\nЭнэхүү Тунхаглалын ямар ч зүйл ангийг аль нэг улс орон, бүлэг буюу бие\nхүний зүгээс энд тунхагласан эрх, эрх чөлөөг үгүйсгэхэд чиглэсэн аливаа\nажиллагаа явуулах, тийм үйлдэл хийх эрх, бололцоо олгож байгаа мэтээр\nмушгин ойлгож болохгүй."
        }
    }
}

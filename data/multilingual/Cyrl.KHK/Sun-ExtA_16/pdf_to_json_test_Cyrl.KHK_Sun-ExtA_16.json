{
    "MetaData": {
        "Author": null,
        "Creation_Date": 1581468893,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8c41256cb64ba3dfb8105c202f6193d0",
            "Index": 0,
            "Label": "1",
            "Size": [
                595.0,
                842.0
            ],
            "Text": "ХҮНИЙ ЭРХИЙН ТҮГЭЭМЭЛ ТУНХАГЛАЛ\nОРШИЛ\nХүн төрөлхтөний гэр бүлийн бүх гишүүнд угаас\nзаяасан нэр төр болон тэдний тэгш, салшгүй\nэрхийг хүлээн зөвшөөрөх нь эрх чөлөө, шударга ёс, бүх\nнийтийн энх тайвны үндэс мөнийг иш үндэс болгон,\nхүний эрхийг үл тоомсорлох, басамжлах нь зон\nолны жигшлийг төрүүлсэн балмад үлйдэлд хүргэж\nбайсан бөгөөд хүмүүс үг хэл, итгэл үнэмшилтэй байх,\nэрх ёөлөөтэй, айх аюулгүй, гачигдал зовлонгүй\nдэлхий ертөнцийг бий болгох нь хүн ардын эрхэм\nдээд эрмэлзлэл мөн хэмээн үзэж,\nхүмүүс эзэрхэг засаглал, дарлалын эсрэг өөрийн\nэрхгүй эцсийн арга болгон зэвсэглэн босоход\nхүргэхгүйн тулд хүний эрхийг хуулиар хамгаалах\nнь зайлшгүй чухал гэдгийг анхааран,\nулс түмний хооронд нөхөрсөг харилцаа хөгжүүлэхэд\nтус дөхөм үзүүлэх шаардлагатайг харгалзан,\nНэгдсэн Үндэстний Байгууллагад нэгдсэн улс\nтүмэн хүний үндсэн эрх, бие хүний нэр төр, үнэ\nхүндийг сахин хамгаалах, эрэгтэй, эмэгтэйчүүдийн\nтэгш эрхэд итгэл төгс байгаагаа Дүрэмдээ нотолж,\nулам өргөн эрх ёөлөөт нөхцөлд нийгмийн дэвшил,\nамьдралын нөхцлийг сайжруулахад дөхөм үзүүлэхээр\nшийдвэрлэснийг харгалзан,\nГишүүн улсууд Нэгдсэн Үндэстний Байгууллагатай\nхамтран хүний эрх, үндсэн эрх чөлөөг нийтээр\nхүндлэн сахиулахад тус дөхөм үзүүлэх үүрэг авсныг\nүндэслэн,\nэнэхүү үүргийг бүрэн биелүүлэхэд хүний эрх, эрх\nчөлөөний мөн чанарыг нэгэн мөр ойлгох явдал нэн их\nач холбогдолтойг харгалзан,\nЕрөнхий Ассамблей,\nХүний эрхийн энэхүү түгээмэл Тунхаглалыг дэлхийн\nбүх улс түмэн, бүх улс орон зорилтоо болгон\nдэвшүүлж, хүн бүр, нийгмийн нэгж байгууллага\nболгон энэхүү зорилтыг биелүүлэхийн тулд эл\nТунхаглалын үзэл санааг түгээн дэлгэрүүлэх\nзамаар эдгээр эрх, эрх чөлөөг хүндэтгэн мөрдөх\nявдалд дөхөм үзүүлэх, үндэсний болон олон улсын\nхэмжээний дэвшилтэт арга замаар хүний эрх, эрх\nчөлөөг Нэгдсэн Үндэстний Байгууллагын гишүүн улс\nорны ард түмэн, тэдгээр улсын эрх мэдэлд байгаа\nнутаг дэвсгэр дээр оршин суудаг ард олны аль\nалинаар нь зохих ёсоор зөвшөөрүүлэн"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "17550f166627073c50fe993d52433fde",
            "Index": 1,
            "Label": "2",
            "Size": [
                595.0,
                842.0
            ],
            "Text": "хэрэгжүүлэхийг зарлан тунхаглаж байна\nНэгдүгээр зүйл\nХүн бүр төрж мэндлэхэд эрх чөлөөтэй, адилхан нэр\nтөртэй, ижил эрхтэй байдаг. Оюун ухаан, нандин\nчанар заяасан хүн гэгч өөр хоорондоо ахан дүүгийн\nүзэл санаагаар харьцах учиртай.\nХоёрдугаар зүйл\nХүн бүр энэ Тунхаглалд заасан бүхий л эрх, эрх\nчөлөөг ямар ч ялгаваргүйгээр, яс үндэс, арьс өнгө,\nхүйс, хэл, шашин шүтлэг, улс төрийн болон бусад\nүзэл бодол, үндэсний буюу нийгмийн гарал, эд\nхөрөнгийн байдал, язгуур угсаа, бусад ялгааг эс\nхаргалзан адилхан эдлэх ёстой. Мөн түүнчлэн\nтухайн хүний харъяалдаг улс орон буюу нутаг\nдэвсгэрийн улс төр, эрх зүйн буюу олон улсын\nстатус ямар ч байлаа гэсэн, тэрхүү нутаг дэвсгэр\nнь тусгаар тогтносон, бусдын асрамжид байгаа,\nөөртөө захиргаагүй буюу бүрэн эрхт байдал нь өөр\nямар ч байдлаар хязгаарлагдмал байсан, хүнийг\nялгаварлаж үл болно.\nГуравдугаар зүйл\nХүн бүр амьд явах, эрх чөлөөтэй байх, халдашгүй\nдархан байх эрхтэй.\nДөрөвдүгээр зүйл\nХэнийг ч боолчлол буюу бусдын эрхшээлд байлгах\nёсгүй, боолчлол болон боолын худалдааны бүх\nтөрлийг хориглоно.\nТавдугаар зүйл\nХэнд ч эрүү шүүлт тулгах буюу хэрцгий, хүний\nёсноос гадуур эсхүл нэр төрийг нь доромжлон\nхарьцах, шийтгэхийг хориглоно.\nЗургадугаар зүйл\nХүн бүр хаана ч байсан эрх зүйн этгээд байх эрхээ\nхүлээн зөвшөөрүүлэх эрхтэй.\nДолдугаар зүйл\nХүн бүр хуулийн өмнө адил тэгш бөгөөд ямар ч\nялгаваргүйгээр хуулиар адилхан хамгаалуулах\nэрхтэй. Хүн бүр энэхүү Тунхаглалд харшлах аливаа\nүйлдэл, ялгаварлан гадуурхах явдал, тэгэж\nялгаварлан гадуурхах аливаа тухиралтаас\nадилхан хамгаалуулах эрхтэй."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b69c95d4139f71173eba335c8b726c7d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Наймдугаар зүйл\nҮндсэн хууль, бусад хуулиар олгосон эрх нь\nзөрчигдвөл хүн бүр эрх мэдэл бүхий үндэсний шүүхээр\nэрхээ бүрэн сэргээн тогтоолгох эрхтэй.\nЕсдүгээр зүйл\nХэнийг ч дур мэдэн баривчлах, саатуулах буюу\nхөөн зайлуулах ёсгүй.\nАравдугаар зүйл\nХүн бүр эрх, үүргээ тодорхойлуулах, эрүүгийн ял\nтулгавал тэр нь хир зэрэг үндэслэлтэй болохыг\nтогтоолгохын тулд тухайн хэргийг бүрн тэгш\nэрхийн үндсэн дээр, ил од байдлаар, шударга ёсны\nбүх шаардлагын дагуу бусдын нөлөөнд автагдаагүй,\nгагцхүү хуулинд захирагдах шүүхээр шийдвэрлүүлэх\nэрхтэй.\nАрван нэгдүгээр зүйл\nГэмт хэрэгт яллагдаж буй хүн бүр өөрт нь тулгасан\nхэргийг өмгөөлүүлэх буюу өөрөө өмгөөлөх бүрэн\nболомжтойгоор шүүх хурлаар ил хэлэлцэн таслаж,\nхуулийн дагуу гэм буруутай нь тогтоогдох хүртэл\nгэм буруугүй гэж тооцогдох эрхтэй.\nТухайн үед үндэсний хууль тогтоомж буюу олон\nулсын эрх зүйн дагуу гэмт хэрэгт эс тооцож\nбайсан аливаа үйлдэл хийсэн буюу хийгээгүйг\nүндэслэж хэнийг ч гэмт хэрэгт яллан шийтгэх\nёсгүй. Түүнёлэн гэмт хэрэг гарсан тэр үед\nногдуулж болох байснаас илүү хүнд ял тохоож\nболохгүй.\nАрван хоёрдугаар зүйл\nХэний ч хувийн болон гэр бүлийн амьдралд\nхөндлөнгөөс дур мэдэн оролцох, орон байрны\nхалдашгүй байдал, захидал харилцааны нь нууц,\nэсвэл нэр төр, алдар хүндэд нь дураар халдах\nёсгүй. Тэгж оролцох, тийнхүү халдах гэвэл хэн ч\nбай хуулиар хамгаалуулах эрхтэй.\nАрван гуравдугаар зүйл\nХэн ч бай улс орны дотор чөлөөтэй зорчих, оршин\nсуух газраа чөлөөтэй сонгон авах эрхтэй.\nХэн ч бай аль ч улс орныг, түүний дотор эх орноо\nорхин явах, эх орондоо эргэж очих эрхтэй.\nАрван дөрөвдүгээр зүйл"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "110e0c15487668f12e08af1d46df6375",
            "Index": 3,
            "Label": "4",
            "Size": [
                595.0,
                842.0
            ],
            "Text": "Хэн боловё мөрдөлт мөшгөлтөөс зугтаж өөр улс оронд\nорогнох боломжийг эрэлхийлэх, тийнхүү орогнох\nэрхтэй.\nУлс төрийн бус гэмт хэрэг үйлдсэн, эсвэл Нэгдсэн\nҮндэстний Байгууллагын зорилго, зарчимд харш\nхэрэг үйлдсэний улмаас зайлшгүй мөрдөгдөж буй\nтохиолдолд дээрх эрхийг эдэлж үл болно.\nАрван тавдугаар зүйл\nХүн бүр иргэний харъяалалтай байх эрхтэй.\nАль ч хүний иргэний харъяаллыг буюу харъяаллаа\nөөрчлөх эрхийг дур мэдэн хасах ёсгүй.\nАрван зургадугаар зүйл\nНасанд хүрсэн эрэгтэй, эмэгтэй хүмүүс арьс өнгө, яс\nүндэс, шашин шүтлэгтэй холбогдсон аливаа\nхязгаарлалтгүйгээр гэрлэх, өрх тусгаарлах\nэрхтэй. Тэд гэрлэхдээ, гэрлэснийхээ дараа болон\nгэрлэлтээ цуцлуулах үед тэгш эрх эдэлнэ.\nЭрэгтэй, эмэгтэй хоёр хүн чөлөөтэй, харилцан бүрэн\nзөвшөөрсөн нөхцөлд гэрлэж болно.\nГэр бүл бол нийгмийн жам ёсны үндсэн нэгж мөн\nбөгөөд нийгэм, төрөөр хамгаалуулах эрхтэй.\nАрван долдугаар зүйл\nХүн бүр эд хөрөнгийг хувьдаа буюу бусадтай\nхамтарч өмчлөх эрхтэй.\nХэний ч эд хөрөнгийг дураар хураан авч болохгүй.\nАрван наймдугаар зүйл\nХүн бүр чөлөөтэй бодож сэтгэх, шүтэж бишрэх,\nсүсэглэх эрхтэй, энэ нь шашин шүтлэг буюу үзэл\nбодлоо өөрчлөх эрх, ганцаараа буюу бусадтай\nхамтран нийтийн болон хувийн журмаар шашин\nшүтлэг, үзэл бодлоо заан түгээх, төргөл хийх,\nсургаал гүйцэтгэх, шашны хийгээд зан үйлийн\nёслол үйлдэх эрхийг хамарна.\nАрван есдүгээр зүйл\nХүн бүр өөрийн зэл бодолтой байж, түүнийгээ чөлөөтэй\nилэрхийлэх эрхтэй, үүнд үзэл бодлоо ямар ч хориг\nцээргүй баримтлах, аливаа үзэл санаа, мэдээллийг\nулсын хилийн заагаар үл хязгаарлан боломжтой\nарга замаар эрж сурвалжлах, олж ашиглах, түгээн\nдэлгэрүүлэх эрх багтана."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e163e39421a42c80f808c4fffc75d87c",
            "Index": 4,
            "Label": "5",
            "Size": [
                595.0,
                842.0
            ],
            "Text": "Хорьдугаар зүйл\nХүн бүр тайван замаар сайн дураар хуран цуглах,\nэвлэлдэн нэгдэх эрхтэй.\nХэнийг ч аливаа эвлэл холбоонд албадан оруулах\nёсгүй.\nХорин нэгдүгээр зүйл\nХүн бүр улс орноо удирдахад шууд буюу чөлөөтэй\nсонгосон төлөөлөгчдөөрөө уламжлан оролцох эрхтэй.\nХүн бүр улс орондоо төрийн алба хаших тэгш\nэрхтэй.\nАрд түмний хүсэл зориг бол засаг заслын үндэс мөн:\nэнэ хүсэл зориг нь бүх нийтэд сонгуулийн тэгш\nэрх эдлүүлэх үндсэн дээр саналыг нууцаар хураах,\nэсвэл саналаа чөлөөтэй гаргах явдлыг хангахуйц\nөөр бусад хэлбэрийг ашиглах замаар тогтмол,\nхуурамч бус сонгууль явуулахад илрэлээ олно.\nХорин хоёрдугаар зүйл\nХүн бүр нийгмийн гишүүний хувьд нийгмээс хангамж\nавах эрхтэй бөгөөд нэр төрөө хамгаалах , биеэ\nболовсруулж хөгжүүлэхэд зайлшгүй шаардлагатай\nэдийн засаг, нийгэм, соёлын талын эрх дархаа\nтухайн улс орны хүчин чармайлт хийгээд олон\nулсын хамтын ажиллагааны нөөц бололцоонд\nнийцүүлэн эдлэх эрхтэй.\nХорин гуравдугаар зүйл\nХүн бүр хөдөлмөрлөх, ажлаа чөлөөтэй сонгох,\nхөдөлмөрийн шударга, таатай нөхцлөөр хангуулах,\nажилгүйдлээс сэргийлэн хамгаалуулах эрхтэй.\nХүн бүр ямар ч ялгаваргүйгээр адил хэмжээний\nхөдөлмөрт адил хэмжээний шан хөлс авах эрхтэй.\nАжил хөдөлмөр эрхэлж байгаа хэн боловч хувийн\nболон ам бүлийнхээ ахуй амьжиргааг хүний\nзэрэгтэй авч явахад хүрэлцэхүйц бөгөөд зайлшгүй\nтохиолдолд нийгмийн хангамжийн эх үүсгэврээр\nнэмэн арвижуулсан, хийсэндээ таарсан,\nхүртээмжтэй шан хөлс авах эрхтэй.\nХүн бүр эрх ашгаа хамгаалуулах зорилгоор\nүйлдвэрчний эвлэл байгуулах буюу нэгдэх эрхтэй.\nХорин дөрөвдүгээр зүйл\nХүн бүр ажлын цагийг зохистойгоор хязгаарлахыг\nшаардах, цалинтай тогтмол амралт эдлэх эрхийг"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6f5ef4c5cc569ef1dada8750632542fb",
            "Index": 5,
            "Label": "6",
            "Size": [
                595.0,
                842.0
            ],
            "Text": "оролцуулан амрах, зав чөлөөтэй байх эрхтэй.\nХорин тавдугаар зүйл\nХүн бүр хоол хүнс, хувцас хунар, орон байр,\nэмчилгээ сувилгаа, нийгэм ахуйн зайлшгүй\nшаардлагатай үйлёилгээг оролцуулаад өөрийн\nболон ам бүлийнхнийхээ эрүүл мэнд, аж амьдралыг\nтэтгэхэд хүрэлцэхүйц амьжиргаатай байх эрхтэй,\nажилгүйдэх, өвчлөх, тахир дутуу болох, бэлэвсрэх,\nөтлөх, эсвэл өөрөөс үл хамаарах бусад шалтгаанаар\nамь зуулгагүй болох нөхцөлд тэтгэмж авах эрхтэй.\nЭх, нялхас онцгой асрамж, туслалцаа авах эрхтэй.\nБаталгаатай гэр бүлээс гарсан болон бутач хүүхэд\nялгаагүй нийгмээр адилхан хамгаалуулна.\nХорин зургадугаар зүйл\nХүн бүр сурч боловсрох эрхтэй. Наад зах нь анхан\nшатны болон ерөнхий боловсролыг үнэ төлбөргүй\nолгодог байвал зохино. Хүн бүр заавал анхан\nшатны боловсролтой байх шаардлагатай.\nТехникийн болон тусгай мэргэжлийн боловсрол\nнийтэд хүртээмжтэй байх ёстой, авъяас чадварыг\nнь үндэслэн хүн бүрт дээд боловсрол эзэмших\nболомжийг адилхан олгох ёстой.\nБоловсрол нь бие хүнийг өв тэгш хөгжүүлэх, хүнйи\nэрх, үндсэн эрх ёөлөөг улам бүр хүндэтгэдэг\nболгоход чиглэх ёстой. Боловсрол нь аливаа улс\nтүмэн, янз бүрийн арьстан хийгээд шашны бүлгүүд\nбие биенээ ойлгох, хүлцэн тэвёих, эвсэн\nнайрамдах, мөн түүнёлэн Нэгдсэн Үндэстний\nБайгууллагаас энх тайвныг сахин хамгаалах\nталаар явуулж буй үйл ажиллагаанд дөхөм үзүүлэх\nёстой.\nБага насны хүүхдийн боловсролын чиглэлийг\nсонгоход эцэг эх давуу эрх эдэлнэ.\nХорин долдугаар зүйл\nХүн бүр нийгмийнхээ соёлын амьдралд чөлөөтэй\nоролцох, урлагийг бахдах, шинжлэх ухааны\nдэвшилд оролцож үр шимийг нь хүртэх эрхтэй.\nХүн бүр өөрийн туурвисан шинжлэх ухаан, утга\nзохиол, уран сайхны бүтээлийн материаллаг болон\nёс суртахууны үр шимийг хүртэж, ашиг сонирхлоо\nхамгаалуулах эрхтэй.\nХорин наймдугаар зүйл\nХүн бүр энэ Тунхаглалд заасан эрх, эрх чөлөөг бүрэн\nэдэлж болохуйц тийм нийгмийн байгууламж болон"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8ade7f50f88e57946f445e0e89b1446b",
            "Index": 6,
            "Label": "7",
            "Size": [
                595.0,
                842.0
            ],
            "Text": "олон улсын дэг журамд аж төрөх ёстой.\nХорин есдүгээр зүйл\nХүн бүр нийгмийнхээ өмнө тодорхой үүрэг хүлээх\nбөгөөд гагцхүү нийгэм л бие хүний чөлөөтэй, өв тэгш\nхөгжлийг хангана.\nХүн бүр эрх, эрх чөлөөгөө эдлэхдээ бусдын эрх, эрх\nчөлөөг зүйн дагуу зөвшөөрөн хүндлэх, ёс суртахууны\nшударга шаардлагыг биелүүлэх, ардёилсан нийгэмд\nбайдаг хэв журам, бүх нийтийн сайн сайхан\nбайдлыг хангах үүднээс хуульчлан тогтоосон\nзохих хязгаарлалтад л захирагдана.\nЭдгээр эрх, эрх чөлөөг Нэгдсэн Үндэстний\nБайгууллагын зорилго, зарчимд харшлуулан эдлэх\nёсгүй.\nГучдугаар зүйл\nЭнэхүү Тунхаглалын ямар ч зүйл ангийг аль нэг улс\nорон, бүлэг буюу бие хүний зүгээс энд тунхагласан\nэрх, эрх чөлөөг үгүйсгэхэд чиглэсэн аливаа\nажиллагаа явуулах, тийм үйлдэл хийх эрх,\nбололцоо олгож байгаа мэтээр мушгин ойлгож\nболохгүй."
        }
    }
}

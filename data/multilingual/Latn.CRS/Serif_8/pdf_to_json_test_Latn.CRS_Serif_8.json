{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467641,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Deklarasyon Iniversel Bann Drwa Imen\nPreanbil\nAn rekonnesans ki dignite imen e bann drwa egal e enseparab pou tou manm lafanmiyr imen I fondasyon pou laliberte, lazistis e lape dan lemonn,\nAn konsiderasyon ki mank konnesans e respe pou bann drwa imen in okazyonn en bann aksyon barbar ki\u00edn boulvers konsyans limanite, e osi larive en monn kot\nimen a kapab eksprim zot lekor dan laliberte e dapre zot konsyans san okenn lafreyer obyen mank mwayen, parey in ganny proklanmen konman laspirasyon pli o\npou tou imen,\nAn konsiderasyon ki I esansyel ki bann drwa imen I ganny proteze par en sistenm lalwa kot dimoun pa oblize, konman en dernyen rekour, pou revolte kont la tirani\ne lopresyon,\nAn konsiderasyon ki I esansyel pou ankouraz devlopman lanmitye ant bann nasyon,\nAn konsiderasyon ki dan Lasart Nasyon-z-Ini bann pep in reafirm ankor zot lafwa dan bann drwa imen fondamantal, dan dignite e valer tou imen, dan egalite bann\ndrwa zomm ek fanm, e zot in angaz zot pou travay pou progre sosyal e pou etabli meyer kondisyon lavi avek plis laliberte,\nAn konsiderasyon ki bann pei manm zot in pran langazman pou asire, avek korperasyon Lorganizasyon Nation-z-Ini, ki bann drwa imen ek bann liberte fondamantal\nganny respekte konman fodre partou dan lemonn,\nAn konsiderasyon ki en bon konprenezon bann drwa ek liberte I tre enportan pou realiz an plen sa langazman ki tou dimoun annan,\nAlor, Lasanble Zeneral I proklanm sa Deklarasyon Iniversel Bann Drwa Imen konman standar-de-baz pou lavansman tou imen ek tou nasyon, avek bi ki sak endividi\nek seksyon lasosyete a fer tou zot posib, atraver lansennyman ek ledikasyon, pou asir respe pou sa bann drwa ek sa bann liberte, e par bann mezir progresiv,\nnasyonal osi byen ki enternasyonal, pou garanti zot rekonnesans e laplikasyon par bann pep dan bann pei manm e osi dan bann teritwar ki anba zot kontrol.\nLartik 1\nNou tou imen nou\u2019n ne dan laliberte ek legalite, dan nou dignite ek nou bann drwa. Nou tou nou annan kapasite pou rezonnen, e fodre nou azir anver lezot avek en\nlespri fraternel.\nLartik 2\nSakenn-de-nou ganny drwa zwir tou nou bann drwa ek nou bann liberte ki\u00edn ganny proklanmen dan sa Deklarasyon, san okenn kalite distenksyon, tel ki ras, kouler,\nlangaz, larelizyon, lopinyon politik obyen lezot kalite lopinyon, ni pou rezon lorizin nasyonal obyen sosyal, ni popriyete, nesans obyen stati.\nAnplis ki sa, okenn distenksyon pa devret ganny fer lo baz sitiasyon politik, ziridik obyen stati enternasyonal sa pei obyen sa teritwar kot en dimoun I sorti; pa\ndevret fer oken diferans si sa pei obyen teritwar I endepandan obyen si I anba kontrol en lot leta, obyen si I annan okenn kalite restriksyon lo son souvrennte.\nLartik 3\nSak dimoun annan drwa lavi, drwa laliberte ek drwa viv an sekirite.\nLartik 4\nPersonn pa devret ganny trete konman lesklav obyen konman soubalter; lesklavaz e trafik lesklav pa permet dan okenn laform.\nLartik 5\nPersonn pa devret ganny tortire, ni ganny trete dan okenn fason ki pa imen, ki kriel obyen degradan.\nLartik 6\nI en drwa sak dimoun pou ganny rekonnet, dan tou moman, konman en imen devan lalwa.\nLartik 7\nNou tou nou egal devan lalwa, e san okenn diskriminasyon lalwa bezwen donn nou tou menm kalite proteksyon. Nou tou nou merit ganny proteksyon egal kont\nokenn diskriminasyon ki al kont sa Deklarasyon, osi kont tou provokasyon ki anfaver diskriminasyon.\nLartik 8\nTou dimoun annan drwa anmenn son ka devan lotorite konpetan pou rod lazistis kont vyolasyon okenn drwa fondamantal ki ganny garanti dan konstitisyon obyen\nanba lalwa son pei.\nLartik 9\nPersonn pa devret ganny arete, obyen ganny met an detansyon, obyen ganny anvoye an ekzile an bonnavini.\nLartik 10\nTou dimoun annan egalite konplet pou ganny byen ekoute devan piblik par en lakour endepandan ki pa pran kote personn ler pou donn zizman lo son drwa obyen\nson lobligasyon, osi ler I konsern en sarz kriminel ki\u00edn ganny mete kont li.\nLartik 11\nNenport dimoun ki ganny akize devan lalwa bezwen ganny konsidere konman inosan ziska ler I ganny trouve koupab dan en zizman piblik kot in ganny benefis tou\nbann garanti ki neseser pou son defans.\nPersonn pa devret ganny kondannen pou okenn aksyon obyen omisyon ki pa ti ganny konsidere konman en lofans devan lalwa nasyonal obyen enternasyonal ler\nlofans ti ganny konmet. Sa dimoun pa ni devret ganny en kondannasyon pli sever ki lalwa ti permet ler I ti konmet lofans.\nLartik 12\nPersonn pa ganny drwa enterfer anbonnavini avek lavi prive en dimoun, son fanmiy, son lakaz, obyen son konrespondans, e ni menm atak son loner e son\nrepitasyon. Tou dimoun bezwen ganny proteze par lalwa kont bann tel enterferans obyen latak.\nLartik 13\nDan sak pei tou dimoun annan drwa sirkil avek liberte e annan osi drwa swazi kote I pou reste.\nTou dimoun annan drwa kit nenport pei, enkli son prop pei, e osi retourn dan son pei.\nLartik 14\nLer I annan persekisyon, nenport dimoun I annan drwa al rod lazil e ganny aksepte dan en lot pei.\nSa drwa pa aplikab ler en dimoun pe ganny pourswiv dan ka kot napa nanrnyen pou fer avek politik, me plito en lakizasyon valab pou kas lalwa, obyen kot sa\ndimoun I\u00edn azir kont bann lobzektif ek bann prensip Nasyon-z-Ini.\nLartik 15\nTou dimoun annan drwa annan en nasyonalite.\nPersonn pa devret ganny arase son nasyonalite anbonnavini, ni ganny anpese sanz son nasyonalite.",
            "Image": "129904ce84241291e5fc4a7c2b263d6f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "Lartik 16\nLer zot in ganny laz maryaz, en zonm ek en fanm zot annan drwa marye e konmans en fanmiy san okenn restriksyon ki annan pou fer avek zot ras, nasyonalite\nobyen larelizyon. Tou-le-de annan drwa egal pou marye, dan maryaz e osi ler maryaz in kase.\nMaryaz ganny aranze ler zonm ek fanm tou-le-de zot I\u00edn pran desizyon e donn konsantman dan laliberte total.\nLafanmiy se sa group de baz natirel e fondamantal la sosyete ki bezwen ganny proteksyon lasosyste ek leta.\nLartik 17\nTousel obyen an group, tou dimoun ganny drwa annan posesyon.\nPersonn pa kapab ganny anpese annan posesyon san rezon valab.\nLartik 18\nSak dimoun annan drwa laliberte lapanse, son konsyans ek larelizyon; sa drwa I osi permet li sanz son larelizyon obyen son krwayans, e osi donn li laliberte pou\nmanifeste son larelizyon obyen son krwayans li tousel obyen an group, an prive obyen an piblik, swa par lansennyman, bann pratik, ladorasyon, obyen bann\nseremoni.\nLartik 19\nSak dimoun I lib pou annan son lopinion e osi lib pou eksprim son lide, sa I permet li gard son lopinyon san okenn lenterferans, osi pou li rode, resevwar e pas\nlenformasyon ek bann lide atraver medya san okenn limitasyon.\nLartik 20\nTou dimoun annan drwa ek laliberte pou rasanble e fer lorganizasyon pasifik.\nPersonn pa devret ganny forse vin manm dan okenn lorganizasyon.\nLartik 21\nTou dimoun annan drwa partisip dan gouvernman son pei, swa direkteman oswa atraver bann reprezantan ki\u00edn ganny swazi dan en fason lib.\nTou dimoun annan drwa egal pou travay dan servis piblik son pei.\nLavolonte lepep se labaz lotorite gouvernman; sa volonte bezwen ganny eksprimen dan bann eleksyon ki ganny fer detanzantan kot tou dimoun annan drwa egal\npou vote an sekre, obyen atraver en prosedir ki asire ki vote ganny fer dan en fason lib e onnet.\nLartik 22\nKonmam manm lasosyete, tou dimoun annan drwa sekirite sosyal, pou permet li ganny satisfaksyon son bann drwa ekonomik, sosyal e kiltirel ki apsoliman neseser\npou son dignite e devlopman lib son personnalite. Sa I posib atraver zefor nasyonal ek korperasyon enternasyonal ki pran an konsiderasyon lorganizasyon ek\nresours sak pei.\nLartik 23\nTou dimoun annan drwa travay e zot lib pou swazi en travay; zot osi annan drwa ganny bann kondisyon travay ki zis e favorab, osi pou ganny proteze ler napa\ntravay.\nTou dimoun annan drwa, san okenn diskriminasyon, pou ganny peye en saler parey pou en louvraz parey.\nTou dimoun ki travay annan drwa ganny en lapey ekitab e satisfezan ki a permet li ek son fanmiy viv dan dinite e si neseser son lapey a ganny ranforsi par lezot\nmwayen proteksyon sosyal.\nNenport dimoun annan drwa form en linyon obyen vin manm en linyon pou defann son zentere.\nLartik 24\nTou dimoun annan drwa repo ek lwazir, sirtou en limit rezonab zot kantite ler travay, e osi konze peye apre serten letan travay.\nLartik 25\nTou dimoun annan drwa en nivo lavi konvenab pou asir son lasante, son byennet ek osi byennet son fanmiy; savedir manze, labiyrman, lozman, swen medikal ek\nlezot servis sosyal ki neseser. I osi annan drwa en mwayen sekirite ler i napa travay, anka maladi, envalidite, lanmor mari obyen fanm, lavyeyes obyen lezot ka kot\nen dimoun pa nobou ganny son lavi pou bann rezon andeor son kontrol.\nBann manman ek zot zanfan annan drwa ganny led ek lasistans sosyal. Tou zanfan, ki zot in ne dan maryaz obyen andeor maryaz, zot tou zot annan drwa ganny\nmenm nivo proteksyon sosyal.\nLartik 26\nTou dimoun annan drwa ganny ledikasyon. Ledikasyon devret gratwit, omwen ledikasyon elemanter e fondamantal. Ledikasyon elemanter devret obligatwar.\nLedikasyon teknik ek profesyonel devret pou tou dimoun et ledikasyon avanse devret a laporte tou dimoun dapre zot merit.\nTou dimoun annan drwa ledikasyon pou met en avan son personnalite e pou renfors respe drwa imen e bann drwa fondamantal dans lasosyete. Ledikasyon i\nesansyel pou favoriz respe, latolerense ek lanmitye ant tou bann group ras e larelizyon e osi pou devlop bann aktivite Nasyon-z-ini pou lape.\nTou bann paran devret annan priyorite lo drwa soizir ki kalite ledikasyon y pou don son bann zanfan.\nLartik 27\nTou dimoun annan drwa pou partisip avek liberte dan lavi kiltirel lakominote, pran plezir dan bann lar e osi partaz bann progre syantifik ek zot bann benefis.\nTou dimoun annan drwa proteksyon pou zot bann zentere moral e materyel an rezilta tou bann prodiksyon syantifik, literer obyen artistik ki zot I\u00edn prodwi.\nLartik 28\nTou dimoun merit en lord sosyal e enternasyonal kot nou bann drwa ek nou bann liberte, dapre sa ki\u00edn ekri dan sa Deklarasyon, a vin en realite konplet.\nLartik 29\nTou dimoun annan bann devwar anver lakominote ki pou kapab permet devlopman lib e konplet nou personnalite.\nDan laplikasyon son bann drwa e dan zwisman son bann liberte, sak dimoun a ganny limite dapre lalwa selman pou asir rekonnesans ek respe bann drwa ek bann\nliberte lezot dimoun dan lamezir ki fodre asir dan en fason zis, lekzizans moral, lord piblik ek byennet zeneral dan en sosyete demokratik.\nSa bann drwa ek bann liberte pa devret zanmen ganny aplike kont bann bi e prensip Nasyon-z-Ini.\nLartik 30\nNapa narnyen dan sa Deklarasyon ki devret ganny enterprete komkwa en leta, an group obyen en dimoun annan en drwa kelkonk pou fer nenport ki aktivite obyen\naksyon ki kapab detri bann drwa ek bann liberte kin ganny ekri ladan.",
            "Image": "e41d65a580e45256cc3dbb8972493ae5"
        }
    }
}

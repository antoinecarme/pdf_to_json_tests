{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467564,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Deklarasyon Iniversel Bann Drwa Imen\nPreanbil\nAn rekonnesans ki dignite imen e bann drwa egal e enseparab pou tou manm lafanmiyr imen I fondasyon\npou laliberte, lazistis e lape dan lemonn,\nAn konsiderasyon ki mank konnesans e respe pou bann drwa imen in okazyonn en bann aksyon barbar kiín\nboulvers konsyans limanite, e osi larive en monn kot imen a kapab eksprim zot lekor dan laliberte e dapre zot\nkonsyans san okenn lafreyer obyen mank mwayen, parey in ganny proklanmen konman laspirasyon pli o pou\ntou imen,\nAn konsiderasyon ki I esansyel ki bann drwa imen I ganny proteze par en sistenm lalwa kot dimoun pa\noblize, konman en dernyen rekour, pou revolte kont la tirani e lopresyon,\nAn konsiderasyon ki I esansyel pou ankouraz devlopman lanmitye ant bann nasyon,\nAn konsiderasyon ki dan Lasart Nasyon-z-Ini bann pep in reafirm ankor zot lafwa dan bann drwa imen\nfondamantal, dan dignite e valer tou imen, dan egalite bann drwa zomm ek fanm, e zot in angaz zot pou\ntravay pou progre sosyal e pou etabli meyer kondisyon lavi avek plis laliberte,\nAn konsiderasyon ki bann pei manm zot in pran langazman pou asire, avek korperasyon Lorganizasyon\nNation-z-Ini, ki bann drwa imen ek bann liberte fondamantal ganny respekte konman fodre partou dan\nlemonn,\nAn konsiderasyon ki en bon konprenezon bann drwa ek liberte I tre enportan pou realiz an plen sa langazman\nki tou dimoun annan,\nAlor, Lasanble Zeneral I proklanm sa Deklarasyon Iniversel Bann Drwa Imen konman standar-de-baz pou",
            "Image": "9181640add656b1c9ba76de8a9b20a37"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "lavansman tou imen ek tou nasyon, avek bi ki sak endividi ek seksyon lasosyete a fer tou zot posib, atraver\nlansennyman ek ledikasyon, pou asir respe pou sa bann drwa ek sa bann liberte, e par bann mezir progresiv,\nnasyonal osi byen ki enternasyonal, pou garanti zot rekonnesans e laplikasyon par bann pep dan bann pei\nmanm e osi dan bann teritwar ki anba zot kontrol.\nLartik 1\nNou tou imen nou’n ne dan laliberte ek legalite, dan nou dignite ek nou bann drwa. Nou tou nou annan\nkapasite pou rezonnen, e fodre nou azir anver lezot avek en lespri fraternel.\nLartik 2\nSakenn-de-nou ganny drwa zwir tou nou bann drwa ek nou bann liberte kiín ganny proklanmen dan sa\nDeklarasyon, san okenn kalite distenksyon, tel ki ras, kouler, langaz, larelizyon, lopinyon politik obyen lezot\nkalite lopinyon, ni pou rezon lorizin nasyonal obyen sosyal, ni popriyete, nesans obyen stati.\nAnplis ki sa, okenn distenksyon pa devret ganny fer lo baz sitiasyon politik, ziridik obyen stati enternasyonal\nsa pei obyen sa teritwar kot en dimoun I sorti; pa devret fer oken diferans si sa pei obyen teritwar I\nendepandan obyen si I anba kontrol en lot leta, obyen si I annan okenn kalite restriksyon lo son souvrennte.\nLartik 3\nSak dimoun annan drwa lavi, drwa laliberte ek drwa viv an sekirite.\nLartik 4\nPersonn pa devret ganny trete konman lesklav obyen konman soubalter; lesklavaz e trafik lesklav pa permet\ndan okenn laform.\nLartik 5",
            "Image": "ee9746b00e1727ff8ac70c8ecc61ff8e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Personn pa devret ganny tortire, ni ganny trete dan okenn fason ki pa imen, ki kriel obyen degradan.\nLartik 6\nI en drwa sak dimoun pou ganny rekonnet, dan tou moman, konman en imen devan lalwa.\nLartik 7\nNou tou nou egal devan lalwa, e san okenn diskriminasyon lalwa bezwen donn nou tou menm kalite\nproteksyon. Nou tou nou merit ganny proteksyon egal kont okenn diskriminasyon ki al kont sa Deklarasyon,\nosi kont tou provokasyon ki anfaver diskriminasyon.\nLartik 8\nTou dimoun annan drwa anmenn son ka devan lotorite konpetan pou rod lazistis kont vyolasyon okenn drwa\nfondamantal ki ganny garanti dan konstitisyon obyen anba lalwa son pei.\nLartik 9\nPersonn pa devret ganny arete, obyen ganny met an detansyon, obyen ganny anvoye an ekzile an bonnavini.\nLartik 10\nTou dimoun annan egalite konplet pou ganny byen ekoute devan piblik par en lakour endepandan ki pa pran\nkote personn ler pou donn zizman lo son drwa obyen son lobligasyon, osi ler I konsern en sarz kriminel kiín\nganny mete kont li.\nLartik 11\nNenport dimoun ki ganny akize devan lalwa bezwen ganny konsidere konman inosan ziska ler I ganny\ntrouve koupab dan en zizman piblik kot in ganny benefis tou bann garanti ki neseser pou son defans.",
            "Image": "59b1c74c59c7c98b241bce0332df52f9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Personn pa devret ganny kondannen pou okenn aksyon obyen omisyon ki pa ti ganny konsidere konman en\nlofans devan lalwa nasyonal obyen enternasyonal ler lofans ti ganny konmet. Sa dimoun pa ni devret ganny\nen kondannasyon pli sever ki lalwa ti permet ler I ti konmet lofans.\nLartik 12\nPersonn pa ganny drwa enterfer anbonnavini avek lavi prive en dimoun, son fanmiy, son lakaz, obyen son\nkonrespondans, e ni menm atak son loner e son repitasyon. Tou dimoun bezwen ganny proteze par lalwa\nkont bann tel enterferans obyen latak.\nLartik 13\nDan sak pei tou dimoun annan drwa sirkil avek liberte e annan osi drwa swazi kote I pou reste.\nTou dimoun annan drwa kit nenport pei, enkli son prop pei, e osi retourn dan son pei.\nLartik 14\nLer I annan persekisyon, nenport dimoun I annan drwa al rod lazil e ganny aksepte dan en lot pei.\nSa drwa pa aplikab ler en dimoun pe ganny pourswiv dan ka kot napa nanrnyen pou fer avek politik, me plito\nen lakizasyon valab pou kas lalwa, obyen kot sa dimoun Iín azir kont bann lobzektif ek bann prensip\nNasyon-z-Ini.\nLartik 15\nTou dimoun annan drwa annan en nasyonalite.\nPersonn pa devret ganny arase son nasyonalite anbonnavini, ni ganny anpese sanz son nasyonalite.\nLartik 16",
            "Image": "e0a9ee6e13f587c8143ee788e32d7f22"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ler zot in ganny laz maryaz, en zonm ek en fanm zot annan drwa marye e konmans en fanmiy san okenn\nrestriksyon ki annan pou fer avek zot ras, nasyonalite obyen larelizyon. Tou-le-de annan drwa egal pou\nmarye, dan maryaz e osi ler maryaz in kase.\nMaryaz ganny aranze ler zonm ek fanm tou-le-de zot Iín pran desizyon e donn konsantman dan laliberte\ntotal.\nLafanmiy se sa group de baz natirel e fondamantal la sosyete ki bezwen ganny proteksyon lasosyste ek leta.\nLartik 17\nTousel obyen an group, tou dimoun ganny drwa annan posesyon.\nPersonn pa kapab ganny anpese annan posesyon san rezon valab.\nLartik 18\nSak dimoun annan drwa laliberte lapanse, son konsyans ek larelizyon; sa drwa I osi permet li sanz son\nlarelizyon obyen son krwayans, e osi donn li laliberte pou manifeste son larelizyon obyen son krwayans li\ntousel obyen an group, an prive obyen an piblik, swa par lansennyman, bann pratik, ladorasyon, obyen bann\nseremoni.\nLartik 19\nSak dimoun I lib pou annan son lopinion e osi lib pou eksprim son lide, sa I permet li gard son lopinyon san\nokenn lenterferans, osi pou li rode, resevwar e pas lenformasyon ek bann lide atraver medya san okenn\nlimitasyon.\nLartik 20\nTou dimoun annan drwa ek laliberte pou rasanble e fer lorganizasyon pasifik.",
            "Image": "f365c63937caae47f4facf232777a684"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Personn pa devret ganny forse vin manm dan okenn lorganizasyon.\nLartik 21\nTou dimoun annan drwa partisip dan gouvernman son pei, swa direkteman oswa atraver bann reprezantan\nkiín ganny swazi dan en fason lib.\nTou dimoun annan drwa egal pou travay dan servis piblik son pei.\nLavolonte lepep se labaz lotorite gouvernman; sa volonte bezwen ganny eksprimen dan bann eleksyon ki\nganny fer detanzantan kot tou dimoun annan drwa egal pou vote an sekre, obyen atraver en prosedir ki asire\nki vote ganny fer dan en fason lib e onnet.\nLartik 22\nKonmam manm lasosyete, tou dimoun annan drwa sekirite sosyal, pou permet li ganny satisfaksyon son\nbann drwa ekonomik, sosyal e kiltirel ki apsoliman neseser pou son dignite e devlopman lib son personnalite.\nSa I posib atraver zefor nasyonal ek korperasyon enternasyonal ki pran an konsiderasyon lorganizasyon ek\nresours sak pei.\nLartik 23\nTou dimoun annan drwa travay e zot lib pou swazi en travay; zot osi annan drwa ganny bann kondisyon\ntravay ki zis e favorab, osi pou ganny proteze ler napa travay.\nTou dimoun annan drwa, san okenn diskriminasyon, pou ganny peye en saler parey pou en louvraz parey.\nTou dimoun ki travay annan drwa ganny en lapey ekitab e satisfezan ki a permet li ek son fanmiy viv dan\ndinite e si neseser son lapey a ganny ranforsi par lezot mwayen proteksyon sosyal.\nNenport dimoun annan drwa form en linyon obyen vin manm en linyon pou defann son zentere.",
            "Image": "5d797d57f29dffeb92bbc284743ec255"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Lartik 24\nTou dimoun annan drwa repo ek lwazir, sirtou en limit rezonab zot kantite ler travay, e osi konze peye apre\nserten letan travay.\nLartik 25\nTou dimoun annan drwa en nivo lavi konvenab pou asir son lasante, son byennet ek osi byennet son fanmiy;\nsavedir manze, labiyrman, lozman, swen medikal ek lezot servis sosyal ki neseser. I osi annan drwa en\nmwayen sekirite ler i napa travay, anka maladi, envalidite, lanmor mari obyen fanm, lavyeyes obyen lezot ka\nkot en dimoun pa nobou ganny son lavi pou bann rezon andeor son kontrol.\nBann manman ek zot zanfan annan drwa ganny led ek lasistans sosyal. Tou zanfan, ki zot in ne dan maryaz\nobyen andeor maryaz, zot tou zot annan drwa ganny menm nivo proteksyon sosyal.\nLartik 26\nTou dimoun annan drwa ganny ledikasyon. Ledikasyon devret gratwit, omwen ledikasyon elemanter e\nfondamantal. Ledikasyon elemanter devret obligatwar. Ledikasyon teknik ek profesyonel devret pou tou\ndimoun et ledikasyon avanse devret a laporte tou dimoun dapre zot merit.\nTou dimoun annan drwa ledikasyon pou met en avan son personnalite e pou renfors respe drwa imen e bann\ndrwa fondamantal dans lasosyete. Ledikasyon i esansyel pou favoriz respe, latolerense ek lanmitye ant tou\nbann group ras e larelizyon e osi pou devlop bann aktivite Nasyon-z-ini pou lape.\nTou bann paran devret annan priyorite lo drwa soizir ki kalite ledikasyon y pou don son bann zanfan.\nLartik 27\nTou dimoun annan drwa pou partisip avek liberte dan lavi kiltirel lakominote, pran plezir dan bann lar e osi",
            "Image": "99d8e66c066fa13f350c6c4bbb26005b"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "partaz bann progre syantifik ek zot bann benefis.\nTou dimoun annan drwa proteksyon pou zot bann zentere moral e materyel an rezilta tou bann prodiksyon\nsyantifik, literer obyen artistik ki zot Iín prodwi.\nLartik 28\nTou dimoun merit en lord sosyal e enternasyonal kot nou bann drwa ek nou bann liberte, dapre sa kiín ekri\ndan sa Deklarasyon, a vin en realite konplet.\nLartik 29\nTou dimoun annan bann devwar anver lakominote ki pou kapab permet devlopman lib e konplet nou\npersonnalite.\nDan laplikasyon son bann drwa e dan zwisman son bann liberte, sak dimoun a ganny limite dapre lalwa\nselman pou asir rekonnesans ek respe bann drwa ek bann liberte lezot dimoun dan lamezir ki fodre asir dan\nen fason zis, lekzizans moral, lord piblik ek byennet zeneral dan en sosyete demokratik.\nSa bann drwa ek bann liberte pa devret zanmen ganny aplike kont bann bi e prensip Nasyon-z-Ini.\nLartik 30\nNapa narnyen dan sa Deklarasyon ki devret ganny enterprete komkwa en leta, an group obyen en dimoun\nannan en drwa kelkonk pou fer nenport ki aktivite obyen aksyon ki kapab detri bann drwa ek bann liberte kin\nganny ekri ladan.",
            "Image": "4c27697031c913f726e0ce97240eda06"
        }
    }
}

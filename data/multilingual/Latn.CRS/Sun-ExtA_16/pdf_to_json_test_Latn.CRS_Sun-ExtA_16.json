{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467711,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Deklarasyon Iniversel Bann Drwa Imen\nPreanbil\nAn rekonnesans ki dignite imen e bann drwa egal e enseparab pou tou manm lafanmiyr imen\nI fondasyon pou laliberte, lazistis e lape dan lemonn,\nAn konsiderasyon ki mank konnesans e respe pou bann drwa imen in okazyonn en bann\naksyon barbar kiín boulvers konsyans limanite, e osi larive en monn kot imen a kapab\neksprim zot lekor dan laliberte e dapre zot konsyans san okenn lafreyer obyen mank\nmwayen, parey in ganny proklanmen konman laspirasyon pli o pou tou imen,\nAn konsiderasyon ki I esansyel ki bann drwa imen I ganny proteze par en sistenm lalwa\nkot dimoun pa oblize, konman en dernyen rekour, pou revolte kont la tirani e lopresyon,\nAn konsiderasyon ki I esansyel pou ankouraz devlopman lanmitye ant bann nasyon,\nAn konsiderasyon ki dan Lasart Nasyon-z-Ini bann pep in reafirm ankor zot lafwa dan\nbann drwa imen fondamantal, dan dignite e valer tou imen, dan egalite bann drwa zomm ek\nfanm, e zot in angaz zot pou travay pou progre sosyal e pou etabli meyer kondisyon lavi\navek plis laliberte,\nAn konsiderasyon ki bann pei manm zot in pran langazman pou asire, avek korperasyon\nLorganizasyon Nation-z-Ini, ki bann drwa imen ek bann liberte fondamantal ganny\nrespekte konman fodre partou dan lemonn,\nAn konsiderasyon ki en bon konprenezon bann drwa ek liberte I tre enportan pou realiz\nan plen sa langazman ki tou dimoun annan,\nAlor, Lasanble Zeneral I proklanm sa Deklarasyon Iniversel Bann Drwa Imen konman\nstandar-de-baz pou lavansman tou imen ek tou nasyon, avek bi ki sak endividi ek seksyon\nlasosyete a fer tou zot posib, atraver lansennyman ek ledikasyon, pou asir respe pou sa\nbann drwa ek sa bann liberte, e par bann mezir progresiv, nasyonal osi byen ki\nenternasyonal, pou garanti zot rekonnesans e laplikasyon par bann pep dan bann pei manm\ne osi dan bann teritwar ki anba zot kontrol.\nLartik 1\nNou tou imen nou’n ne dan laliberte ek legalite, dan nou dignite ek nou bann drwa. Nou\ntou nou annan kapasite pou rezonnen, e fodre nou azir anver lezot avek en lespri\nfraternel.\nLartik 2\nSakenn-de-nou ganny drwa zwir tou nou bann drwa ek nou bann liberte kiín ganny\nproklanmen dan sa Deklarasyon, san okenn kalite distenksyon, tel ki ras, kouler,\nlangaz, larelizyon, lopinyon politik obyen lezot kalite lopinyon, ni pou rezon lorizin\nnasyonal obyen sosyal, ni popriyete, nesans obyen stati.\nAnplis ki sa, okenn distenksyon pa devret ganny fer lo baz sitiasyon politik, ziridik\nobyen stati enternasyonal sa pei obyen sa teritwar kot en dimoun I sorti; pa devret fer\noken diferans si sa pei obyen teritwar I endepandan obyen si I anba kontrol en lot\nleta, obyen si I annan okenn kalite restriksyon lo son souvrennte.\nLartik 3",
            "Image": "885d37eb4f13b435fd2b760989ddfe74"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Sak dimoun annan drwa lavi, drwa laliberte ek drwa viv an sekirite.\nLartik 4\nPersonn pa devret ganny trete konman lesklav obyen konman soubalter; lesklavaz e trafik\nlesklav pa permet dan okenn laform.\nLartik 5\nPersonn pa devret ganny tortire, ni ganny trete dan okenn fason ki pa imen, ki kriel\nobyen degradan.\nLartik 6\nI en drwa sak dimoun pou ganny rekonnet, dan tou moman, konman en imen devan lalwa.\nLartik 7\nNou tou nou egal devan lalwa, e san okenn diskriminasyon lalwa bezwen donn nou tou menm\nkalite proteksyon. Nou tou nou merit ganny proteksyon egal kont okenn diskriminasyon ki\nal kont sa Deklarasyon, osi kont tou provokasyon ki anfaver diskriminasyon.\nLartik 8\nTou dimoun annan drwa anmenn son ka devan lotorite konpetan pou rod lazistis kont\nvyolasyon okenn drwa fondamantal ki ganny garanti dan konstitisyon obyen anba lalwa son\npei.\nLartik 9\nPersonn pa devret ganny arete, obyen ganny met an detansyon, obyen ganny anvoye an\nekzile an bonnavini.\nLartik 10\nTou dimoun annan egalite konplet pou ganny byen ekoute devan piblik par en lakour\nendepandan ki pa pran kote personn ler pou donn zizman lo son drwa obyen son\nlobligasyon, osi ler I konsern en sarz kriminel kiín ganny mete kont li.\nLartik 11\nNenport dimoun ki ganny akize devan lalwa bezwen ganny konsidere konman inosan ziska\nler I ganny trouve koupab dan en zizman piblik kot in ganny benefis tou bann garanti ki\nneseser pou son defans.\nPersonn pa devret ganny kondannen pou okenn aksyon obyen omisyon ki pa ti ganny\nkonsidere konman en lofans devan lalwa nasyonal obyen enternasyonal ler lofans ti ganny\nkonmet. Sa dimoun pa ni devret ganny en kondannasyon pli sever ki lalwa ti permet ler I\nti konmet lofans.\nLartik 12\nPersonn pa ganny drwa enterfer anbonnavini avek lavi prive en dimoun, son fanmiy, son\nlakaz, obyen son konrespondans, e ni menm atak son loner e son repitasyon. Tou dimoun\nbezwen ganny proteze par lalwa kont bann tel enterferans obyen latak.\nLartik 13",
            "Image": "04d845e3d7c209ef7b893b47ed533508"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dan sak pei tou dimoun annan drwa sirkil avek liberte e annan osi drwa swazi kote I pou\nreste.\nTou dimoun annan drwa kit nenport pei, enkli son prop pei, e osi retourn dan son pei.\nLartik 14\nLer I annan persekisyon, nenport dimoun I annan drwa al rod lazil e ganny aksepte dan\nen lot pei.\nSa drwa pa aplikab ler en dimoun pe ganny pourswiv dan ka kot napa nanrnyen pou fer\navek politik, me plito en lakizasyon valab pou kas lalwa, obyen kot sa dimoun Iín azir\nkont bann lobzektif ek bann prensip Nasyon-z-Ini.\nLartik 15\nTou dimoun annan drwa annan en nasyonalite.\nPersonn pa devret ganny arase son nasyonalite anbonnavini, ni ganny anpese sanz son\nnasyonalite.\nLartik 16\nLer zot in ganny laz maryaz, en zonm ek en fanm zot annan drwa marye e konmans en\nfanmiy san okenn restriksyon ki annan pou fer avek zot ras, nasyonalite obyen\nlarelizyon. Tou-le-de annan drwa egal pou marye, dan maryaz e osi ler maryaz in kase.\nMaryaz ganny aranze ler zonm ek fanm tou-le-de zot Iín pran desizyon e donn konsantman\ndan laliberte total.\nLafanmiy se sa group de baz natirel e fondamantal la sosyete ki bezwen ganny proteksyon\nlasosyste ek leta.\nLartik 17\nTousel obyen an group, tou dimoun ganny drwa annan posesyon.\nPersonn pa kapab ganny anpese annan posesyon san rezon valab.\nLartik 18\nSak dimoun annan drwa laliberte lapanse, son konsyans ek larelizyon; sa drwa I osi\npermet li sanz son larelizyon obyen son krwayans, e osi donn li laliberte pou manifeste\nson larelizyon obyen son krwayans li tousel obyen an group, an prive obyen an piblik,\nswa par lansennyman, bann pratik, ladorasyon, obyen bann seremoni.\nLartik 19\nSak dimoun I lib pou annan son lopinion e osi lib pou eksprim son lide, sa I permet li\ngard son lopinyon san okenn lenterferans, osi pou li rode, resevwar e pas lenformasyon\nek bann lide atraver medya san okenn limitasyon.\nLartik 20\nTou dimoun annan drwa ek laliberte pou rasanble e fer lorganizasyon pasifik.\nPersonn pa devret ganny forse vin manm dan okenn lorganizasyon.",
            "Image": "ac3c50b9e62f14bec7cbd706a3fed548"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lartik 21\nTou dimoun annan drwa partisip dan gouvernman son pei, swa direkteman oswa atraver bann\nreprezantan kiín ganny swazi dan en fason lib.\nTou dimoun annan drwa egal pou travay dan servis piblik son pei.\nLavolonte lepep se labaz lotorite gouvernman; sa volonte bezwen ganny eksprimen dan\nbann eleksyon ki ganny fer detanzantan kot tou dimoun annan drwa egal pou vote an\nsekre, obyen atraver en prosedir ki asire ki vote ganny fer dan en fason lib e onnet.\nLartik 22\nKonmam manm lasosyete, tou dimoun annan drwa sekirite sosyal, pou permet li\nsatisfaksyon son bann drwa ekonomik, sosyal e kiltirel ki apsoliman neseser\ndignite e devlopman lib son personnalite. Sa I posib atraver zefor nasyonal\nkorperasyon enternasyonal ki pran an konsiderasyon lorganizasyon ek resours\nganny\npou son\nek\nsak pei.\nLartik 23\nTou dimoun annan drwa travay e zot lib pou swazi en travay; zot osi annan drwa ganny\nbann kondisyon travay ki zis e favorab, osi pou ganny proteze ler napa travay.\nTou dimoun annan drwa, san okenn diskriminasyon, pou ganny peye en saler parey pou en\nlouvraz parey.\nTou dimoun ki travay annan drwa ganny en lapey ekitab e satisfezan ki a permet li ek\nson fanmiy viv dan dinite e si neseser son lapey a ganny ranforsi par lezot mwayen\nproteksyon sosyal.\nNenport dimoun annan drwa form en linyon obyen vin manm en linyon pou defann son\nzentere.\nLartik 24\nTou dimoun annan drwa repo ek lwazir, sirtou en limit rezonab zot kantite ler travay, e\nosi konze peye apre serten letan travay.\nLartik 25\nTou dimoun annan drwa en nivo lavi konvenab pou asir son lasante, son byennet ek osi\nbyennet son fanmiy; savedir manze, labiyrman, lozman, swen medikal ek lezot servis\nsosyal ki neseser. I osi annan drwa en mwayen sekirite ler i napa travay, anka maladi,\nenvalidite, lanmor mari obyen fanm, lavyeyes obyen lezot ka kot en dimoun pa nobou\nganny son lavi pou bann rezon andeor son kontrol.\nBann manman ek zot zanfan annan drwa ganny led ek lasistans sosyal. Tou zanfan, ki zot\nin ne dan maryaz obyen andeor maryaz, zot tou zot annan drwa ganny menm nivo proteksyon\nsosyal.\nLartik 26\nTou dimoun annan drwa ganny ledikasyon. Ledikasyon devret gratwit, omwen ledikasyon\nelemanter e fondamantal. Ledikasyon elemanter devret obligatwar. Ledikasyon teknik ek\nprofesyonel devret pou tou dimoun et ledikasyon avanse devret a laporte tou dimoun\ndapre zot merit.",
            "Image": "1e6f7f1f5abaa840f633eef78321e616"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Tou dimoun annan drwa ledikasyon pou met en avan son personnalite e pou renfors respe\ndrwa imen e bann drwa fondamantal dans lasosyete. Ledikasyon i esansyel pou favoriz\nrespe, latolerense ek lanmitye ant tou bann group ras e larelizyon e osi pou devlop\nbann aktivite Nasyon-z-ini pou lape.\nTou bann paran devret annan priyorite lo drwa soizir ki kalite ledikasyon y pou don son\nbann zanfan.\nLartik 27\nTou dimoun annan drwa pou partisip avek liberte dan lavi kiltirel lakominote, pran\nplezir dan bann lar e osi partaz bann progre syantifik ek zot bann benefis.\nTou dimoun annan drwa proteksyon pou zot bann zentere moral e materyel an rezilta tou\nbann prodiksyon syantifik, literer obyen artistik ki zot Iín prodwi.\nLartik 28\nTou dimoun merit en lord sosyal e enternasyonal kot nou bann drwa ek nou bann liberte,\ndapre sa kiín ekri dan sa Deklarasyon, a vin en realite konplet.\nLartik 29\nTou dimoun annan bann devwar anver lakominote ki pou kapab permet devlopman lib e\nkonplet nou personnalite.\nDan laplikasyon son bann drwa e dan zwisman son bann liberte, sak dimoun a ganny limite\ndapre lalwa selman pou asir rekonnesans ek respe bann drwa ek bann liberte lezot dimoun\ndan lamezir ki fodre asir dan en fason zis, lekzizans moral, lord piblik ek byennet\nzeneral dan en sosyete demokratik.\nSa bann drwa ek bann liberte pa devret zanmen ganny aplike kont bann bi e prensip\nNasyon-z-Ini.\nLartik 30\nNapa narnyen dan sa Deklarasyon ki devret ganny enterprete komkwa en leta, an group\nobyen en dimoun annan en drwa kelkonk pou fer nenport ki aktivite obyen aksyon ki kapab\ndetri bann drwa ek bann liberte kin ganny ekri ladan.",
            "Image": "9d137dc3f1426cc109b9770f8cf43823"
        }
    }
}

{
    "MetaData": {
        "Author": null,
        "Creation_Date": 1581467604,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b8569bfbccd12ba36eeb32b464d3c1cc",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklarasyon Iniversel Bann Drwa Imen\nPreanbil\nAn rekonnesans ki dignite imen e bann drwa egal e enseparab pou tou manm lafanmiyr imen I\nfondasyon pou laliberte, lazistis e lape dan lemonn,\nAn konsiderasyon ki mank konnesans e respe pou bann drwa imen in okazyonn en bann aksyon barbar\nkiín boulvers konsyans limanite, e osi larive en monn kot imen a kapab eksprim zot lekor dan\nlaliberte e dapre zot konsyans san okenn lafreyer obyen mank mwayen, parey in ganny proklanmen\nkonman laspirasyon pli o pou tou imen,\nAn konsiderasyon ki I esansyel ki bann drwa imen I ganny proteze par en sistenm lalwa kot\ndimoun pa oblize, konman en dernyen rekour, pou revolte kont la tirani e lopresyon,\nAn konsiderasyon ki I esansyel pou ankouraz devlopman lanmitye ant bann nasyon,\nAn konsiderasyon ki dan Lasart Nasyon-z-Ini bann pep in reafirm ankor zot lafwa dan bann drwa\nimen fondamantal, dan dignite e valer tou imen, dan egalite bann drwa zomm ek fanm, e zot in\nangaz zot pou travay pou progre sosyal e pou etabli meyer kondisyon lavi avek plis laliberte,\nAn konsiderasyon ki bann pei manm zot in pran langazman pou asire, avek korperasyon\nLorganizasyon Nation-z-Ini, ki bann drwa imen ek bann liberte fondamantal ganny respekte konman\nfodre partou dan lemonn,\nAn konsiderasyon ki en bon konprenezon bann drwa ek liberte I tre enportan pou realiz an plen\nsa langazman ki tou dimoun annan,\nAlor, Lasanble Zeneral I proklanm sa Deklarasyon Iniversel Bann Drwa Imen konman standar-de-baz\npou lavansman tou imen ek tou nasyon, avek bi ki sak endividi ek seksyon lasosyete a fer tou\nzot posib, atraver lansennyman ek ledikasyon, pou asir respe pou sa bann drwa ek sa bann\nliberte, e par bann mezir progresiv, nasyonal osi byen ki enternasyonal, pou garanti zot\nrekonnesans e laplikasyon par bann pep dan bann pei manm e osi dan bann teritwar ki anba zot\nkontrol.\nLartik 1\nNou tou imen nou’n ne dan laliberte ek legalite, dan nou dignite ek nou bann drwa. Nou tou nou\nannan kapasite pou rezonnen, e fodre nou azir anver lezot avek en lespri fraternel.\nLartik 2\nSakenn-de-nou ganny drwa zwir tou nou bann drwa ek nou bann liberte kiín ganny proklanmen dan\nsa Deklarasyon, san okenn kalite distenksyon, tel ki ras, kouler, langaz, larelizyon, lopinyon\npolitik obyen lezot kalite lopinyon, ni pou rezon lorizin nasyonal obyen sosyal, ni popriyete,\nnesans obyen stati.\nAnplis ki sa, okenn distenksyon pa devret ganny fer lo baz sitiasyon politik, ziridik obyen\nstati enternasyonal sa pei obyen sa teritwar kot en dimoun I sorti; pa devret fer oken diferans\nsi sa pei obyen teritwar I endepandan obyen si I anba kontrol en lot leta, obyen si I annan\nokenn kalite restriksyon lo son souvrennte.\nLartik 3\nSak dimoun annan drwa lavi, drwa laliberte ek drwa viv an sekirite.\nLartik 4\nPersonn pa devret ganny trete konman lesklav obyen konman soubalter; lesklavaz e trafik lesklav\npa permet dan okenn laform.\nLartik 5\nPersonn pa devret ganny tortire, ni ganny trete dan okenn fason ki pa imen, ki kriel obyen\ndegradan.\nLartik 6\nI en drwa sak dimoun pou ganny rekonnet, dan tou moman, konman en imen devan lalwa.\nLartik 7\nNou tou nou egal devan lalwa, e san okenn diskriminasyon lalwa bezwen donn nou tou menm kalite\nproteksyon. Nou tou nou merit ganny proteksyon egal kont okenn diskriminasyon ki al kont sa"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "04fba8828a8f98a53eb243d0bad95b09",
            "Index": 1,
            "Label": "2",
            "Size": [
                595.0,
                842.0
            ],
            "Text": "Deklarasyon, osi kont tou provokasyon ki anfaver diskriminasyon.\nLartik 8\nTou dimoun annan drwa anmenn son ka devan lotorite konpetan pou rod lazistis kont vyolasyon\nokenn drwa fondamantal ki ganny garanti dan konstitisyon obyen anba lalwa son pei.\nLartik 9\nPersonn pa devret ganny arete, obyen ganny met an detansyon, obyen ganny anvoye an ekzile an\nbonnavini.\nLartik 10\nTou dimoun annan egalite konplet pou ganny byen ekoute devan piblik par en lakour endepandan ki\npa pran kote personn ler pou donn zizman lo son drwa obyen son lobligasyon, osi ler I konsern\nen sarz kriminel kiín ganny mete kont li.\nLartik 11\nNenport dimoun ki ganny akize devan lalwa bezwen ganny konsidere konman inosan ziska ler I\nganny trouve koupab dan en zizman piblik kot in ganny benefis tou bann garanti ki neseser pou\nson defans.\nPersonn pa devret ganny kondannen pou okenn aksyon obyen omisyon ki pa ti ganny konsidere\nkonman en lofans devan lalwa nasyonal obyen enternasyonal ler lofans ti ganny konmet. Sa dimoun\npa ni devret ganny en kondannasyon pli sever ki lalwa ti permet ler I ti konmet lofans.\nLartik 12\nPersonn pa ganny drwa enterfer anbonnavini avek lavi prive en dimoun, son fanmiy, son lakaz,\nobyen son konrespondans, e ni menm atak son loner e son repitasyon. Tou dimoun bezwen ganny\nproteze par lalwa kont bann tel enterferans obyen latak.\nLartik 13\nDan sak pei tou dimoun annan drwa sirkil avek liberte e annan osi drwa swazi kote I pou reste.\nTou dimoun annan drwa kit nenport pei, enkli son prop pei, e osi retourn dan son pei.\nLartik 14\nLer I annan persekisyon, nenport dimoun I annan drwa al rod lazil e ganny aksepte dan en lot\npei.\nSa drwa pa aplikab ler en dimoun pe ganny pourswiv dan ka kot napa nanrnyen pou fer avek\npolitik, me plito en lakizasyon valab pou kas lalwa, obyen kot sa dimoun Iín azir kont bann\nlobzektif ek bann prensip Nasyon-z-Ini.\nLartik 15\nTou dimoun annan drwa annan en nasyonalite.\nPersonn pa devret ganny arase son nasyonalite anbonnavini, ni ganny anpese sanz son\nnasyonalite.\nLartik 16\nLer zot in ganny laz maryaz, en zonm ek en fanm zot annan drwa marye e konmans en fanmiy san\nokenn restriksyon ki annan pou fer avek zot ras, nasyonalite obyen larelizyon. Tou-le-de annan\ndrwa egal pou marye, dan maryaz e osi ler maryaz in kase.\nMaryaz ganny aranze ler zonm ek fanm tou-le-de zot Iín pran desizyon e donn konsantman dan\nlaliberte total.\nLafanmiy se sa group de baz natirel e fondamantal la sosyete ki bezwen ganny proteksyon\nlasosyste ek leta.\nLartik 17\nTousel obyen an group, tou dimoun ganny drwa annan posesyon.\nPersonn pa kapab ganny anpese annan posesyon san rezon valab.\nLartik 18"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a8b814a8b0401fd9ece632e0c82fb086",
            "Index": 2,
            "Label": "3",
            "Size": [
                595.0,
                842.0
            ],
            "Text": "Sak dimoun annan drwa laliberte lapanse, son konsyans ek larelizyon; sa drwa I osi permet li\nsanz son larelizyon obyen son krwayans, e osi donn li laliberte pou manifeste son larelizyon\nobyen son krwayans li tousel obyen an group, an prive obyen an piblik, swa par lansennyman,\nbann pratik, ladorasyon, obyen bann seremoni.\nLartik 19\nSak dimoun I lib pou annan son lopinion e osi lib pou eksprim son lide, sa I permet li gard son\nlopinyon san okenn lenterferans, osi pou li rode, resevwar e pas lenformasyon ek bann lide\natraver medya san okenn limitasyon.\nLartik 20\nTou dimoun annan drwa ek laliberte pou rasanble e fer lorganizasyon pasifik.\nPersonn pa devret ganny forse vin manm dan okenn lorganizasyon.\nLartik 21\nTou dimoun annan drwa partisip dan gouvernman son pei, swa direkteman oswa atraver bann\nreprezantan kiín ganny swazi dan en fason lib.\nTou dimoun annan drwa egal pou travay dan servis piblik son pei.\nLavolonte lepep se labaz lotorite gouvernman; sa volonte bezwen ganny eksprimen dan bann\neleksyon ki ganny fer detanzantan kot tou dimoun annan drwa egal pou vote an sekre, obyen\natraver en prosedir ki asire ki vote ganny fer dan en fason lib e onnet.\nLartik 22\nKonmam manm lasosyete, tou dimoun annan drwa sekirite sosyal, pou permet li ganny satisfaksyon\nson bann drwa ekonomik, sosyal e kiltirel ki apsoliman neseser pou son dignite e devlopman lib\nson personnalite. Sa I posib atraver zefor nasyonal ek korperasyon enternasyonal ki pran an\nkonsiderasyon lorganizasyon ek resours sak pei.\nLartik 23\nTou dimoun annan drwa travay e zot lib pou swazi en travay; zot osi annan drwa ganny bann\nkondisyon travay ki zis e favorab, osi pou ganny proteze ler napa travay.\nTou dimoun annan drwa, san okenn diskriminasyon, pou ganny peye en saler parey pou en louvraz\nparey.\nTou dimoun ki travay annan drwa ganny en lapey ekitab e satisfezan ki a permet li ek son fanmiy\nviv dan dinite e si neseser son lapey a ganny ranforsi par lezot mwayen proteksyon sosyal.\nNenport dimoun annan drwa form en linyon obyen vin manm en linyon pou defann son zentere.\nLartik 24\nTou dimoun annan drwa repo ek lwazir, sirtou en limit rezonab zot kantite ler travay, e osi\nkonze peye apre serten letan travay.\nLartik 25\nTou dimoun annan drwa en nivo lavi konvenab pou asir son lasante, son byennet ek osi byennet\nson fanmiy; savedir manze, labiyrman, lozman, swen medikal ek lezot servis sosyal ki neseser. I\nosi annan drwa en mwayen sekirite ler i napa travay, anka maladi, envalidite, lanmor mari obyen\nfanm, lavyeyes obyen lezot ka kot en dimoun pa nobou ganny son lavi pou bann rezon andeor son\nkontrol.\nBann manman ek zot zanfan annan drwa ganny led ek lasistans sosyal. Tou zanfan, ki zot in ne\ndan maryaz obyen andeor maryaz, zot tou zot annan drwa ganny menm nivo proteksyon sosyal.\nLartik 26\nTou dimoun annan drwa ganny ledikasyon. Ledikasyon devret gratwit, omwen ledikasyon elemanter e\nfondamantal. Ledikasyon elemanter devret obligatwar. Ledikasyon teknik ek profesyonel devret\npou tou dimoun et ledikasyon avanse devret a laporte tou dimoun dapre zot merit.\nTou dimoun annan drwa ledikasyon pou met en avan son personnalite e pou renfors respe drwa imen\ne bann drwa fondamantal dans lasosyete. Ledikasyon i esansyel pou favoriz respe, latolerense ek\nlanmitye ant tou bann group ras e larelizyon e osi pou devlop bann aktivite Nasyon-z-ini pou\nlape."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "3e46fa451f17cc1a025df629f7e58a67",
            "Index": 3,
            "Label": "4",
            "Size": [
                595.0,
                842.0
            ],
            "Text": "Tou bann paran devret annan priyorite lo drwa soizir ki kalite ledikasyon y pou don son bann\nzanfan.\nLartik 27\nTou dimoun annan drwa pou partisip avek liberte dan lavi kiltirel lakominote, pran plezir dan\nbann lar e osi partaz bann progre syantifik ek zot bann benefis.\nTou dimoun annan drwa proteksyon pou zot bann zentere moral e materyel an rezilta tou bann\nprodiksyon syantifik, literer obyen artistik ki zot Iín prodwi.\nLartik 28\nTou dimoun merit en lord sosyal e enternasyonal kot nou bann drwa ek nou bann liberte, dapre sa\nkiín ekri dan sa Deklarasyon, a vin en realite konplet.\nLartik 29\nTou dimoun annan bann devwar anver lakominote ki pou kapab permet devlopman lib e konplet nou\npersonnalite.\nDan laplikasyon son bann drwa e dan zwisman son bann liberte, sak dimoun a ganny limite dapre\nlalwa selman pou asir rekonnesans ek respe bann drwa ek bann liberte lezot dimoun dan lamezir\nki fodre asir dan en fason zis, lekzizans moral, lord piblik ek byennet zeneral dan en sosyete\ndemokratik.\nSa bann drwa ek bann liberte pa devret zanmen ganny aplike kont bann bi e prensip Nasyon-z-Ini.\nLartik 30\nNapa narnyen dan sa Deklarasyon ki devret ganny enterprete komkwa en leta, an group obyen en\ndimoun annan en drwa kelkonk pou fer nenport ki aktivite obyen aksyon ki kapab detri bann drwa\nek bann liberte kin ganny ekri ladan."
        }
    }
}

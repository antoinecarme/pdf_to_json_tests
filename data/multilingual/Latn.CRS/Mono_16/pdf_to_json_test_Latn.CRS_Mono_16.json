{
    "MetaData": {
        "Author": null,
        "Creation_Date": 1581467619,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2fe256788706a77cd29f3a27ce2aad58",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklarasyon Iniversel Bann Drwa Imen\nPreanbil\nAn rekonnesans ki dignite imen e bann drwa egal e enseparab pou tou manm\nlafanmiyr imen I fondasyon pou laliberte, lazistis e lape dan lemonn,\nAn konsiderasyon ki mank konnesans e respe pou bann drwa imen in\nokazyonn en bann aksyon barbar kiín boulvers konsyans limanite, e osi\nlarive en monn kot imen a kapab eksprim zot lekor dan laliberte e dapre\nzot konsyans san okenn lafreyer obyen mank mwayen, parey in ganny\nproklanmen konman laspirasyon pli o pou tou imen,\nAn konsiderasyon ki I esansyel ki bann drwa imen I ganny proteze par en\nsistenm lalwa kot dimoun pa oblize, konman en dernyen rekour, pou\nrevolte kont la tirani e lopresyon,\nAn konsiderasyon ki I esansyel pou ankouraz devlopman lanmitye ant bann\nnasyon,\nAn konsiderasyon ki dan Lasart Nasyon-z-Ini bann pep in reafirm ankor\nzot lafwa dan bann drwa imen fondamantal, dan dignite e valer tou imen,\ndan egalite bann drwa zomm ek fanm, e zot in angaz zot pou travay pou\nprogre sosyal e pou etabli meyer kondisyon lavi avek plis laliberte,\nAn konsiderasyon ki bann pei manm zot in pran langazman pou asire, avek\nkorperasyon Lorganizasyon Nation-z-Ini, ki bann drwa imen ek bann\nliberte fondamantal ganny respekte konman fodre partou dan lemonn,\nAn konsiderasyon ki en bon konprenezon bann drwa ek liberte I tre\nenportan pou realiz an plen sa langazman ki tou dimoun annan,\nAlor, Lasanble Zeneral I proklanm sa Deklarasyon Iniversel Bann Drwa\nImen konman standar-de-baz pou lavansman tou imen ek tou nasyon, avek bi\nki sak endividi ek seksyon lasosyete a fer tou zot posib, atraver\nlansennyman ek ledikasyon, pou asir respe pou sa bann drwa ek sa bann\nliberte, e par bann mezir progresiv, nasyonal osi byen ki enternasyonal,\npou garanti zot rekonnesans e laplikasyon par bann pep dan bann pei manm\ne osi dan bann teritwar ki anba zot kontrol.\nLartik 1\nNou tou imen nou’n ne dan laliberte ek legalite, dan nou dignite ek nou\nbann drwa. Nou tou nou annan kapasite pou rezonnen, e fodre nou azir\nanver lezot avek en lespri fraternel.\nLartik 2\nSakenn-de-nou ganny drwa zwir tou nou bann drwa ek nou bann liberte kiín\nganny proklanmen dan sa Deklarasyon, san okenn kalite distenksyon, tel\nki ras, kouler, langaz, larelizyon, lopinyon politik obyen lezot kalite\nlopinyon, ni pou rezon lorizin nasyonal obyen sosyal, ni popriyete,\nnesans obyen stati.\nAnplis ki sa, okenn distenksyon pa devret ganny fer lo baz sitiasyon"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d8ab5857652e1cca17645b630f0ed356",
            "Index": 1,
            "Label": "2",
            "Size": [
                595.0,
                842.0
            ],
            "Text": "politik, ziridik obyen stati enternasyonal sa pei obyen sa teritwar kot\nen dimoun I sorti; pa devret fer oken diferans si sa pei obyen teritwar\nI endepandan obyen si I anba kontrol en lot leta, obyen si I annan okenn\nkalite restriksyon lo son souvrennte.\nLartik 3\nSak dimoun annan drwa lavi, drwa laliberte ek drwa viv an sekirite.\nLartik 4\nPersonn pa devret ganny trete konman lesklav obyen konman soubalter;\nlesklavaz e trafik lesklav pa permet dan okenn laform.\nLartik 5\nPersonn pa devret ganny tortire, ni ganny trete dan okenn fason ki pa\nimen, ki kriel obyen degradan.\nLartik 6\nI en drwa sak dimoun pou ganny rekonnet, dan tou moman, konman en imen\ndevan lalwa.\nLartik 7\nNou tou nou egal devan lalwa, e san okenn diskriminasyon lalwa bezwen\ndonn nou tou menm kalite proteksyon. Nou tou nou merit ganny proteksyon\negal kont okenn diskriminasyon ki al kont sa Deklarasyon, osi kont tou\nprovokasyon ki anfaver diskriminasyon.\nLartik 8\nTou dimoun annan drwa anmenn son ka devan lotorite konpetan pou rod\nlazistis kont vyolasyon okenn drwa fondamantal ki ganny garanti dan\nkonstitisyon obyen anba lalwa son pei.\nLartik 9\nPersonn pa devret ganny arete, obyen ganny met an detansyon, obyen ganny\nanvoye an ekzile an bonnavini.\nLartik 10\nTou dimoun annan egalite konplet pou ganny byen ekoute devan piblik par\nen lakour endepandan ki pa pran kote personn ler pou donn zizman lo son\ndrwa obyen son lobligasyon, osi ler I konsern en sarz kriminel kiín\nganny mete kont li.\nLartik 11\nNenport dimoun ki ganny akize devan lalwa bezwen ganny konsidere konman\ninosan ziska ler I ganny trouve koupab dan en zizman piblik kot in ganny\nbenefis tou bann garanti ki neseser pou son defans.\nPersonn pa devret ganny kondannen pou okenn aksyon obyen omisyon ki pa\nti ganny konsidere konman en lofans devan lalwa nasyonal obyen"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1a73b07df2c91656fbd381a3559970f1",
            "Index": 2,
            "Label": "3",
            "Size": [
                595.0,
                842.0
            ],
            "Text": "enternasyonal ler lofans ti ganny konmet. Sa dimoun pa ni devret ganny\nen kondannasyon pli sever ki lalwa ti permet ler I ti konmet lofans.\nLartik 12\nPersonn pa ganny drwa enterfer anbonnavini avek lavi prive en dimoun,\nson fanmiy, son lakaz, obyen son konrespondans, e ni menm atak son loner\ne son repitasyon. Tou dimoun bezwen ganny proteze par lalwa kont bann\ntel enterferans obyen latak.\nLartik 13\nDan sak pei tou dimoun annan drwa sirkil avek liberte e annan osi drwa\nswazi kote I pou reste.\nTou dimoun annan drwa kit nenport pei, enkli son prop pei, e osi retourn\ndan son pei.\nLartik 14\nLer I annan persekisyon, nenport dimoun I annan drwa al rod lazil e\nganny aksepte dan en lot pei.\nSa drwa pa aplikab ler en dimoun pe ganny pourswiv dan ka kot napa\nnanrnyen pou fer avek politik, me plito en lakizasyon valab pou kas\nlalwa, obyen kot sa dimoun Iín azir kont bann lobzektif ek bann prensip\nNasyon-z-Ini.\nLartik 15\nTou dimoun annan drwa annan en nasyonalite.\nPersonn pa devret ganny arase son nasyonalite anbonnavini, ni ganny\nanpese sanz son nasyonalite.\nLartik 16\nLer zot in ganny laz maryaz, en zonm ek en fanm zot annan drwa marye e\nkonmans en fanmiy san okenn restriksyon ki annan pou fer avek zot ras,\nnasyonalite obyen larelizyon. Tou-le-de annan drwa egal pou marye, dan\nmaryaz e osi ler maryaz in kase.\nMaryaz ganny aranze ler zonm ek fanm tou-le-de zot Iín pran desizyon e\ndonn konsantman dan laliberte total.\nLafanmiy se sa group de baz natirel e fondamantal la sosyete ki bezwen\nganny proteksyon lasosyste ek leta.\nLartik 17\nTousel obyen an group, tou dimoun ganny drwa annan posesyon.\nPersonn pa kapab ganny anpese annan posesyon san rezon valab.\nLartik 18\nSak dimoun annan drwa laliberte lapanse, son konsyans ek larelizyon; sa"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "35eb85381f0cdbfcba29d73d92770874",
            "Index": 3,
            "Label": "4",
            "Size": [
                595.0,
                842.0
            ],
            "Text": "drwa I osi permet li sanz son larelizyon obyen son krwayans, e osi donn\nli laliberte pou manifeste son larelizyon obyen son krwayans li tousel\nobyen an group, an prive obyen an piblik, swa par lansennyman, bann\npratik, ladorasyon, obyen bann seremoni.\nLartik 19\nSak dimoun I lib pou annan son lopinion e osi lib pou eksprim son lide,\nsa I permet li gard son lopinyon san okenn lenterferans, osi pou li\nrode, resevwar e pas lenformasyon ek bann lide atraver medya san okenn\nlimitasyon.\nLartik 20\nTou dimoun annan drwa ek laliberte pou rasanble e fer lorganizasyon\npasifik.\nPersonn pa devret ganny forse vin manm dan okenn lorganizasyon.\nLartik 21\nTou dimoun annan drwa partisip dan gouvernman son pei, swa direkteman\noswa atraver bann reprezantan kiín ganny swazi dan en fason lib.\nTou dimoun annan drwa egal pou travay dan servis piblik son pei.\nLavolonte lepep se labaz lotorite gouvernman; sa volonte bezwen ganny\neksprimen dan bann eleksyon ki ganny fer detanzantan kot tou dimoun\nannan drwa egal pou vote an sekre, obyen atraver en prosedir ki asire ki\nvote ganny fer dan en fason lib e onnet.\nLartik 22\nKonmam manm lasosyete, tou dimoun annan drwa sekirite sosyal, pou permet\nli ganny satisfaksyon son bann drwa ekonomik, sosyal e kiltirel ki\napsoliman neseser pou son dignite e devlopman lib son personnalite. Sa I\nposib atraver zefor nasyonal ek korperasyon enternasyonal ki pran an\nkonsiderasyon lorganizasyon ek resours sak pei.\nLartik 23\nTou dimoun annan drwa travay e zot lib pou swazi en travay; zot osi\nannan drwa ganny bann kondisyon travay ki zis e favorab, osi pou ganny\nproteze ler napa travay.\nTou dimoun annan drwa, san okenn diskriminasyon, pou ganny peye en saler\nparey pou en louvraz parey.\nTou dimoun ki travay annan drwa ganny en lapey ekitab e satisfezan ki a\npermet li ek son fanmiy viv dan dinite e si neseser son lapey a ganny\nranforsi par lezot mwayen proteksyon sosyal.\nNenport dimoun annan drwa form en linyon obyen vin manm en linyon pou\ndefann son zentere.\nLartik 24"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "a25e213cf7a2cdd46f9183a63631bc78",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tou dimoun annan drwa repo ek lwazir, sirtou en limit rezonab zot\nkantite ler travay, e osi konze peye apre serten letan travay.\nLartik 25\nTou dimoun annan drwa en nivo lavi konvenab pou asir son lasante, son\nbyennet ek osi byennet son fanmiy; savedir manze, labiyrman, lozman,\nswen medikal ek lezot servis sosyal ki neseser. I osi annan drwa en\nmwayen sekirite ler i napa travay, anka maladi, envalidite, lanmor mari\nobyen fanm, lavyeyes obyen lezot ka kot en dimoun pa nobou ganny son\nlavi pou bann rezon andeor son kontrol.\nBann manman ek zot zanfan annan drwa ganny led ek lasistans sosyal. Tou\nzanfan, ki zot in ne dan maryaz obyen andeor maryaz, zot tou zot annan\ndrwa ganny menm nivo proteksyon sosyal.\nLartik 26\nTou dimoun annan drwa ganny ledikasyon. Ledikasyon devret gratwit, omwen\nledikasyon elemanter e fondamantal. Ledikasyon elemanter devret\nobligatwar. Ledikasyon teknik ek profesyonel devret pou tou dimoun et\nledikasyon avanse devret a laporte tou dimoun dapre zot merit.\nTou dimoun annan drwa ledikasyon pou met en avan son personnalite e pou\nrenfors respe drwa imen e bann drwa fondamantal dans lasosyete.\nLedikasyon i esansyel pou favoriz respe, latolerense ek lanmitye ant tou\nbann group ras e larelizyon e osi pou devlop bann aktivite Nasyon-z-ini\npou lape.\nTou bann paran devret annan priyorite lo drwa soizir ki kalite\nledikasyon y pou don son bann zanfan.\nLartik 27\nTou dimoun annan drwa pou partisip avek liberte dan lavi kiltirel\nlakominote, pran plezir dan bann lar e osi partaz bann progre syantifik\nek zot bann benefis.\nTou dimoun annan drwa proteksyon pou zot bann zentere moral e materyel\nan rezilta tou bann prodiksyon syantifik, literer obyen artistik ki zot\nIín prodwi.\nLartik 28\nTou dimoun merit en lord sosyal e enternasyonal kot nou bann drwa ek nou\nbann liberte, dapre sa kiín ekri dan sa Deklarasyon, a vin en realite\nkonplet.\nLartik 29\nTou dimoun annan bann devwar anver lakominote ki pou kapab permet\ndevlopman lib e konplet nou personnalite.\nDan laplikasyon son bann drwa e dan zwisman son bann liberte, sak dimoun\na ganny limite dapre lalwa selman pou asir rekonnesans ek respe bann\ndrwa ek bann liberte lezot dimoun dan lamezir ki fodre asir dan en fason"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b90f06dcee1bc4217648728554243204",
            "Index": 5,
            "Label": "6",
            "Size": [
                595.0,
                842.0
            ],
            "Text": "zis, lekzizans moral, lord piblik ek byennet zeneral dan en sosyete\ndemokratik.\nSa bann drwa ek bann liberte pa devret zanmen ganny aplike kont bann bi\ne prensip Nasyon-z-Ini.\nLartik 30\nNapa narnyen dan sa Deklarasyon ki devret ganny enterprete komkwa en\nleta, an group obyen en dimoun annan en drwa kelkonk pou fer nenport ki\naktivite obyen aksyon ki kapab detri bann drwa ek bann liberte kin ganny\nekri ladan."
        }
    }
}

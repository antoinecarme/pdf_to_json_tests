{
    "MetaData": {
        "Author": null,
        "Creation_Date": 1581467262,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b7d62c29016ab552b57297ff9fa871ff",
            "Index": 0,
            "Label": "1",
            "Size": [
                595.0,
                842.0
            ],
            "Text": "ADA ASSIMATURUSENG NASENGNGE HAK-HAK SIMULAJAJINNA PADATTA RUPA TAU\nSininnna rupa tau ri jajingengngi ri linoe pada nappunnai memanni hak-hak tetongeng marilalenna\nriaseng rupa tau Asseddingenna Bangsa-Bangsae pura nappannessai riaseng assimaturuseng molai\nlaleng tongenna hak hak simulangenna seddi seddi rupa tau. Assimaturuseng naolai pura\nnapaddiolo pole piagam Asseddingenna Bangsa Bangsae , ye pamasseengngi attepperenna bangsa\nbangsae ri hak hak simula jajinna padatta rupa tau ye pommarilalengnge na allebbireng\nappongenna ri asengnge rupa tau. Ri laleng Ada Assimaturusengnge hak hak simulajajinna padatta\nrupa tau pura napanessa memangngi Asseddingenna Bangsa Bangsae nasengnge hak hak adele'e pura\nnappunaie seddi seddi rupa tau. Hak hak pura dipanessaengngi ianaritu mencaji ripunnai. Hak hak\nsimulajajinna padatta rupa tau ianatu hak tongeng mupuwere. Parilalengngi paddisengengmu\ntettongiwi hak hak mupuwere. Paptettei na pamassei ri lalenna alemu na padammu rupa tau.\nPADDIOLO\nPura ritimbang nasengnge dipattongengngi ri asengnge allebbireng napanjajie puang seuwae na\nhak-hak pada nappunnai manengnge salasureng padatta rupa tau ianaro simulangenna riasengnge\nmerdeka e . Ade'e na atennangengnge tuo ri linoe.\nPura ritimbang nasengnge gau de'e nasipakalebbireng pole padatta rupa tau ianaro mancaji\npangkaukang makassara najajianni maggoppo maneng accairengnge na ajapparu'e ri laleng atina\nrupa tau. na ri purennuangi rijajiangi seddi lino naonroi'e padatta rupa tau ye'paneddingi'e\nriasengnge ininnawa mappau ada tongeng na ininawa suju'e ri Puang seuwae sibawa ininnawa\nleppe'e pole riasengnge akkitaureng na teggennekengnge pura mancaji seddi purennuang marilaleng\npole taumaegae.\nPura ritimbang nasengnge hak-hak padatta rupa tau parellu riatoro ri lalenna sure hukung'e,\nnarekko de wedding seddi seddi tau nateru-terusi molai laleng salae na nasengnge laleng\nmadeceng naola makkuraga pacelliri sifa' salae ye temmappakasitaue.\nPura ritimbang nasengnge sipakau ripadatta massalassureng pole seddi negara sibawa negara\nlaingne parellu ri pamasse.\nPura ritimbang nasengnge ianaro Bangsa Bangsae pole ri asseddingenna Bangsa Bangsae na ri\nlalenna piagamna pura ripamasse atteprenna ri hak hak simulangenna rupa tau ri pancajie ri\nPuang Seuwae, ri appongeng madecenna na allebbirengna seddi seddi rupa tau, na hak hak\nterripasilaingeng pole makkunrai na urane'e. na pura nappettui molai addecengeng attuwongenna\nrilalenna kemerdekaan ye lebbi maloangnge.\nPura ritimbang nasengnge negara negara anggotae pura majjanci molai addecengeng ri lalenna\npenghargaanna na penghormatanna ri hak hak simulangenna padatta rupa tau na kebebasang\nkebebasang tongengnge na massamang najama sibawa Asseddingenna Bangsa Bangsae.\nPura ritimbang nasengnge paddisseng padae ri hak hak na kebebasangnge parellu mencaji sanreseng\npole janci pura ripau'e, ianatu :\nTudang Sipulung\nYe Mappanesaengngi\nAda Assimaturusenna Hak - Hak Simulajajinna Rupa Tau\nRiasengnge seddi tettongeng wassele pura naolae sininna Bangsa na Negarae ye situjue\nnapurennuangnge sininna rupa tau ri lalenna masyaraka'e. Ada assima turuseng pura ri panjaci\nsanreseng , ri ala pakkuraga massappa paddissengeng ye pamasseengngi penghargaangnge ri hak hak\nkebebasanna rupa tau'e.\nPassaleng 1\nSininna rupa tau ri jajiangngi rilinoe nappunnai manengngi riasengnge alebbireng . Nappunai\nriasengnge akkaleng, nappunai riasengnge ati marennni na sibole bolena pada sipakatau pada\nmassalasureng.\nPassaleng 2\nSininna rupa tau nappunnai maneng riasengnge hak na kebebasang ye tarukie ri lalenna Ada\nAssamaturusengnge, na degaga riasengnge mappasilaingeng appongeng, mappasilaingeng warenna uli,\nmappasilaingeng urane na makkunrai, mappasilaingeng bangsa, bahasa, agama na atteppereng,\npolitik, arega mappasilaingeng assaleng ussulu bangsana , assugirenna, onro jajianna arega\npangka'na.\nNasengnge degaga ripasilaingeng riasengnge sifa' politi'na, hukungna na pangka'na ri\ninternasionale' pole negara arega kampong naonroie' seddi tau pole. Mo pole negara ye merdekae"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fc525e1ae05614217b4108f6fd095258",
            "Index": 1,
            "Label": "2",
            "Size": [
                595.0,
                842.0
            ],
            "Text": "ye engkae wilaya wilaya wakkelenna,arega naparentae.\nPasseleng 3\nSininna rupa tau nappunnai hak tuo ri linoe, paneddingi riasengnge attennangeng na assalamakeng\nri watakkalena seddi sedddi tau.\nPassaleng 4\nDegaga riaseng seddi seddi tau wedding ri pancaji ata na didangkangeng topa. Nasaba ye riaseng\naddangkangeng ata ianatu laleng salah.\nPassaleng 5\nDegaga seddi tau wedding ri sessa na digaukang pappada olokoloe'.\nPassaleng 6\nSininna rupa tau nappunai hak ripattongeng ri olona hukungnge nasengnge allebbireng seddi seddi\ntau , motega tega monro.\nPassaleng 7\nSininna rupa tau nappunai hak riasengnge sanreseng hukung na de' gaga ripasilaingeng. Nappunai\nmaneng hak pada ri sininna pangkaukang makassara na mappassae ye de'e nasituju sibawa Ada\nassamaturusengnge, na sininna ada salae ye pancajie appassang na akkasarakangnge.\nPassaleng 8\nSininna rupa tau napunnai hak riasengnge makkuraga addecengeng ri pengadilan nasional'e molaie\njamang jamang sala ye de e nasituju hak hak marilaleng ye napuwere Undang Undang Dasar na\nhukungnge.\nPassaleng 9\nDegaga seddi rupa tau wedding ri tikkeng, ri tahang na riabbiang pappada olokoloe'\nPassaleng 10\nSininna rupa tau , ri passamai, nappunai hak ri paradilang adele'e na ri peradilang bebasae' na\nde' namatane ciwali, ri laleng ripattette riasengnge hak na kewajibang kewajibanna na rilaleng\nsininna tuntutanna pidana ye ripettuangngi.\nPassaleng 11\nSininna rupa tau ye dituntue nasaba riaseng mappigau assalang ri hukungnge depa diaseng salah,\nlettu ripabuttiangngi assalanna menuru hukungnge rilalenna pengadilang ye pada naisseng maneng\ntauwe, naengka diarengngi jaminang napperelluangngengngi belai alena.\nDegaga seddi rupa tau wedding ripassa mappigau assalang hukung nasaba pangkaukang ye\ndee'panatama mencaji assalang hukung menuru Undang Undang Nasionale arega internasionale,\nnarekko ye pangkaukangnge ri pigau . Deto wedding ripettu hukumanna lebbih matane pole hukung\nye sitinajae pappada riwettunna assalangnge ri pigau.\nPassaleng 12\nSininna rupa tau de' wedding riganggu urusang alena, keluargana, ruma ranggana, na de wedding\nditeru terusi sure surena. Na lebbipi de wedding ri halangi na ri keccaki riaseng siri'na\ntauwe. Nasaba pura nappunai hak riasengnge sanreseng hukung.\nPassaleng 13\nSininna rupa tau nappunai riasengnge kebebasang monro rilalenna seddi negara.\nSininna rupa tau nappunai hak monro ri sininna negarae', makkotoro ko maeloi monro ri negarana\narega maelo lisu ri negarana.\nPassaleng 14\nSininna rupa tau nappunai hak massapa na napaneddingi riaseng akkituoreng ri negara laingnge\nnarekko maelo nasalamakkangngi alena pole passappana.\nIyana ye hak'e dewedding ri pake riwettu ri peppeng narisappa nasaba tongeng tongeng napigau\naggaukeng salae' ye dee' gaga hubunganna sibawa politik, arega napigau pangkaukangnge nasaba\ndenaseddi laleng sibawa tujuang ammulangenna Asseddingenna Bangsa Bangsae'."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4b42b4bfe5b9d69d3d532332d8bd6876",
            "Index": 2,
            "Label": "3",
            "Size": [
                595.0,
                842.0
            ],
            "Text": "Passaleng 15\nSininna rupa tauwe nappuna hak mancaji riaseng warga negara.\nDegaga seddi tau wedding riteru terusi palukai kewarga negaraanna arega de diterimai haknya\nsellei kewarga negaraanna.\nPassaleng 16\nSininna rupa tau urane na makkunraie ye maggangkani ballege umuruna, temmangki ri batasi\nassaleng bangsana, warga negarana arega agamana nappunai hak riasengnge nikkah na napunnai\nseddi seddi keluarga. Ianatu pada napunnai hak ye e' teddipasilaingeng ri laleng perkawinanna,\nna riwettu na lalengi perkawinanna na riwettunna maeloi sitellereng.\nDegaga riaseng passang rilalenna perkawinangnge, pappilenapi, elonapi na situjuipi makkunraie\nna urane.\nRiasengnge keluarga ripasseddi riasengnge appaseddiang marilaleng pole masyaraka'e nanapunnai\nhak sanreseng pole masyarakae na negarae.\nPassaleng 17\nSininna rupa tauwe nappunai hak riasengnge assugireng na warangparang, mo nappunnangi seddi tau\narega nappunnangi sibawa tau laingnge.\nDegaga seddi rupa tau wedding ripassa malai assugirenna na warangparanna.\nPassaleng 18\nSininna rupa tau nappunai hak riasengnge kebebasang ri laleng mappikkiri, pattennang atinna na\nagamana, arega lecce agama na atteppereng, na kebebasang panessai agama na atteprenna arega\nnapagguruangngi na nalalengi. Arega naola manengngi ajarang agamana mo cuale alena arega\nmassamangngi sibawa tau laingnge. Ri olona tau maegae arega cuale alena.\nPassaleng 19\nSininna rupa tauwe nappunai maneng riasengnge hak na kebebasang mampau ada nasengnge tongeng.\nIanaro hak e' muttama toni rilalenna kebebasang nappunai pendapat tenriganggu mo ripau\nrilalenna sininna beritae.\nPassaleng 20\nSininna rupa tauwe nappunai riasengnge hak na kebebasang sipulung na pada tudang sipulung.\nDegaga seddi tau weddi dipassangangi tama rilalenna seddi assipulungenge.\nPassaleng 21\nSininna rupa tau nappunai hak maccue rilalenna pemerintahan negarana, langsungne arega pole\nwakkele wakkele purae napilei.\nSininna rupa tau pada nappunai hak na kesempatang ripaenre pangka'na pole pemerintahan\nnegarana.\nAkkelorenna taumegae sibole bolena mancaji sanreseng akkuasana pemerintae, akkelorengnge yede\nsibole bole ripalebbangi rilaleng Pemilihan Umum ye ripigau ri wettu purae ripatentungi\nnahadere maneng na naisseng maneng tau maegae. Arega engka cara ye weddingengngi rijamingngi\nkebebasanna mappile.\nPassaleng 22\nSininna rupa tau, riasengnge anggota masarakae' nappunai hak appunangeng, assalasurengeng, ade\nna allebireng ye napurennuang maneng riasengnge rupa tau, wedding riola riasengnge makkuraga ri\nlaleng bangsata mo'ribangsa laingnge ri linoe. Sibawa ye dee' nasisalang riaseng peraturanna\nseddi negara.\nPassaleng 23\nSininna rupa tauwe nappunai hak riaseng ajjamang, nappunai hak mappile jamang , nappunai hak ye\nrilalenna syara' syara' jamangnge ye adelee' ye mappisaroe nasibole bolena engka nattoangeng ko\nde gaga jama jamanna.\nSininna rupa tau tewwedding dipasilaingeng, nappunai maneng hak runtu wassele papada egana\nnarekko pappada jamang jamanna."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ea3fcbf206b0172eb3ed08ad9c618421",
            "Index": 3,
            "Label": "4",
            "Size": [
                595.0,
                842.0
            ],
            "Text": "Sininna rupa tau majjamae nappunai hak peneddingiwi wassele adele'e na mappisaroe, ye weddingi\npadacengi na palebbiri attuwongena ri alena na keluargana, narekko parellu napunnai riasengnge\nassanreseng addecengeng ye weddingnge nattoangang ri laleng laingnge.\nSininna rupa tau nappunnai hak patettongi arega muttama rilalenna erikat serikat pekerjae'\nkoeloi nalindungi kepentinganna.\nPassaleng 24\nSininna rupa tau nappunai hak riaseng attennangeng na pakansi sibawa ripattentui wettunna\najamangnge na wettu pakansie ,na tette natarima gajinna.\nPassaleng 25\nSininna rupa tau nappunai hak paneddingi e riaseng addecengeng tuwo rilinoe, attennangeng ri\nlaleng alena sibawa keluargana. Muttama toni riaseng hak ri si ninna wedding napake'e,\npakeanna, bolana, nasininna pabburana ko malasai arega sininna pajjampa ye napareluangengngi ,\nna nappunai to hak riasengnge jaminan narekko degaga jamang jamanna, narekko malasai, narekko\nsala salangangi arega sininna wettu ye mappancajie kuranna wassele'na assaleng tenniya ye\nnattungkaiye.\nIndona na ana' ana'e nappunai hak lolonganngi riasengnge pammase na bantuang malebbie, sininna\nana' ana'e ye rijajiangngi ri lalenna keluarga madecengnge arega ri jajiang mencaji ana' bule.\nParellu riasengngi addecengeng tuwong na teddipasilaingeng.\nPassaleng 26\nSininna rupa tau nappunai hak paneddingi riasengnge massikola. Riasengnge massappa\npaddissengeng ri lalenna assikolangnge dena parellu di waja sibole bole riwettunna mappamula\nsikola na pendidikan dasar'e .\nAmmulangenna massikolae parellu ri wajibkan. Ye assikolang tekni'e na kejuruangnge parellu\nnatamaki maneng tauwe mappakkotoro riasengnge assikolang matanre koparellu natamaki maneng\nsininna tauwe narekko wedding coco. Assikolangnge parellu ripattuju nasaba ianatu addecengeng\nrialena seddi tau na pada mita deceng. Paddisengeng ye riappue riassikolange ianarito pancaji\nrupa tauwe pada sipakalebbireng, pada sipakamase ripadanna sinna bangsae.\nIa naro riasengnge tau matoa nappunai hak na parellu na pileangangngi sikola ye kira kira\ncocongngi nolae pada ana anana'.\nPassaleng 27\nSininna rupa tau nappunai hak molai laleng abbiasang ade ri lalenna masyarakae, napaneddingiwi\nriaseng elong kelong, na napaneddingi toi riasengnge addeeecengeng na gunana assikolangnge.\nIa naro rupa tau nappunai hak riasengnge lolongan perlindunganng na addecengngeng riasengnge\nattuong ri linoe na ri aherae.\nPassaleng 28\nSininna rupa tau nappunai hak ri asengnge addecengeng tuwo ri linoe na sininna hak kebebasan\npura taruki maneng ri laleng na ada assaturuseng na sibole bolena riala sanreseng.\nPassaleng 29\nSininna rupa tau nappunai riaseng kewajiban ri masyaraka onrongna monro tuwe pawekkemaneng\nsininna alebbireng rialena.\nRilaleleng ri paddupana riasengnge hak-hakna kebebasangnge sininna rupa tauwe paerlu tunru\nribatasang tanrang purae ripatentuang ri undang-undangnge ye tujuanna na jaming maneng ri\nasengngnge ada tongngeng na allabbireng ri hak-hakna kebebasanna to laingnge.\nIa naritu ri asengnge hak-hak na kebebasangnge temmaka weddingi riola narekko de'na si maturu\nsibawa tujuaanna na peinsipna Assimaturusenna bangsa-bangsae.\nPassaleng 30\nDegaga mo seddi rilalenna ada assamaturusengnge napalalo ri tafsir nasenggnge dibukkang laleng\nseddi negara, kelompk, iya ga seddi rupa tau nappunai hak nateru terrusi nasengnge mappigau\npangkaukang salae ye wedding na solangi riasengnge allebbirirenna hak-hakna kebebasang\nkebebasang ye tarukie ri lalenna ada assaturusengnge."
        }
    }
}

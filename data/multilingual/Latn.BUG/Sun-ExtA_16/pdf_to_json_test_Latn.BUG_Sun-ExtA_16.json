{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467385,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ADA ASSIMATURUSENG NASENGNGE HAK-HAK SIMULAJAJINNA PADATTA RUPA TAU\nSininnna rupa tau ri jajingengngi ri linoe pada nappunnai memanni hak-hak tetongeng\nmarilalenna riaseng rupa tau Asseddingenna Bangsa-Bangsae pura nappannessai riaseng\nassimaturuseng molai laleng tongenna hak hak simulangenna seddi seddi rupa tau.\nAssimaturuseng naolai pura napaddiolo pole piagam Asseddingenna Bangsa Bangsae , ye\npamasseengngi attepperenna bangsa bangsae ri hak hak simula jajinna padatta rupa tau ye\npommarilalengnge na allebbireng appongenna ri asengnge rupa tau. Ri laleng Ada\nAssimaturusengnge hak hak simulajajinna padatta rupa tau pura napanessa memangngi\nAsseddingenna Bangsa Bangsae nasengnge hak hak adele'e pura nappunaie seddi seddi rupa\ntau. Hak hak pura dipanessaengngi ianaritu mencaji ripunnai. Hak hak simulajajinna\npadatta rupa tau ianatu hak tongeng mupuwere. Parilalengngi paddisengengmu tettongiwi\nhak hak mupuwere. Paptettei na pamassei ri lalenna alemu na padammu rupa tau.\nPADDIOLO\nPura ritimbang nasengnge dipattongengngi ri asengnge allebbireng napanjajie puang\nseuwae na hak-hak pada nappunnai manengnge salasureng padatta rupa tau ianaro\nsimulangenna riasengnge merdeka e . Ade'e na atennangengnge tuo ri linoe.\nPura ritimbang nasengnge gau de'e nasipakalebbireng pole padatta rupa tau ianaro\nmancaji pangkaukang makassara najajianni maggoppo maneng accairengnge na ajapparu'e ri\nlaleng atina rupa tau. na ri purennuangi rijajiangi seddi lino naonroi'e padatta rupa\ntau ye'paneddingi'e riasengnge ininnawa mappau ada tongeng na ininawa suju'e ri Puang\nseuwae sibawa ininnawa leppe'e pole riasengnge akkitaureng na teggennekengnge pura\nmancaji seddi purennuang marilaleng pole taumaegae.\nPura ritimbang nasengnge hak-hak padatta rupa tau parellu riatoro ri lalenna sure\nhukung'e, narekko de wedding seddi seddi tau nateru-terusi molai laleng salae na\nnasengnge laleng madeceng naola makkuraga pacelliri sifa' salae ye temmappakasitaue.\nPura ritimbang nasengnge sipakau ripadatta massalassureng pole seddi negara sibawa\nnegara laingne parellu ri pamasse.\nPura ritimbang nasengnge ianaro Bangsa Bangsae pole ri asseddingenna Bangsa Bangsae na\nri lalenna piagamna pura ripamasse atteprenna ri hak hak simulangenna rupa tau ri\npancajie ri Puang Seuwae, ri appongeng madecenna na allebbirengna seddi seddi rupa tau,\nna hak hak terripasilaingeng pole makkunrai na urane'e. na pura nappettui molai\naddecengeng attuwongenna rilalenna kemerdekaan ye lebbi maloangnge.\nPura ritimbang nasengnge negara negara anggotae pura majjanci molai addecengeng ri\nlalenna penghargaanna na penghormatanna ri hak hak simulangenna padatta rupa tau na\nkebebasang kebebasang tongengnge na massamang najama sibawa Asseddingenna Bangsa\nBangsae.\nPura ritimbang nasengnge paddisseng padae ri hak hak na kebebasangnge parellu mencaji\nsanreseng pole janci pura ripau'e, ianatu :\nTudang Sipulung\nYe Mappanesaengngi\nAda Assimaturusenna Hak - Hak Simulajajinna Rupa Tau\nRiasengnge seddi tettongeng wassele pura naolae sininna Bangsa na Negarae ye situjue",
            "Image": "803c227eb36ea1ea1d40789fa4fa153b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "napurennuangnge sininna rupa tau ri lalenna masyaraka'e. Ada assima turuseng pura ri\npanjaci sanreseng , ri ala pakkuraga massappa paddissengeng ye pamasseengngi\npenghargaangnge ri hak hak kebebasanna rupa tau'e.\nPassaleng 1\nSininna rupa tau ri jajiangngi rilinoe nappunnai manengngi riasengnge alebbireng .\nNappunai riasengnge akkaleng, nappunai riasengnge ati marennni na sibole bolena pada\nsipakatau pada massalasureng.\nPassaleng 2\nSininna rupa tau nappunnai maneng riasengnge hak na kebebasang ye tarukie ri lalenna\nAda Assamaturusengnge, na degaga riasengnge mappasilaingeng appongeng, mappasilaingeng\nwarenna uli, mappasilaingeng urane na makkunrai, mappasilaingeng bangsa, bahasa, agama\nna atteppereng, politik, arega mappasilaingeng assaleng ussulu bangsana , assugirenna,\nonro jajianna arega pangka'na.\nNasengnge degaga ripasilaingeng riasengnge sifa' politi'na, hukungna na pangka'na ri\ninternasionale' pole negara arega kampong naonroie' seddi tau pole. Mo pole negara ye\nmerdekae ye engkae wilaya wilaya wakkelenna,arega naparentae.\nPasseleng 3\nSininna rupa tau nappunnai hak tuo ri linoe, paneddingi riasengnge attennangeng na\nassalamakeng ri watakkalena seddi sedddi tau.\nPassaleng 4\nDegaga riaseng seddi seddi tau wedding ri pancaji ata na didangkangeng topa. Nasaba ye\nriaseng addangkangeng ata ianatu laleng salah.\nPassaleng 5\nDegaga seddi tau wedding ri sessa na digaukang pappada olokoloe'.\nPassaleng 6\nSininna rupa tau nappunai hak ripattongeng ri olona hukungnge nasengnge allebbireng\nseddi seddi tau , motega tega monro.\nPassaleng 7\nSininna rupa tau nappunai hak riasengnge sanreseng hukung na de' gaga ripasilaingeng.\nNappunai maneng hak pada ri sininna pangkaukang makassara na mappassae ye de'e nasituju\nsibawa Ada assamaturusengnge, na sininna ada salae ye pancajie appassang na\nakkasarakangnge.\nPassaleng 8\nSininna rupa tau napunnai hak riasengnge makkuraga addecengeng ri pengadilan nasional'e\nmolaie jamang jamang sala ye de e nasituju hak hak marilaleng ye napuwere Undang Undang\nDasar na hukungnge.\nPassaleng 9\nDegaga seddi rupa tau wedding ri tikkeng, ri tahang na riabbiang pappada olokoloe'",
            "Image": "38d6d2eb1155ef7254cfff7358569620"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Passaleng 10\nSininna rupa tau , ri passamai, nappunai hak ri paradilang adele'e na ri peradilang\nbebasae' na de' namatane ciwali, ri laleng ripattette riasengnge hak na kewajibang\nkewajibanna na rilaleng sininna tuntutanna pidana ye ripettuangngi.\nPassaleng 11\nSininna rupa tau ye dituntue nasaba riaseng mappigau assalang ri hukungnge depa diaseng\nsalah, lettu ripabuttiangngi assalanna menuru hukungnge rilalenna pengadilang ye pada\nnaisseng maneng tauwe, naengka diarengngi jaminang napperelluangngengngi belai alena.\nDegaga seddi rupa tau wedding ripassa mappigau assalang hukung nasaba pangkaukang ye\ndee'panatama mencaji assalang hukung menuru Undang Undang Nasionale arega\ninternasionale, narekko ye pangkaukangnge ri pigau . Deto wedding ripettu hukumanna\nlebbih matane pole hukung ye sitinajae pappada riwettunna assalangnge ri pigau.\nPassaleng 12\nSininna rupa tau de' wedding riganggu urusang alena, keluargana, ruma ranggana, na de\nwedding diteru terusi sure surena. Na lebbipi de wedding ri halangi na ri keccaki\nriaseng siri'na tauwe. Nasaba pura nappunai hak riasengnge sanreseng hukung.\nPassaleng 13\nSininna rupa tau nappunai riasengnge kebebasang monro rilalenna seddi negara.\nSininna rupa tau nappunai hak monro ri sininna negarae', makkotoro ko maeloi monro ri\nnegarana arega maelo lisu ri negarana.\nPassaleng 14\nSininna rupa tau nappunai hak massapa na napaneddingi riaseng akkituoreng ri negara\nlaingnge narekko maelo nasalamakkangngi alena pole passappana.\nIyana ye hak'e dewedding ri pake riwettu ri peppeng narisappa nasaba tongeng tongeng\nnapigau aggaukeng salae' ye dee' gaga hubunganna sibawa politik, arega napigau\npangkaukangnge nasaba denaseddi laleng sibawa tujuang ammulangenna Asseddingenna Bangsa\nBangsae'.\nPassaleng 15\nSininna rupa tauwe nappuna hak mancaji riaseng warga negara.\nDegaga seddi tau wedding riteru terusi palukai kewarga negaraanna arega de diterimai\nhaknya sellei kewarga negaraanna.\nPassaleng 16\nSininna rupa tau urane na makkunraie ye maggangkani ballege umuruna, temmangki ri\nbatasi assaleng bangsana, warga negarana arega agamana nappunai hak riasengnge nikkah\nna napunnai seddi seddi keluarga. Ianatu pada napunnai hak ye e' teddipasilaingeng ri\nlaleng perkawinanna, na riwettu na lalengi perkawinanna na riwettunna maeloi\nsitellereng.\nDegaga riaseng passang rilalenna perkawinangnge, pappilenapi, elonapi na situjuipi\nmakkunraie na urane.",
            "Image": "1fa9ce086a6ac54dcfe0b925c92d7a66"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Riasengnge keluarga ripasseddi riasengnge appaseddiang marilaleng pole masyaraka'e\nnanapunnai hak sanreseng pole masyarakae na negarae.\nPassaleng 17\nSininna rupa tauwe nappunai hak riasengnge assugireng na warangparang, mo nappunnangi\nseddi tau arega nappunnangi sibawa tau laingnge.\nDegaga seddi rupa tau wedding ripassa malai assugirenna na warangparanna.\nPassaleng 18\nSininna rupa tau nappunai hak riasengnge kebebasang ri laleng mappikkiri, pattennang\natinna na agamana, arega lecce agama na atteppereng, na kebebasang panessai agama na\natteprenna arega napagguruangngi na nalalengi. Arega naola manengngi ajarang agamana mo\ncuale alena arega massamangngi sibawa tau laingnge. Ri olona tau maegae arega cuale\nalena.\nPassaleng 19\nSininna rupa tauwe nappunai maneng riasengnge hak na kebebasang mampau ada nasengnge\ntongeng. Ianaro hak e' muttama toni rilalenna kebebasang nappunai pendapat tenriganggu\nmo ripau rilalenna sininna beritae.\nPassaleng 20\nSininna rupa tauwe nappunai riasengnge hak na kebebasang sipulung na pada tudang\nsipulung.\nDegaga seddi tau weddi dipassangangi tama rilalenna seddi assipulungenge.\nPassaleng 21\nSininna rupa tau nappunai hak maccue rilalenna pemerintahan negarana, langsungne arega\npole wakkele wakkele purae napilei.\nSininna rupa tau pada nappunai hak na kesempatang ripaenre pangka'na pole pemerintahan\nnegarana.\nAkkelorenna taumegae sibole bolena mancaji sanreseng akkuasana pemerintae,\nakkelorengnge yede sibole bole ripalebbangi rilaleng Pemilihan Umum ye ripigau ri wettu\npurae ripatentungi nahadere maneng na naisseng maneng tau maegae. Arega engka cara ye\nweddingengngi rijamingngi kebebasanna mappile.\nPassaleng 22\nSininna rupa tau, riasengnge anggota masarakae' nappunai hak appunangeng,\nassalasurengeng, ade na allebireng ye napurennuang maneng riasengnge rupa tau, wedding\nriola riasengnge makkuraga ri laleng bangsata mo'ribangsa laingnge ri linoe. Sibawa ye\ndee' nasisalang riaseng peraturanna seddi negara.\nPassaleng 23\nSininna rupa tauwe nappunai hak riaseng ajjamang, nappunai hak mappile jamang ,\nnappunai hak ye rilalenna syara' syara' jamangnge ye adelee' ye mappisaroe nasibole\nbolena engka nattoangeng ko de gaga jama jamanna.",
            "Image": "a49973f8b5546f6f3c48b84835991486"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Sininna rupa tau tewwedding dipasilaingeng, nappunai maneng hak runtu wassele papada\negana narekko pappada jamang jamanna.\nSininna rupa tau majjamae nappunai hak peneddingiwi wassele adele'e na mappisaroe, ye\nweddingi padacengi na palebbiri attuwongena ri alena na keluargana, narekko parellu\nnapunnai riasengnge assanreseng addecengeng ye weddingnge nattoangang ri laleng\nlaingnge.\nSininna rupa tau nappunnai hak patettongi arega muttama rilalenna erikat serikat\npekerjae' koeloi nalindungi kepentinganna.\nPassaleng 24\nSininna rupa tau nappunai hak riaseng attennangeng na pakansi sibawa ripattentui\nwettunna ajamangnge na wettu pakansie ,na tette natarima gajinna.\nPassaleng 25\nSininna rupa tau nappunai hak paneddingi e riaseng addecengeng tuwo rilinoe,\nattennangeng ri laleng alena sibawa keluargana. Muttama toni riaseng hak ri si ninna\nwedding napake'e, pakeanna, bolana, nasininna pabburana ko malasai arega sininna\npajjampa ye napareluangengngi , na nappunai to hak riasengnge jaminan narekko degaga\njamang jamanna, narekko malasai, narekko sala salangangi arega sininna wettu ye\nmappancajie kuranna wassele'na assaleng tenniya ye nattungkaiye.\nIndona na ana' ana'e nappunai hak lolonganngi riasengnge pammase na bantuang malebbie,\nsininna ana' ana'e ye rijajiangngi ri lalenna keluarga madecengnge arega ri jajiang\nmencaji ana' bule. Parellu riasengngi addecengeng tuwong na teddipasilaingeng.\nPassaleng 26\nSininna rupa tau nappunai hak paneddingi riasengnge massikola. Riasengnge massappa\npaddissengeng ri lalenna assikolangnge dena parellu di waja sibole bole riwettunna\nmappamula sikola na pendidikan dasar'e .\nAmmulangenna massikolae parellu ri wajibkan. Ye assikolang tekni'e na kejuruangnge\nparellu natamaki maneng tauwe mappakkotoro riasengnge assikolang matanre koparellu\nnatamaki maneng sininna tauwe narekko wedding coco. Assikolangnge parellu ripattuju\nnasaba ianatu addecengeng rialena seddi tau na pada mita deceng. Paddisengeng ye\nriappue riassikolange ianarito pancaji rupa tauwe pada sipakalebbireng, pada sipakamase\nripadanna sinna bangsae.\nIa naro riasengnge tau matoa nappunai hak na parellu na pileangangngi sikola ye kira\nkira cocongngi nolae pada ana anana'.\nPassaleng 27\nSininna rupa tau nappunai hak molai laleng abbiasang ade ri lalenna masyarakae,\nnapaneddingiwi riaseng elong kelong, na napaneddingi toi riasengnge addeeecengeng na\ngunana assikolangnge.\nIa naro rupa tau nappunai hak riasengnge lolongan perlindunganng na addecengngeng\nriasengnge attuong ri linoe na ri aherae.\nPassaleng 28",
            "Image": "4f92276ede638fc305b39dbe4313db34"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Sininna rupa tau nappunai hak ri asengnge addecengeng tuwo ri linoe na sininna hak\nkebebasan pura taruki maneng ri laleng na ada assaturuseng na sibole bolena riala\nsanreseng.\nPassaleng 29\nSininna rupa tau nappunai riaseng kewajiban ri masyaraka onrongna monro tuwe\npawekkemaneng sininna alebbireng rialena.\nRilaleleng ri paddupana riasengnge hak-hakna kebebasangnge sininna rupa tauwe paerlu\ntunru ribatasang tanrang purae ripatentuang ri undang-undangnge ye tujuanna na jaming\nmaneng ri asengngnge ada tongngeng na allabbireng ri hak-hakna kebebasanna to laingnge.\nIa naritu ri asengnge hak-hak na kebebasangnge temmaka weddingi riola narekko de'na si\nmaturu sibawa tujuaanna na peinsipna Assimaturusenna bangsa-bangsae.\nPassaleng 30\nDegaga mo seddi rilalenna ada assamaturusengnge napalalo ri tafsir nasenggnge dibukkang\nlaleng seddi negara, kelompk, iya ga seddi rupa tau nappunai hak nateru terrusi\nnasengnge mappigau pangkaukang salae ye wedding na solangi riasengnge allebbirirenna\nhak-hakna kebebasang kebebasang ye tarukie ri lalenna ada assaturusengnge.",
            "Image": "e6dd5519a85fed71d725a91ed25640d8"
        }
    }
}

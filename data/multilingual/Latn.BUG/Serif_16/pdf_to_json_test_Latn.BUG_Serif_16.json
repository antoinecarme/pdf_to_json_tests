{
    "MetaData": {
        "Author": null,
        "Creation_Date": 1581467333,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "670d5a3c9f321a581725e75367725c28",
            "Index": 0,
            "Label": "1",
            "Size": [
                595.0,
                842.0
            ],
            "Text": "ADA ASSIMATURUSENG NASENGNGE HAK-HAK SIMULAJAJINNA PADATTA RUPA\nTAU\nSininnna rupa tau ri jajingengngi ri linoe pada nappunnai memanni hak-hak\ntetongeng marilalenna riaseng rupa tau Asseddingenna Bangsa-Bangsae pura\nnappannessai riaseng assimaturuseng molai laleng tongenna hak hak simulangenna\nseddi seddi rupa tau. Assimaturuseng naolai pura napaddiolo pole piagam\nAsseddingenna Bangsa Bangsae , ye pamasseengngi attepperenna bangsa bangsae ri\nhak hak simula jajinna padatta rupa tau ye pommarilalengnge na allebbireng\nappongenna ri asengnge rupa tau. Ri laleng Ada Assimaturusengnge hak hak\nsimulajajinna padatta rupa tau pura napanessa memangngi Asseddingenna Bangsa\nBangsae nasengnge hak hak adele'e pura nappunaie seddi seddi rupa tau. Hak hak\npura dipanessaengngi ianaritu mencaji ripunnai. Hak hak simulajajinna padatta rupa\ntau ianatu hak tongeng mupuwere. Parilalengngi paddisengengmu tettongiwi hak hak\nmupuwere. Paptettei na pamassei ri lalenna alemu na padammu rupa tau.\nPADDIOLO\nPura ritimbang nasengnge dipattongengngi ri asengnge allebbireng napanjajie puang\nseuwae na hak-hak pada nappunnai manengnge salasureng padatta rupa tau ianaro\nsimulangenna riasengnge merdeka e . Ade'e na atennangengnge tuo ri linoe.\nPura ritimbang nasengnge gau de'e nasipakalebbireng pole padatta rupa tau ianaro\nmancaji pangkaukang makassara najajianni maggoppo maneng accairengnge na\najapparu'e ri laleng atina rupa tau. na ri purennuangi rijajiangi seddi lino naonroi'e\npadatta rupa tau ye'paneddingi'e riasengnge ininnawa mappau ada tongeng na\nininawa suju'e ri Puang seuwae sibawa ininnawa leppe'e pole riasengnge akkitaureng\nna teggennekengnge pura mancaji seddi purennuang marilaleng pole taumaegae.\nPura ritimbang nasengnge hak-hak padatta rupa tau parellu riatoro ri lalenna sure\nhukung'e, narekko de wedding seddi seddi tau nateru-terusi molai laleng salae na\nnasengnge laleng madeceng naola makkuraga pacelliri sifa' salae ye\ntemmappakasitaue.\nPura ritimbang nasengnge sipakau ripadatta massalassureng pole seddi negara\nsibawa negara laingne parellu ri pamasse.\nPura ritimbang nasengnge ianaro Bangsa Bangsae pole ri asseddingenna Bangsa\nBangsae na ri lalenna piagamna pura ripamasse atteprenna ri hak hak simulangenna\nrupa tau ri pancajie ri Puang Seuwae, ri appongeng madecenna na allebbirengna\nseddi seddi rupa tau, na hak hak terripasilaingeng pole makkunrai na urane'e. na\npura nappettui molai addecengeng attuwongenna rilalenna kemerdekaan ye lebbi\nmaloangnge.\nPura ritimbang nasengnge negara negara anggotae pura majjanci molai addecengeng\nri lalenna penghargaanna na penghormatanna ri hak hak simulangenna padatta rupa\ntau na kebebasang kebebasang tongengnge na massamang najama sibawa\nAsseddingenna Bangsa Bangsae.\nPura ritimbang nasengnge paddisseng padae ri hak hak na kebebasangnge parellu\nmencaji sanreseng pole janci pura ripau'e, ianatu :\nTudang Sipulung\nYe Mappanesaengngi"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "da8e34c1fac57ffbc7a2d480a3cfa034",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ada Assimaturusenna Hak - Hak Simulajajinna Rupa Tau\nRiasengnge seddi tettongeng wassele pura naolae sininna Bangsa na Negarae ye\nsitujue napurennuangnge sininna rupa tau ri lalenna masyaraka'e. Ada assima\nturuseng pura ri panjaci sanreseng , ri ala pakkuraga massappa paddissengeng ye\npamasseengngi penghargaangnge ri hak hak kebebasanna rupa tau'e.\nPassaleng 1\nSininna rupa tau ri jajiangngi rilinoe nappunnai manengngi riasengnge alebbireng .\nNappunai riasengnge akkaleng, nappunai riasengnge ati marennni na sibole bolena\npada sipakatau pada massalasureng.\nPassaleng 2\nSininna rupa tau nappunnai maneng riasengnge hak na kebebasang ye tarukie ri\nlalenna Ada Assamaturusengnge, na degaga riasengnge mappasilaingeng appongeng,\nmappasilaingeng warenna uli, mappasilaingeng urane na makkunrai,\nmappasilaingeng bangsa, bahasa, agama na atteppereng, politik, arega\nmappasilaingeng assaleng ussulu bangsana , assugirenna, onro jajianna arega\npangka'na.\nNasengnge degaga ripasilaingeng riasengnge sifa' politi'na, hukungna na pangka'na\nri internasionale' pole negara arega kampong naonroie' seddi tau pole. Mo pole\nnegara ye merdekae ye engkae wilaya wilaya wakkelenna,arega naparentae.\nPasseleng 3\nSininna rupa tau nappunnai hak tuo ri linoe, paneddingi riasengnge attennangeng na\nassalamakeng ri watakkalena seddi sedddi tau.\nPassaleng 4\nDegaga riaseng seddi seddi tau wedding ri pancaji ata na didangkangeng topa.\nNasaba ye riaseng addangkangeng ata ianatu laleng salah.\nPassaleng 5\nDegaga seddi tau wedding ri sessa na digaukang pappada olokoloe'.\nPassaleng 6\nSininna rupa tau nappunai hak ripattongeng ri olona hukungnge nasengnge\nallebbireng seddi seddi tau , motega tega monro.\nPassaleng 7\nSininna rupa tau nappunai hak riasengnge sanreseng hukung na de' gaga\nripasilaingeng. Nappunai maneng hak pada ri sininna pangkaukang makassara na\nmappassae ye de'e nasituju sibawa Ada assamaturusengnge, na sininna ada salae ye\npancajie appassang na akkasarakangnge.\nPassaleng 8\nSininna rupa tau napunnai hak riasengnge makkuraga addecengeng ri pengadilan\nnasional'e molaie jamang jamang sala ye de e nasituju hak hak marilaleng ye\nnapuwere Undang Undang Dasar na hukungnge."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "44cbe3a06f0861273a2602d762420dae",
            "Index": 2,
            "Label": "3",
            "Size": [
                595.0,
                842.0
            ],
            "Text": "Passaleng 9\nDegaga seddi rupa tau wedding ri tikkeng, ri tahang na riabbiang pappada olokoloe'\nPassaleng 10\nSininna rupa tau , ri passamai, nappunai hak ri paradilang adele'e na ri peradilang\nbebasae' na de' namatane ciwali, ri laleng ripattette riasengnge hak na kewajibang\nkewajibanna na rilaleng sininna tuntutanna pidana ye ripettuangngi.\nPassaleng 11\nSininna rupa tau ye dituntue nasaba riaseng mappigau assalang ri hukungnge depa\ndiaseng salah, lettu ripabuttiangngi assalanna menuru hukungnge rilalenna\npengadilang ye pada naisseng maneng tauwe, naengka diarengngi jaminang\nnapperelluangngengngi belai alena.\nDegaga seddi rupa tau wedding ripassa mappigau assalang hukung nasaba\npangkaukang ye dee'panatama mencaji assalang hukung menuru Undang Undang\nNasionale arega internasionale, narekko ye pangkaukangnge ri pigau . Deto wedding\nripettu hukumanna lebbih matane pole hukung ye sitinajae pappada riwettunna\nassalangnge ri pigau.\nPassaleng 12\nSininna rupa tau de' wedding riganggu urusang alena, keluargana, ruma ranggana,\nna de wedding diteru terusi sure surena. Na lebbipi de wedding ri halangi na ri\nkeccaki riaseng siri'na tauwe. Nasaba pura nappunai hak riasengnge sanreseng\nhukung.\nPassaleng 13\nSininna rupa tau nappunai riasengnge kebebasang monro rilalenna seddi negara.\nSininna rupa tau nappunai hak monro ri sininna negarae', makkotoro ko maeloi\nmonro ri negarana arega maelo lisu ri negarana.\nPassaleng 14\nSininna rupa tau nappunai hak massapa na napaneddingi riaseng akkituoreng ri\nnegara laingnge narekko maelo nasalamakkangngi alena pole passappana.\nIyana ye hak'e dewedding ri pake riwettu ri peppeng narisappa nasaba tongeng\ntongeng napigau aggaukeng salae' ye dee' gaga hubunganna sibawa politik, arega\nnapigau pangkaukangnge nasaba denaseddi laleng sibawa tujuang ammulangenna\nAsseddingenna Bangsa Bangsae'.\nPassaleng 15\nSininna rupa tauwe nappuna hak mancaji riaseng warga negara.\nDegaga seddi tau wedding riteru terusi palukai kewarga negaraanna arega de\nditerimai haknya sellei kewarga negaraanna.\nPassaleng 16\nSininna rupa tau urane na makkunraie ye maggangkani ballege umuruna, temmangki"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d8bb8a885051547c482dc424ea331087",
            "Index": 3,
            "Label": "4",
            "Size": [
                595.0,
                842.0
            ],
            "Text": "ri batasi assaleng bangsana, warga negarana arega agamana nappunai hak\nriasengnge nikkah na napunnai seddi seddi keluarga. Ianatu pada napunnai hak ye e'\nteddipasilaingeng ri laleng perkawinanna, na riwettu na lalengi perkawinanna na\nriwettunna maeloi sitellereng.\nDegaga riaseng passang rilalenna perkawinangnge, pappilenapi, elonapi na situjuipi\nmakkunraie na urane.\nRiasengnge keluarga ripasseddi riasengnge appaseddiang marilaleng pole\nmasyaraka'e nanapunnai hak sanreseng pole masyarakae na negarae.\nPassaleng 17\nSininna rupa tauwe nappunai hak riasengnge assugireng na warangparang, mo\nnappunnangi seddi tau arega nappunnangi sibawa tau laingnge.\nDegaga seddi rupa tau wedding ripassa malai assugirenna na warangparanna.\nPassaleng 18\nSininna rupa tau nappunai hak riasengnge kebebasang ri laleng mappikkiri,\npattennang atinna na agamana, arega lecce agama na atteppereng, na kebebasang\npanessai agama na atteprenna arega napagguruangngi na nalalengi. Arega naola\nmanengngi ajarang agamana mo cuale alena arega massamangngi sibawa tau\nlaingnge. Ri olona tau maegae arega cuale alena.\nPassaleng 19\nSininna rupa tauwe nappunai maneng riasengnge hak na kebebasang mampau ada\nnasengnge tongeng. Ianaro hak e' muttama toni rilalenna kebebasang nappunai\npendapat tenriganggu mo ripau rilalenna sininna beritae.\nPassaleng 20\nSininna rupa tauwe nappunai riasengnge hak na kebebasang sipulung na pada\ntudang sipulung.\nDegaga seddi tau weddi dipassangangi tama rilalenna seddi assipulungenge.\nPassaleng 21\nSininna rupa tau nappunai hak maccue rilalenna pemerintahan negarana, langsungne\narega pole wakkele wakkele purae napilei.\nSininna rupa tau pada nappunai hak na kesempatang ripaenre pangka'na pole\npemerintahan negarana.\nAkkelorenna taumegae sibole bolena mancaji sanreseng akkuasana pemerintae,\nakkelorengnge yede sibole bole ripalebbangi rilaleng Pemilihan Umum ye ripigau ri\nwettu purae ripatentungi nahadere maneng na naisseng maneng tau maegae. Arega\nengka cara ye weddingengngi rijamingngi kebebasanna mappile.\nPassaleng 22\nSininna rupa tau, riasengnge anggota masarakae' nappunai hak appunangeng,\nassalasurengeng, ade na allebireng ye napurennuang maneng riasengnge rupa tau,\nwedding riola riasengnge makkuraga ri laleng bangsata mo'ribangsa laingnge ri"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "30c1b5c4e614884251dbb824c6a42267",
            "Index": 4,
            "Label": "5",
            "Size": [
                595.0,
                842.0
            ],
            "Text": "linoe. Sibawa ye dee' nasisalang riaseng peraturanna seddi negara.\nPassaleng 23\nSininna rupa tauwe nappunai hak riaseng ajjamang, nappunai hak mappile jamang ,\nnappunai hak ye rilalenna syara' syara' jamangnge ye adelee' ye mappisaroe nasibole\nbolena engka nattoangeng ko de gaga jama jamanna.\nSininna rupa tau tewwedding dipasilaingeng, nappunai maneng hak runtu wassele\npapada egana narekko pappada jamang jamanna.\nSininna rupa tau majjamae nappunai hak peneddingiwi wassele adele'e na\nmappisaroe, ye weddingi padacengi na palebbiri attuwongena ri alena na keluargana,\nnarekko parellu napunnai riasengnge assanreseng addecengeng ye weddingnge\nnattoangang ri laleng laingnge.\nSininna rupa tau nappunnai hak patettongi arega muttama rilalenna erikat serikat\npekerjae' koeloi nalindungi kepentinganna.\nPassaleng 24\nSininna rupa tau nappunai hak riaseng attennangeng na pakansi sibawa ripattentui\nwettunna ajamangnge na wettu pakansie ,na tette natarima gajinna.\nPassaleng 25\nSininna rupa tau nappunai hak paneddingi e riaseng addecengeng tuwo rilinoe,\nattennangeng ri laleng alena sibawa keluargana. Muttama toni riaseng hak ri si ninna\nwedding napake'e, pakeanna, bolana, nasininna pabburana ko malasai arega sininna\npajjampa ye napareluangengngi , na nappunai to hak riasengnge jaminan narekko\ndegaga jamang jamanna, narekko malasai, narekko sala salangangi arega sininna\nwettu ye mappancajie kuranna wassele'na assaleng tenniya ye nattungkaiye.\nIndona na ana' ana'e nappunai hak lolonganngi riasengnge pammase na bantuang\nmalebbie, sininna ana' ana'e ye rijajiangngi ri lalenna keluarga madecengnge arega ri\njajiang mencaji ana' bule. Parellu riasengngi addecengeng tuwong na\nteddipasilaingeng.\nPassaleng 26\nSininna rupa tau nappunai hak paneddingi riasengnge massikola. Riasengnge\nmassappa paddissengeng ri lalenna assikolangnge dena parellu di waja sibole bole\nriwettunna mappamula sikola na pendidikan dasar'e .\nAmmulangenna massikolae parellu ri wajibkan. Ye assikolang tekni'e na\nkejuruangnge parellu natamaki maneng tauwe mappakkotoro riasengnge assikolang\nmatanre koparellu natamaki maneng sininna tauwe narekko wedding coco.\nAssikolangnge parellu ripattuju nasaba ianatu addecengeng rialena seddi tau na pada\nmita deceng. Paddisengeng ye riappue riassikolange ianarito pancaji rupa tauwe\npada sipakalebbireng, pada sipakamase ripadanna sinna bangsae.\nIa naro riasengnge tau matoa nappunai hak na parellu na pileangangngi sikola ye\nkira kira cocongngi nolae pada ana anana'.\nPassaleng 27"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "903b318b5b02335fdb043911ee56bc22",
            "Index": 5,
            "Label": "6",
            "Size": [
                595.0,
                842.0
            ],
            "Text": "Sininna rupa tau nappunai hak molai laleng abbiasang ade ri lalenna masyarakae,\nnapaneddingiwi riaseng elong kelong, na napaneddingi toi riasengnge\naddeeecengeng na gunana assikolangnge.\nIa naro rupa tau nappunai hak riasengnge lolongan perlindunganng na\naddecengngeng riasengnge attuong ri linoe na ri aherae.\nPassaleng 28\nSininna rupa tau nappunai hak ri asengnge addecengeng tuwo ri linoe na sininna hak\nkebebasan pura taruki maneng ri laleng na ada assaturuseng na sibole bolena riala\nsanreseng.\nPassaleng 29\nSininna rupa tau nappunai riaseng kewajiban ri masyaraka onrongna monro tuwe\npawekkemaneng sininna alebbireng rialena.\nRilaleleng ri paddupana riasengnge hak-hakna kebebasangnge sininna rupa tauwe\npaerlu tunru ribatasang tanrang purae ripatentuang ri undang-undangnge ye\ntujuanna na jaming maneng ri asengngnge ada tongngeng na allabbireng ri hak-\nhakna kebebasanna to laingnge.\nIa naritu ri asengnge hak-hak na kebebasangnge temmaka weddingi riola narekko\nde'na si maturu sibawa tujuaanna na peinsipna Assimaturusenna bangsa-bangsae.\nPassaleng 30\nDegaga mo seddi rilalenna ada assamaturusengnge napalalo ri tafsir nasenggnge\ndibukkang laleng seddi negara, kelompk, iya ga seddi rupa tau nappunai hak nateru\nterrusi nasengnge mappigau pangkaukang salae ye wedding na solangi riasengnge\nallebbirirenna hak-hakna kebebasang kebebasang ye tarukie ri lalenna ada\nassaturusengnge."
        }
    }
}

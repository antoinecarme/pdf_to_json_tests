{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467280,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ADA ASSIMATURUSENG NASENGNGE HAK-HAK SIMULAJAJINNA PADATTA RUPA TAU\nSininnna rupa tau ri jajingengngi ri linoe pada nappunnai memanni hak-\nhak tetongeng marilalenna riaseng rupa tau Asseddingenna Bangsa-Bangsae\npura nappannessai riaseng assimaturuseng molai laleng tongenna hak hak\nsimulangenna seddi seddi rupa tau. Assimaturuseng naolai pura napaddiolo\npole piagam Asseddingenna Bangsa Bangsae , ye pamasseengngi attepperenna\nbangsa bangsae ri hak hak simula jajinna padatta rupa tau ye\npommarilalengnge na allebbireng appongenna ri asengnge rupa tau. Ri\nlaleng Ada Assimaturusengnge hak hak simulajajinna padatta rupa tau pura\nnapanessa memangngi Asseddingenna Bangsa Bangsae nasengnge hak hak\nadele'e pura nappunaie seddi seddi rupa tau. Hak hak pura\ndipanessaengngi ianaritu mencaji ripunnai. Hak hak simulajajinna padatta\nrupa tau ianatu hak tongeng mupuwere. Parilalengngi paddisengengmu\ntettongiwi hak hak mupuwere. Paptettei na pamassei ri lalenna alemu na\npadammu rupa tau.\nPADDIOLO\nPura ritimbang nasengnge dipattongengngi ri asengnge allebbireng\nnapanjajie puang seuwae na hak-hak pada nappunnai manengnge salasureng\npadatta rupa tau ianaro simulangenna riasengnge merdeka e . Ade'e na\natennangengnge tuo ri linoe.\nPura ritimbang nasengnge gau de'e nasipakalebbireng pole padatta rupa\ntau ianaro mancaji pangkaukang makassara najajianni maggoppo maneng\naccairengnge na ajapparu'e ri laleng atina rupa tau. na ri purennuangi\nrijajiangi seddi lino naonroi'e padatta rupa tau ye'paneddingi'e\nriasengnge ininnawa mappau ada tongeng na ininawa suju'e ri Puang seuwae\nsibawa ininnawa leppe'e pole riasengnge akkitaureng na teggennekengnge\npura mancaji seddi purennuang marilaleng pole taumaegae.\nPura ritimbang nasengnge hak-hak padatta rupa tau parellu riatoro ri\nlalenna sure hukung'e, narekko de wedding seddi seddi tau nateru-terusi\nmolai laleng salae na nasengnge laleng madeceng naola makkuraga\npacelliri sifa' salae ye temmappakasitaue.\nPura ritimbang nasengnge sipakau ripadatta massalassureng pole seddi\nnegara sibawa negara laingne parellu ri pamasse.\nPura ritimbang nasengnge ianaro Bangsa Bangsae pole ri asseddingenna\nBangsa Bangsae na ri lalenna piagamna pura ripamasse atteprenna ri hak\nhak simulangenna rupa tau ri pancajie ri Puang Seuwae, ri appongeng\nmadecenna na allebbirengna seddi seddi rupa tau, na hak hak\nterripasilaingeng pole makkunrai na urane'e. na pura nappettui molai\naddecengeng attuwongenna rilalenna kemerdekaan ye lebbi maloangnge.\nPura ritimbang nasengnge negara negara anggotae pura majjanci molai\naddecengeng ri lalenna penghargaanna na penghormatanna ri hak hak\nsimulangenna padatta rupa tau na kebebasang kebebasang tongengnge na\nmassamang najama sibawa Asseddingenna Bangsa Bangsae.\nPura ritimbang nasengnge paddisseng padae ri hak hak na kebebasangnge\nparellu mencaji sanreseng pole janci pura ripau'e, ianatu :",
            "Image": "9154c671faa0165e9f4f03e1c4046c95"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tudang Sipulung\nYe Mappanesaengngi\nAda Assimaturusenna Hak - Hak Simulajajinna Rupa Tau\nRiasengnge seddi tettongeng wassele pura naolae sininna Bangsa na\nNegarae ye situjue napurennuangnge sininna rupa tau ri lalenna\nmasyaraka'e. Ada assima turuseng pura ri panjaci sanreseng , ri ala\npakkuraga massappa paddissengeng ye pamasseengngi penghargaangnge ri hak\nhak kebebasanna rupa tau'e.\nPassaleng 1\nSininna rupa tau ri jajiangngi rilinoe nappunnai manengngi riasengnge\nalebbireng . Nappunai riasengnge akkaleng, nappunai riasengnge ati\nmarennni na sibole bolena pada sipakatau pada massalasureng.\nPassaleng 2\nSininna rupa tau nappunnai maneng riasengnge hak na kebebasang ye\ntarukie ri lalenna Ada Assamaturusengnge, na degaga riasengnge\nmappasilaingeng appongeng, mappasilaingeng warenna uli, mappasilaingeng\nurane na makkunrai, mappasilaingeng bangsa, bahasa, agama na\natteppereng, politik, arega mappasilaingeng assaleng ussulu bangsana ,\nassugirenna, onro jajianna arega pangka'na.\nNasengnge degaga ripasilaingeng riasengnge sifa' politi'na, hukungna na\npangka'na ri internasionale' pole negara arega kampong naonroie' seddi\ntau pole. Mo pole negara ye merdekae ye engkae wilaya wilaya\nwakkelenna,arega naparentae.\nPasseleng 3\nSininna rupa tau nappunnai hak tuo ri linoe, paneddingi riasengnge\nattennangeng na assalamakeng ri watakkalena seddi sedddi tau.\nPassaleng 4\nDegaga riaseng seddi seddi tau wedding ri pancaji ata na didangkangeng\ntopa. Nasaba ye riaseng addangkangeng ata ianatu laleng salah.\nPassaleng 5\nDegaga seddi tau wedding ri sessa na digaukang pappada olokoloe'.\nPassaleng 6\nSininna rupa tau nappunai hak ripattongeng ri olona hukungnge nasengnge\nallebbireng seddi seddi tau , motega tega monro.\nPassaleng 7\nSininna rupa tau nappunai hak riasengnge sanreseng hukung na de' gaga\nripasilaingeng. Nappunai maneng hak pada ri sininna pangkaukang\nmakassara na mappassae ye de'e nasituju sibawa Ada assamaturusengnge, na\nsininna ada salae ye pancajie appassang na akkasarakangnge.",
            "Image": "7a949ea60dabaa24bab0daa13b6f1642"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Passaleng 8\nSininna rupa tau napunnai hak riasengnge makkuraga addecengeng ri\npengadilan nasional'e molaie jamang jamang sala ye de e nasituju hak hak\nmarilaleng ye napuwere Undang Undang Dasar na hukungnge.\nPassaleng 9\nDegaga seddi rupa tau wedding ri tikkeng, ri tahang na riabbiang pappada\nolokoloe'\nPassaleng 10\nSininna rupa tau , ri passamai, nappunai hak ri paradilang adele'e na ri\nperadilang bebasae' na de' namatane ciwali, ri laleng ripattette\nriasengnge hak na kewajibang kewajibanna na rilaleng sininna tuntutanna\npidana ye ripettuangngi.\nPassaleng 11\nSininna rupa tau ye dituntue nasaba riaseng mappigau assalang ri\nhukungnge depa diaseng salah, lettu ripabuttiangngi assalanna menuru\nhukungnge rilalenna pengadilang ye pada naisseng maneng tauwe, naengka\ndiarengngi jaminang napperelluangngengngi belai alena.\nDegaga seddi rupa tau wedding ripassa mappigau assalang hukung nasaba\npangkaukang ye dee'panatama mencaji assalang hukung menuru Undang Undang\nNasionale arega internasionale, narekko ye pangkaukangnge ri pigau .\nDeto wedding ripettu hukumanna lebbih matane pole hukung ye sitinajae\npappada riwettunna assalangnge ri pigau.\nPassaleng 12\nSininna rupa tau de' wedding riganggu urusang alena, keluargana, ruma\nranggana, na de wedding diteru terusi sure surena. Na lebbipi de wedding\nri halangi na ri keccaki riaseng siri'na tauwe. Nasaba pura nappunai hak\nriasengnge sanreseng hukung.\nPassaleng 13\nSininna rupa tau nappunai riasengnge kebebasang monro rilalenna seddi\nnegara.\nSininna rupa tau nappunai hak monro ri sininna negarae', makkotoro ko\nmaeloi monro ri negarana arega maelo lisu ri negarana.\nPassaleng 14\nSininna rupa tau nappunai hak massapa na napaneddingi riaseng\nakkituoreng ri negara laingnge narekko maelo nasalamakkangngi alena pole\npassappana.\nIyana ye hak'e dewedding ri pake riwettu ri peppeng narisappa nasaba\ntongeng tongeng napigau aggaukeng salae' ye dee' gaga hubunganna sibawa\npolitik, arega napigau pangkaukangnge nasaba denaseddi laleng sibawa\ntujuang ammulangenna Asseddingenna Bangsa Bangsae'.",
            "Image": "d288761aa7ce17fcefc56bd7fbe0e9f5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Passaleng 15\nSininna rupa tauwe nappuna hak mancaji riaseng warga negara.\nDegaga seddi tau wedding riteru terusi palukai kewarga negaraanna arega\nde diterimai haknya sellei kewarga negaraanna.\nPassaleng 16\nSininna rupa tau urane na makkunraie ye maggangkani ballege umuruna,\ntemmangki ri batasi assaleng bangsana, warga negarana arega agamana\nnappunai hak riasengnge nikkah na napunnai seddi seddi keluarga. Ianatu\npada napunnai hak ye e' teddipasilaingeng ri laleng perkawinanna, na\nriwettu na lalengi perkawinanna na riwettunna maeloi sitellereng.\nDegaga riaseng passang rilalenna perkawinangnge, pappilenapi, elonapi na\nsitujuipi makkunraie na urane.\nRiasengnge keluarga ripasseddi riasengnge appaseddiang marilaleng pole\nmasyaraka'e nanapunnai hak sanreseng pole masyarakae na negarae.\nPassaleng 17\nSininna rupa tauwe nappunai hak riasengnge assugireng na warangparang,\nmo nappunnangi seddi tau arega nappunnangi sibawa tau laingnge.\nDegaga seddi rupa tau wedding ripassa malai assugirenna na\nwarangparanna.\nPassaleng 18\nSininna rupa tau nappunai hak riasengnge kebebasang ri laleng\nmappikkiri, pattennang atinna na agamana, arega lecce agama na\natteppereng, na kebebasang panessai agama na atteprenna arega\nnapagguruangngi na nalalengi. Arega naola manengngi ajarang agamana mo\ncuale alena arega massamangngi sibawa tau laingnge. Ri olona tau maegae\narega cuale alena.\nPassaleng 19\nSininna rupa tauwe nappunai maneng riasengnge hak na kebebasang mampau\nada nasengnge tongeng. Ianaro hak e' muttama toni rilalenna kebebasang\nnappunai pendapat tenriganggu mo ripau rilalenna sininna beritae.\nPassaleng 20\nSininna rupa tauwe nappunai riasengnge hak na kebebasang sipulung na\npada tudang sipulung.\nDegaga seddi tau weddi dipassangangi tama rilalenna seddi\nassipulungenge.\nPassaleng 21\nSininna rupa tau nappunai hak maccue rilalenna pemerintahan negarana,\nlangsungne arega pole wakkele wakkele purae napilei.",
            "Image": "b2472b6d9102dae07dfca22629b837a4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sininna rupa tau pada nappunai hak na kesempatang ripaenre pangka'na\npole pemerintahan negarana.\nAkkelorenna taumegae sibole bolena mancaji sanreseng akkuasana\npemerintae, akkelorengnge yede sibole bole ripalebbangi rilaleng\nPemilihan Umum ye ripigau ri wettu purae ripatentungi nahadere maneng na\nnaisseng maneng tau maegae. Arega engka cara ye weddingengngi\nrijamingngi kebebasanna mappile.\nPassaleng 22\nSininna rupa tau, riasengnge anggota masarakae' nappunai hak\nappunangeng, assalasurengeng, ade na allebireng ye napurennuang maneng\nriasengnge rupa tau, wedding riola riasengnge makkuraga ri laleng\nbangsata mo'ribangsa laingnge ri linoe. Sibawa ye dee' nasisalang\nriaseng peraturanna seddi negara.\nPassaleng 23\nSininna rupa tauwe nappunai hak riaseng ajjamang, nappunai hak mappile\njamang , nappunai hak ye rilalenna syara' syara' jamangnge ye adelee' ye\nmappisaroe nasibole bolena engka nattoangeng ko de gaga jama jamanna.\nSininna rupa tau tewwedding dipasilaingeng, nappunai maneng hak runtu\nwassele papada egana narekko pappada jamang jamanna.\nSininna rupa tau majjamae nappunai hak peneddingiwi wassele adele'e na\nmappisaroe, ye weddingi padacengi na palebbiri attuwongena ri alena na\nkeluargana, narekko parellu napunnai riasengnge assanreseng addecengeng\nye weddingnge nattoangang ri laleng laingnge.\nSininna rupa tau nappunnai hak patettongi arega muttama rilalenna erikat\nserikat pekerjae' koeloi nalindungi kepentinganna.\nPassaleng 24\nSininna rupa tau nappunai hak riaseng attennangeng na pakansi sibawa\nripattentui wettunna ajamangnge na wettu pakansie ,na tette natarima\ngajinna.\nPassaleng 25\nSininna rupa tau nappunai hak paneddingi e riaseng addecengeng tuwo\nrilinoe, attennangeng ri laleng alena sibawa keluargana. Muttama toni\nriaseng hak ri si ninna wedding napake'e, pakeanna, bolana, nasininna\npabburana ko malasai arega sininna pajjampa ye napareluangengngi , na\nnappunai to hak riasengnge jaminan narekko degaga jamang jamanna,\nnarekko malasai, narekko sala salangangi arega sininna wettu ye\nmappancajie kuranna wassele'na assaleng tenniya ye nattungkaiye.\nIndona na ana' ana'e nappunai hak lolonganngi riasengnge pammase na\nbantuang malebbie, sininna ana' ana'e ye rijajiangngi ri lalenna\nkeluarga madecengnge arega ri jajiang mencaji ana' bule. Parellu\nriasengngi addecengeng tuwong na teddipasilaingeng.\nPassaleng 26",
            "Image": "7721faca29e94e625b7188a5dc260f93"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sininna rupa tau nappunai hak paneddingi riasengnge massikola.\nRiasengnge massappa paddissengeng ri lalenna assikolangnge dena parellu\ndi waja sibole bole riwettunna mappamula sikola na pendidikan dasar'e .\nAmmulangenna massikolae parellu ri wajibkan. Ye assikolang tekni'e na\nkejuruangnge parellu natamaki maneng tauwe mappakkotoro riasengnge\nassikolang matanre koparellu natamaki maneng sininna tauwe narekko\nwedding coco. Assikolangnge parellu ripattuju nasaba ianatu addecengeng\nrialena seddi tau na pada mita deceng. Paddisengeng ye riappue\nriassikolange ianarito pancaji rupa tauwe pada sipakalebbireng, pada\nsipakamase ripadanna sinna bangsae.\nIa naro riasengnge tau matoa nappunai hak na parellu na pileangangngi\nsikola ye kira kira cocongngi nolae pada ana anana'.\nPassaleng 27\nSininna rupa tau nappunai hak molai laleng abbiasang ade ri lalenna\nmasyarakae, napaneddingiwi riaseng elong kelong, na napaneddingi toi\nriasengnge addeeecengeng na gunana assikolangnge.\nIa naro rupa tau nappunai hak riasengnge lolongan perlindunganng na\naddecengngeng riasengnge attuong ri linoe na ri aherae.\nPassaleng 28\nSininna rupa tau nappunai hak ri asengnge addecengeng tuwo ri linoe na\nsininna hak kebebasan pura taruki maneng ri laleng na ada assaturuseng\nna sibole bolena riala sanreseng.\nPassaleng 29\nSininna rupa tau nappunai riaseng kewajiban ri masyaraka onrongna monro\ntuwe pawekkemaneng sininna alebbireng rialena.\nRilaleleng ri paddupana riasengnge hak-hakna kebebasangnge sininna rupa\ntauwe paerlu tunru ribatasang tanrang purae ripatentuang ri undang-\nundangnge ye tujuanna na jaming maneng ri asengngnge ada tongngeng na\nallabbireng ri hak-hakna kebebasanna to laingnge.\nIa naritu ri asengnge hak-hak na kebebasangnge temmaka weddingi riola\nnarekko de'na si maturu sibawa tujuaanna na peinsipna Assimaturusenna\nbangsa-bangsae.\nPassaleng 30\nDegaga mo seddi rilalenna ada assamaturusengnge napalalo ri tafsir\nnasenggnge dibukkang laleng seddi negara, kelompk, iya ga seddi rupa tau\nnappunai hak nateru terrusi nasengnge mappigau pangkaukang salae ye\nwedding na solangi riasengnge allebbirirenna hak-hakna kebebasang\nkebebasang ye tarukie ri lalenna ada assaturusengnge.",
            "Image": "f04e0da50f36331b7c5945aa7ab069ad"
        }
    }
}

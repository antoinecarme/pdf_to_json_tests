{
    "MetaData": {
        "Author": null,
        "Creation_Date": 1581470782,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2f424f7ae637fffa1a3c1116f61233d6",
            "Index": 0,
            "Label": "1",
            "Size": [
                595.0,
                842.0
            ],
            "Text": "ILAKA LYA MAHANGA LYA SEKGE YA BAMUNHU\nMIHAYO YA GUNHONGA\nGUNGUNO yimanyikile giki ikujo lya ng’wa munhu na sekge ya banhu\nmuwelelo hu shili jandije ja wiyabi, sekge na mhola ya welelo,\nGUNGUNO ubudalahi bo sekge ya banhu hi jile jandije ja shitwa ja bubi ha\nwelelo, na giki yigubiho welelo iyo banhu bakwiyagalula na wiyabi bo\nguhaya na guzunya na gubiza badi na boba bosebose hangi, hu wisagiji bo\nng’hana.\nGUNGUNO idakililwe sekge ya banhu ilang’hanwe na butongeji bo jilagilo\nja nsi huna buluhiwa na wibonelwa butizubizaho na gwenheleja banhu\nkulema na kubagalukila batongeji ba nsi.\nGUNGUNO idakililwe kubeja bunwani bo nsi na nsi.\nGUNGUNO L’Ibilinga lya Mahanga lyamala gubitya ng’w ihane lyalyo buzunya\nbo sekge, ngw’ikujo na nsolobo ya banhu ba buli mbika bakima na bagosha\nna lyalamula gwenha mhandika nhale ya budula bo kigasije ka banhu mu\nwiyabi butale.\nGUNGUNO nsi ja mahanga jizunilija jihamo na ng’wibilingo gwa Mahanga\ngwenha ikujo, sekge ya banhu na wiyabi mu welelo.\nGUNGUNO ukujimana sekge nu wiyabi bo banhu shili shinhu sha solobo nhale\ngete, ya buli ng’wene kujita umo jidakililwe ung’w’ Ihane lya l’Ibilingo\nlya Mahanga.\nHUNA LULU GIKI,\nIl’Ibilinga lya Mahanga lyayomba giki, buli munhu alimane, alikuje na\nkulondeleja bulamuji bolyo, na kubalanga abo batalimanile abanansi pye\nbagusola buli kinhu ijidakilile bulondeja na gubona buli munhu\nung’wihanga alilondeje Ilaka lyenilo lya Mahanga.\nLuhilili 1\nBanhu bose bakabyalagwa na wiyabi na bakabizaga na makujo na sekge jabo\njilenganilile. Banhu bose bakabizaga na masala na buhabuji; hukuyomba\nbalidakilwa gubi na witogwa gidi bana ba myaji umo.\nLuhilili 2\nBuli munhu adakililwe kupandika sekge ijihayiwe ngw’Ilaka lyenili na\nnduhu bululung’hanya nulu wikomanya giti wikoba, kabyalilwe, ndimi,\ndinhi, luganda lo buyombeji mihayo ya nsi, mhandika nulu wikomanya bungi\nbosebose.\nHangi giki, butadakililwe gubizaho wikomanya bo wiganiki mu nfumo,\nkajile ka nsi nulu Ihanga lyoselyose ilo munhu aliingila, ibi litali\nugwitema, liitemilwe nulu liitemile.\nLuhilili 3"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5547d4880911c4b77b86c8fd7e9b4da9",
            "Index": 1,
            "Label": "2",
            "Size": [
                595.0,
                842.0
            ],
            "Text": "Buli munhu alina sekge ya bupanga na wiyagaluji bo gwigasha mu mhola.\nLuhilili 4\nNduhu munhu adakilililwe kusolwa busese; ubusese nu Busuluja bo basese\nbo mbika jose bulemegije gete umumahanga agose.\nLuhilili 5\nNduhu munhu adakililwe guluhiwa bo makala na kwichiwa ikujo lyakwe.\nLuhilili 6\nBuli munhu adakililwe apandike ikujo lya jimunhu giti umo ihayilile\nungw’ Ilagilo lya nsi.\nLuhilili 7\nBanhu bose balenganilile u mushilagilo sha nsi na balidakilwa\ngulang’hanwa ni shilagilo shenisho na yaya gwitilwa busolanhyiwa.\nLuhilili 8\nBuli munhu adakililwe gwambilijiwa mu kajile k ‘ Ilagilo lihanga lyakwe\nmu shito josejose ishoshiling’wima mhangilo jakwe ijifumile ngw’Ihane na\nJilagilo ja nsi.\nLuhilili 9\nNduhu munhu uyo adugije gutung’wa (gutulwa mkandulumu) ku nzila yoseyose\nhanze ya Jilagilo ja nsi.\nLuhilili 10\nBuli munhu adakililwe gudegelekwa mu mhangilo na bulenganila habutongi\nya kajile ka nsi akatinabusolonhya umukajile kabo nulu umu mihayo ya\nminala.\nLuhilili 11\nMunhu oseose uyo alishidakilwa ku ya minala akubalwa giti ati nghubi\nmpaga aho Jilagilo jenekele jilamale kunamla ng’wibanza na ng’wenekili\nabize odegelekagwa mashosho gakwe.\nNduhu munhu uyo adugije kulamlwa ku ja minala ulu isho witaga shitimo\nmushilagilo likanza aho alishita. Hangi, munhu oseose adadakililwe\nkubishiwa ihyu itale kukila ilo lyaliliyombilwe mushilagilo shansi aho\nalikenagula.\nLuhilili 12\nNduhu munhu uyo adakililwe kwingililwa sagala mu mbisila yakwe yoseyose,\nbudugu, kaya yakwe na nduhu munhu uyo adugije kwingijiwa ikujo lyakwe\nilo alinalyo. Buli munhu adakililwe gulanghanwa na Jilagilo ja nsi\natizingililwa sheniko.\nLuhilili 13"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b77d0b6fd3cfa41f94ee1505a1be52f4",
            "Index": 2,
            "Label": "3",
            "Size": [
                595.0,
                842.0
            ],
            "Text": "Buli munhu alinawiyabi bo guja uko alitogwa na guzenga hosehose mu nsi\nyakwe.\nBuli munhu alinawiyabi bo gusama, gwinga na guja nsi yoseyose nulu nsi\nyakwe. Hangi, alinawiyabi bo gushoka hangi mu nsi yakwe.\nLuhilili 14\nBuli munhu alina wiyabi bo gupelela nsi yingi atizubulagwa.\nWiyabi wenubu butiho kuli munhu uyo olamulwa gubulagwa mu Jijilo ja nsi\ngu shitwa ijo jiti ja buyombeji bo mihayo ya nsi nulu ijo jitujaga\nsomani na Ihane lya Mahanga.\nLuhilili 15\nBuli munhu alina wiyabi bo kubi n’Ihanga lyakwe.\nNduhu munhu adakililwe gwing’wa Buhanga bo nsi yakwe nulu wiyabi bo\ngugalucha buhanga ubo abutogilwe ng’wenekili bomakala.\nLuhilili 16\nBanhu bose bakima na bagosha balina Sekge ya gutola na gubi na kaya buli\nnduhu gulonja ihanga, mfumo nulu dinhi muwitoji wabo nulu mugulekana\ngwabo.\nWitoji bugubiza buliwigelwe ulu giki abitoji bizunilijaga gumala winga\nbobo.\nBudugu buliho gwinga – kale, huguhaya budakililwe bulang,hanwe na\nns’iyose.\nLuhilili 17\nBuli munhu alinayo Sekge ya gubiza na busabi bokwe na sabo jakwe yiyene\nnulu n’isangi na banhu bangi abo atogilwe ng’wenekili.\nBuli munhu adadakililwe gutajiwa nsabo jakwe bo gwibonelwa.\nLuhilili 18\nBuli munhu alinayo Sekge ya gwiganika na gubi na kiganikile ga miganiko\nayo alikola g’wenekili nulu mu Luganda. Alinayo Sekge ya gugalucha\nwiganiki bokwe munhu alinayo Sekge ya guleka wiganiki nulu kahayile\nkakwe na buzunya bokwe, yaya gwingililwa.\nLuhilili 19\nBuli munhu alinayo Sekge ya kubi na gufunya miganiko gakwe na gugayomba\nmiganiko genayo na nduhu gwingililwa. Munhu alinayo Sekge ya gwinhwa\nmiganiko ga bangi gubitila mu bandiki na bahayi ba mihayo.\nLuhilili 20\nBuli munhu alinayo Sekge ya gumanhya na banhu bangi mu lubango."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2cf802fbd4e4e676cb56ab840d3656c9",
            "Index": 3,
            "Label": "4",
            "Size": [
                595.0,
                842.0
            ],
            "Text": "Munhu adadakililwe guhadikijiwa gubiza na luganda ulo atalutogilwe.\nLuhilili 21\nBuli munhu alinayo Sekge ya mu butongeji bo nsi yakwe jihamo, nulu\ngubitila mu buchagulwa\nBuli munhu alina Sekge ya gupandika matwajo ga jimunhu mu nsi yakwe.\nIhanga lyoselyose lidakililwe libize na budula bolyo gu bamunhu benekili\ngwingila mu busolanhyiwa ubo bugwitiwa ung’wikanza ilo litulilwe mu\nbusolanhyiwa wenubu mu wiyabi na bubi buli bo wibise.\nLuhilili 22\nBuli munhu mu nsi alina Sekge ya gubiza na nzubuka na hangi alina Sekge\nya mhandika gubitila mu widomaniji na budula bo nsi na wambilija bo nsi\njingi muwelelo, na nsi ili na nimo gwa gubona banhu pye baligasha mu\nmhola na Sekge ya mhandika na kajile ka mu Luganda ijio jidakililwe,\nng’wikujo na mhandika ya nghana ya banhu bose.\nLuhilili 23\nBuli munhu alina Sekge ya gutumama, Sekge ya gutung’wa, Sekge ya\ngusolanhy nimo uyo agutogilwe, Sekge ya ha butumamilo bowiza na\nadakililwe buli ng’wene atulwe mu ng’hana gubiza na nimo gwa gutumama.\nBuli munhu adakililwe gupandika inongho gumilimo iyo alita, inongho\nlyenilo libize litina busolanhya bo munhu na munhu.\nBuli munhu adakililwe gupandika inongho bo Sekge ya gumilimo iyo alita\nlikomile gwigelelwa gulang’hana kaya yakwe n’ikujo lyakwe, na ulu giki\nidulikanile, jongejiwe na nzubuka yingi-ho.\nBuli munhu alinayo Sekge ya gwandya nulu gwingila mu luganda lo batumani\nbo gwitumanila gulwa gulang’hana matwajo gaha-ng’wakwe.\nLuhilili 24\nBuli munhu abize na wisunhya mu milimo yakwe na manongho gakwe apandike\nmu wisunhya bokwe.\nLuhilili 25\nBuli munhu alina Sekge ya kikalile kasoga, abi mhola na banhu bakwe,\nalye shiza, azwale shiza, alale ha ng’wa wiza, na apandike bulagulwa\nnhana na matwajo ga jimunhu agapandike na abina Sekge ya bulonjiwa ulu\noganyiwa nimo, nulu ali nsatu, nulu gulemaala, buchilwa, bunamhala nulu\nBugikulu nulu kikalile kangi kabi mu gigasje gakwe ako adadulile\ngwigunnha ng’wenekili.\nWisanye bogubi nkima myaji nulu bunigini jidakililwe gwinhwa bulonja\nbutale bo kalongeje. Bana abose babi babyalilwe mu bukwiwa nulu mu\nndayabu pye abose bali bana ba gulonjiwa bulenganile.\nLuhilili 26"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "88f3f210da53e6dc84a8d49f7777e25d",
            "Index": 4,
            "Label": "5",
            "Size": [
                595.0,
                842.0
            ],
            "Text": "Buli munhu alina Sekge ya gupandika isoma. Isoma libi liti lya gufunya\nmanong’ho uguwandijo wisoma na yibizeha hadi yisoma uguwandijo wenubo.\nLibizeho isoma kul’uyo alina budula na butizubizaho wisolanhya bosebose.\nIsoma lyose lidakililwe gung’winha matwajo munhu na ikujo na wiyabi\nbokwe na gwenha bunwani bo mahanga na wezu bose, na mhola ya welelo\nngima.\nBabyaji babi na budula gusolanhya isoma ilo batogilwe bana babo\nbalipandike.\nLuhilili 27\nBuli munhu alina Sekge ya gusangila mukajile ka guduja mu luganda lokwe,\nkulya wiyabi bo malika gose, na gupandika matwajo ga mu sayansi.\nBuli munhu alina Sekge ya gulang’hanilwa shikolo jakwe ijo wajibeja nulu\ngujibyaja ng’wenekili mu nzila ya wiganiki mushandikwa nulu mu nzila ya\nsayansi.\nLuhilili 28\nbuli munhu alinyo Sekge ya sele mu Luganda lokwe na mahanga agose.\nLuhilili 29\nBuli munhu adakililwe gwibona giki ali umo wa Luganda, wiyabi bokwe na\nmatwajo ayagadulile gwilonga na aliumo oho umu welelo.\nBuli munhu adakililwe, umu gatumamile ga Sekge na wiyabi ubuyombilwe\nngw’Ilagilo lyenili, gwita widedeng’Lanya ubo buli mu Jilagilo gunguno\nya gulanghana Sekge na wiyabi bo banhu bangi n’Ikujo lyakwe ng’wenekili,\nna sele ya Luganda lokwe.\nSekge na wiyabi wenubu itizutumilwa mu shitwa shabubi hanze n’Ilagilo\nlya Mahanga.\nLuhilili 30\nNduhu nsi nulu Luganda lose ulo ludulile gugema gululunghyanya gubipya\nkayombele ga mhayo gwenuyo, wiyabi na Sekge ijihayiwe ngw’Ilaka lyenili\nlya Mahanga."
        }
    }
}

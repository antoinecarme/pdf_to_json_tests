{
    "MetaData": {
        "Author": null,
        "Creation_Date": 1581467004,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "5c079341d11852db311589430a1499f1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declaracion Universal nin mga derechos humanos\nPreambulo\nHuli ta an pagkamidbid kan dignidad intrinseca asin an parantay asin inalienableng mga derechos kan gabos\nna miembros kan familia humana iyo an fundacion nin katalinkasan , justicia asin katoninongan sa bilog na\nkinaban,\nHuli ta an ginikanan nin mga makangirongirhat na mga gawe laban sa conciencia nin katawohan iyo an\npagbalga asin pagmenos kan derechos humanos, asin ta sa pagpahayag na an pinakahalangkaw na\nkamawotan nin katawohan iyo an magkaigwa nin sarong kinaban na kun saen an gabos na tawo mayo nin\npagkatakot asin miseria, asin igwang katalinkasan sa pagtaram asin man katalinkasan nin pagtubod,\nHuli ta mahalaga na mabantayan an derechos humanos sa irarom nin sistemang may pagkuyog sa ley,\ntanganing an tawo dai mapiritan na magrebelde, bilang ultimong paagi, laban sa tirania asin opresion,\nHuli ta mahalagang pakusogon an kaboronyogan nin mga naciones,\nHuli ta sa Carta, an mga banwaan kan Naciones Unidas nagpahayag liwat kan saindang pagtubod sa mga\nfundamental na derechos humanos, sa dignidad asin halaga kan pagkatawo asin sa parantay na derechos nin\nmga lalaki asin babae, asin man ta nagkasararo na ikapadagos an pagtalubo nin banwaan asin an mas\nmarahay na kabuhayan na igwang orog na katalinkasan,\nHuli ta an mga Estados Miembros, nangako na maghingoa na makamtan, sa pakipagtabangan kan Naciones\nUnidas, an pagbalangibog nin pangabos na pagrespeto asin pagsunod kan derechos humanos asin mga\nfundamental na katalinkasan,\nHuli ta kinakaipuhan nanggad an sarong pagkasabot kaining mga derechos asin mga katalinkasan tanganing\nmautob ining pangako,"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "81d4fc9d58f63417ce461d7efe44e1da",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kaya, ngonian,\nan Asamblea General minapahayag\nKaining Declaracion Universal nin mga Derechos Humanos bilang sarong kamawotan na dapat makamtan\nkan gabos na banwaan asin naciones, tanganing an lambang saro asin lambang institucion nin banwaan, sa\ndanay na pagromdom kaining Declaracion, maghingoa sa paagi nin pagtukdo asin educacion, na\nikabalangibog an pagrespeto kaining mga derechos asin mga katalinkasan, asin sa paagi nin medios na\nprogresivo, nacional asin internacional, makamtan an saindang pangabos asin efectivong pagmidbid asin\npagsunod, sa mga banwaan man sana kan mga Estados Miembros asin man sa mga banwaan kan mga\nterritorios na yaon sa saindang kapangyarihan.\nArticulo 1\nAn gabos na tawo ipinangaking may katalinkasan asin parantay sa dignidad asin derechos. Sinda gabos\ntinawan nin pag-isip asin conciencia kaya dapat na makipag-iriba sa lambang saro bilang mga magturugang.\nArticulo 2\nAn lambang saro igwa nin gabos na mga derechos asin mga katalinkasan na ipinahayag sa Declaracion na\nini, na mayo nin ano man na palaen arog kan raza, color, sexo, linguage, religion, opinion politica o nagkaiba\npa, nacional o social na pinaghalean, pagsadiri, pagkamundag o iba pang condicion.\nSiring man, mayo nin ano man na palaen an itotogot na ikabase sa condicion politica, juridica o\ninternacional, kan nacion o territorio na kinabibilangan nin sarong tawo, independiente man o sarong\npagkatiwala, o mayong autonomia o nasa irarom nin ano pa man na limitacion nin soberania.\nArticulo 3\nAn lambang saro igwa nin derecho nin buhay, katalinkasan, asin seguridad nin pagkatawo."
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "be093be2427f128b0242199b95b1e8f6",
            "Index": 2,
            "Label": "3",
            "Size": [
                595.0,
                842.0
            ],
            "Text": "Articulo 4\nMayo nin siisay man an ipapasairarom sa kaoripnan o sa servidumbre; an pag-oripon asin an pagpabakal nin\nmga oripon, sa ano man na forma, dai nanggad pagtotogotan.\nArticulo 5\nMayo nin siisay man an ipapasairarom sa labi-labing pagkulog o sa brutal o bako sa tawong kastigo o\npagmaltrato.\nArticulo 6\nAn lambang saro igwa nin derecho nin pagkamidbid bilang sarong persona sa atubang nin ley.\nArticulo 7\nAn gabos parantay sa atubang kan ley asin igwa nin derecho, na mayo nin ano man na discriminacion, sa\npantay-pantay na proteccion nin ley. Gabos igwa nin derecho sa nagkaparehong proteccion laban sa ano man\nna discriminacion na minabalga kaining Declaracion asin contra sa ano man na pag-olog-olog para sa\nnasabing discriminacion.\nArticulo 8\nAn lambang saro igwa nin derecho sa efectivong paagi na dapat ikatao kan mga competenteng tribunales kan\nnacion contra sa mga gawe na minabalga kan mga fundamental na derechos na ginagarantia kan constitucion\no kan ley para sa saiya.\nArticulo 9\nMayo nin siisay man an ipapasairarom sa basta-bastang pagdakop, pagkulong o pagsobol.\nArticulo 10"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "edb99bee3e5834c9651ac95e257269c7",
            "Index": 3,
            "Label": "4",
            "Size": [
                595.0,
                842.0
            ],
            "Text": "An lambang saro igwa nin derecho, na may pagkapantay-pantay, sa vistang may justicia asin sa publico, kan\nsarong tribunal na independiente asin imparcial, sa pagdeterminar kan saiyang mga derechos asin mga\nkatungdan asin nin ano man na acusacion criminal laban saiya.\nArticulo 11\nAn lambang acusado igwa nin derecho na ikapresumir na inocente mantang dai naproprobaran na nagkasala\nnanggad conforme sa ley asin sa laog nin sarong vista publico, asin kun saen siya natawan nin gabos na\ngarantias na kaipuhan sa saiyang defensa.\nMayo nin siisay man an icocondenar sa pagbalga criminal huli sa ano man na gawe o kapabayaan na kan\nmomentong ginibo bako pang sarong crimen sosog sa ley nacional o internacional. Siring man, dai dapat\nnanggad na ikatao an padusa na mas grabe pa sa sentenciang aplicable sa momentong ginibo an nasabing\ncrimen.\nArticulo 12\nMayo nin ssiisay man an ipapasairarom sa basta-bastang pagpakiaram sa saiyang buhay privado, familia,\nharong o pakipagsuratan, o sa mga atake sa saiyang honor asin reputacion. Am lambang saro igwa nin\nderecho sa proteccion nin ley laban sa mga nasabing pagpakiaram o mga atake.\nArticulo 13\nAn lambang saro igwa nin derechong magborobalyo asin sa pagpili nin estaran sa laog kan territorio nin\nlambang Estado.\nAn lambang saro igwa nin derecho na maghale sa arin man na nacion, kaibahan an saiyang sadiring nacion,\nasin na makapuli sa saiyang sadiri man na nacion.\nArticulo 14"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "b3304899754bc01c0866a458bab6d3cb",
            "Index": 4,
            "Label": "5",
            "Size": [
                595.0,
                842.0
            ],
            "Text": "Sa caso nin persecucion, an lambang saro igwa nin derecho na makapagsaboot nin asilo sa ibang nacion.\nAn derechong ini dai puedeng gamiton bilang defensa contra sa prosecucion na tunay na basado sa mga\ncrimen comunes o sa mga gawe na contra sa mga katuyohan asin principios kan Naciones Unidas.\nArticulo 15\nAn lambang saro igwa nin derecho sa nacionalidad.\nMayo nin siisay man an basta-bastang hahalean nin nacionalidad o kan saiyang derecho sa pagsangle nin\nnacionalidad.\nArticulo 16\nAn mga lalaki asin babaeng nasa edad, igwa nin derecho, na mayo nin ano man na limitacion huli sa raza,\nnacionalidad o religion, na mag-aragom asin magpoon nin familia. Sinda igwa nin parantay na derechos\nmapapadapit sa kasal, durante nin pagkasal asin sa pagtapos nin kasal.\nAn pag-aragom dapat gikan sa bilog na kabotan kan futurong esposo o esposa.\nAn familia iyo an natural asin fundamental na grupo-elemento kan banwaan asin igwa nin derecho sa\nproteccion kan banwaan asin kan Estado.\nArticulo 17\nAn lambang saro igwa nin derecho sa solong pagsadiri o na may kairiba.\nMayo nin siisay man an basta-bastang kukuanan nin saiyang pagsasadiri.\nArticulo 18\nAn lambang saro igwa nin derecho nin katalinkasan sa pag-isip, conciencia o religion; kaibahan sa derechong"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "e21e13503d26039ba041bb3c426d0be2",
            "Index": 5,
            "Label": "6",
            "Size": [
                595.0,
                842.0
            ],
            "Text": "ini an katalinkasan na magsalida nin saiyang religion o pagtubod, asin katalinkasan, solo-solo man o may\npag-iriba asin sa publico o privado, na magpahayag kan saiyang religion o pagtubod sa paagi nin pagktukdo,\nkagawean, pagsamba asin pagsunod.\nArticulo 19\nAn lambang saro igwa nin derecho nin katalinkasan sa pagpahayag nin opinion o exprecion; kaibahan sa\nderechong ini an katalinkasan sa sadiring opinion na mayo ning pagpakiaram asin an katalinkasan na\nmaghanap, mag-ako asin magbalangibog nin mga informacion asin opinion huli sa ano man na medios\nmagsaen pa man.\nArticulo 20\nAn lambang saro igwa nin derecho nin katalinkasan sa matoninong na pagtiripon asin pakipag-iriba.\nMaypo nin siisay man an puedeng piriton sa sarong pag-iribanan.\nArticulo 21\nAn lambang saro igwa nin derecho na makabale sa gobierno kan saiyang nacion, directamente o huli kan\nrepresentantes na nagkapirili sa makatalinkasang paagi.\nAn lambang saro igwa nin derecho sa parantay na acceso sa mga servicios publicos sa saiyang nacion.\nAn kabotan kan banwaan iyo an dapat na pinaghahalean kan autoridad kan gobierno; an kabotan na ini dapat\nna maipahayag sa regular asin tunay na eleccion, na dapat sa paagi nin pangabos asin parantay na pagvoto,\nasin dapat man na secreto o sa nagkaparehong paagi na may katalinkasan nin pagvoto.\nArticulo 22\nAn lambang saro, bilang miembro nin banwaan, igwa nin derecho sa seguridad social asin sa pagkamit, sa"
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "28b14736d1db1cd5d1cbe1434be4ad9b",
            "Index": 6,
            "Label": "7",
            "Size": [
                595.0,
                842.0
            ],
            "Text": "paagi nin nacional na paghingoa o internacional na pagtarabangan sosog sa organizacion asin kakayahan kan\nlambang Estado, kan saiyang mga derechos economicos, social asin cultural, na indispensable para sa\nsaiyang dignidad asin sa makatalinkasang pagtalubo kan saiyang pagkatawo.\nArticulo 23\nAn lambang saro igwa nin derecho sa pagtrabaho asin sa pagpili nin empleo, asin sa may justicia asin\nmarhay na condiciones sa saiyang trabajo asin proteccion contra sa pagkamayo nin trabajo.\nAn lambang saro igwa nin derecho sa parantay na sweldo sa nagkaparehong pagtrabaho na mayo nin\ndiscriminacion.\nAn lambang saro na minatrabaho igwa nin derecho sa tama asin nakakarahay na sweldo na minapaseguro\nsaiya asin sa saiyang familia na magkaigwa nin buhay na maninigo sa saiyang dignidad, asin man\nnadadagdagan, kun kinakaipuhan, nin ibang medios nin proteccion social.\nAn lambang saro igwa nin derecho na makapagforma asin makiiba sa mga union para sa proteccion kan\nsaiyang intereses.\nArticulo 24\nAn lambang saro igwa nin derecho sa pagpahingalo asin paglibang, kaibahan an tamang limitacion sa oras\nnin pagtrabaho asin sa regular na vacacion na may bayad.\nArticulo 25\nAn lambang saro igwa nin derecho sa sarong pagkabuhay na kaipuhan kan saiyang salud asin karahayan,\nasin kan saiyang familia, kaibahan an pagkakanm, pagbado, harong asin medical na pagtabangm, asin sa\nkinakaipuhang servicios sociales, asin derecho nin seguridad sa caso nin pagkamayongtrabaho, paghelang,\ndisabilidad, pagkabalo, pagkagurang o iba pang kakulangan sa pagbuhay-buhay huli kan mga circunstancias"
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "733b8dddbdfe4e4396e78235f1e5afae",
            "Index": 7,
            "Label": "8",
            "Size": [
                595.0,
                842.0
            ],
            "Text": "na mayo sa saiyang poder.\nAn pagkani-ina asin pagkani-aki dapat na tawan nin especial na pag-ataman asi pagtabang. Gabos na aki, sa\nlaog o luwas nin kasal, igwa nin derecho sa parehong proteccion social.\nArticulo 26\nAn lambang saro igwa nin derecho sa educacion. An educacion dapat na libre, kun mapupuede sa\nelementaria asin sa fundamental na mga grado nin pagtalubo. An educacion sa elementaria dapat na sarong\nobligacion. An educacion tecnica o profesional dapat na bukas sa gabos, asin an mas halangkaw na pag-adal\ndapat na bukas man sa gabos basado sa merito kan lambang saro.\nAn katuyohan nin educacion dapat iyo an completong pagtalubo kan pagkatawo nin lambang saro asin an\npagpakusog nin derechos humanos asin mga fundamental na katalinkasan. Iyan man dapat na magbalangibog\nkan pagkakairintindihan, paggalang sa iba asin kaboronyogan kan mga naciones, etnico o religiosong mga\ngrupo, asin dapat na makatabang sa mga paghingoa kan Naciones Unidas para sa pagmantener nin\nkatoninongan.\nAn mga magurang igwa nin na-eenot na derecho sa klase nin educacion na saindang boot ikatao sa saindang\nmga aki.\nArticulo 27\nAn lambang saro igwa nin derecho sa makatalinkasang pakibale sa buhay cultural kan saiyang banwaan, sa\npag-ogma kan artes asin sa pagpakinabang kan mga progreso cientifico asin kan mga beneficios kan\nnasabing mga progreso.\nAn lambang saro igwa nin derecho sa proteccion kan ano man na moral asin material na intereses na gikan sa\nano man na cientifica o literaria o artisticang gibo na siya an kaggibo."
        },
        "8": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "5925d415970db9ffb25b4c215400747b",
            "Index": 8,
            "Label": "9",
            "Size": [
                595.0,
                842.0
            ],
            "Text": "Articulo 28\nAn lambang saro igwa nin derecho sa social asin internacional na sistema kun saen an mga derechos asin\nmga katalinkasan na ipinahayag kaining Declaracion bilog na makamtan.\nArticulo 29\nAn lambang saro igwa nin mga katungdan sa banwaan na kun saen man sana posible an makatalinkasan asin\nbilog na pagtalubo kan saiyang pagkatawo.\nSa mga gawe huli kan saiyang derechos asin mga katalinkasan, lambang saro ikakasairarom sa mga\nlimitaciones nin ley para sa pagkamit sana kan pagmidbid asin pagrespeto sa mga derechos asin katalinkasan\nnin iba asin uyon sana sa tunay na mga pangangaipo nin moralidad, orden publico asin karahayan kan gabos\nsa laog nin sarong democratricong banwaan.\nDai nanggad itinutugot na ining mga derechos asin mga katalinkasan gamiton sa mga gibong laban sa mga\nkatuyohan asin principios kan Naciones Unidas.\nArticulo 30\nMayo nin ano man sa Declaracion na ini an puedeng saboton na minatao sa ano man na Estado, grupo o\nsiisay man, nin derecho sa mga gawe-gawe o kagibuhan para sa supresion kan ano man na derechos asin mga\nkatalinkasan na ipinahayag kaining Declaracion."
        }
    }
}

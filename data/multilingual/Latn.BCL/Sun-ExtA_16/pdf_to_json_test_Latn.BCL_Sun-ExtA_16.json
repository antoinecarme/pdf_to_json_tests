{
    "MetaData": {
        "Author": null,
        "Creation_Date": 1581467162,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "53814528b8f127695a9560692d0d56fb",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declaracion Universal nin mga derechos humanos\nPreambulo\nHuli ta an pagkamidbid kan dignidad intrinseca asin an parantay asin inalienableng mga\nderechos kan gabos na miembros kan familia humana iyo an fundacion nin katalinkasan ,\njusticia asin katoninongan sa bilog na kinaban,\nHuli ta an ginikanan nin mga makangirongirhat na mga gawe laban sa conciencia nin\nkatawohan iyo an pagbalga asin pagmenos kan derechos humanos, asin ta sa pagpahayag na\nan pinakahalangkaw na kamawotan nin katawohan iyo an magkaigwa nin sarong kinaban na\nkun saen an gabos na tawo mayo nin pagkatakot asin miseria, asin igwang katalinkasan sa\npagtaram asin man katalinkasan nin pagtubod,\nHuli ta mahalaga na mabantayan an derechos humanos sa irarom nin sistemang may pagkuyog\nsa ley, tanganing an tawo dai mapiritan na magrebelde, bilang ultimong paagi, laban sa\ntirania asin opresion,\nHuli ta mahalagang pakusogon an kaboronyogan nin mga naciones,\nHuli ta sa Carta, an mga banwaan kan Naciones Unidas nagpahayag liwat kan saindang\npagtubod sa mga fundamental na derechos humanos, sa dignidad asin halaga kan pagkatawo\nasin sa parantay na derechos nin mga lalaki asin babae, asin man ta nagkasararo na\nikapadagos an pagtalubo nin banwaan asin an mas marahay na kabuhayan na igwang orog na\nkatalinkasan,\nHuli ta an mga Estados Miembros, nangako na maghingoa na makamtan, sa pakipagtabangan\nkan Naciones Unidas, an pagbalangibog nin pangabos na pagrespeto asin pagsunod kan\nderechos humanos asin mga fundamental na katalinkasan,\nHuli ta kinakaipuhan nanggad an sarong pagkasabot kaining mga derechos asin mga\nkatalinkasan tanganing mautob ining pangako,\nKaya, ngonian,\nan Asamblea General minapahayag\nKaining Declaracion Universal nin mga Derechos Humanos bilang sarong kamawotan na dapat\nmakamtan kan gabos na banwaan asin naciones, tanganing an lambang saro asin lambang\ninstitucion nin banwaan, sa danay na pagromdom kaining Declaracion, maghingoa sa paagi\nnin pagtukdo asin educacion, na ikabalangibog an pagrespeto kaining mga derechos asin\nmga katalinkasan, asin sa paagi nin medios na progresivo, nacional asin internacional,\nmakamtan an saindang pangabos asin efectivong pagmidbid asin pagsunod, sa mga banwaan\nman sana kan mga Estados Miembros asin man sa mga banwaan kan mga territorios na yaon\nsa saindang kapangyarihan.\nArticulo 1\nAn gabos na tawo ipinangaking may katalinkasan asin parantay sa dignidad asin derechos.\nSinda gabos tinawan nin pag-isip asin conciencia kaya dapat na makipag-iriba sa lambang\nsaro bilang mga magturugang.\nArticulo 2\nAn lambang saro igwa nin gabos na mga derechos asin mga katalinkasan na ipinahayag sa"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c31a7159a36718be5d90e69681f2d81b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Declaracion na ini, na mayo nin ano man na palaen arog kan raza, color, sexo, linguage,\nreligion, opinion politica o nagkaiba pa, nacional o social na pinaghalean, pagsadiri,\npagkamundag o iba pang condicion.\nSiring man, mayo nin ano man na palaen an itotogot na ikabase sa condicion politica,\njuridica o internacional, kan nacion o territorio na kinabibilangan nin sarong tawo,\nindependiente man o sarong pagkatiwala, o mayong autonomia o nasa irarom nin ano pa man\nna limitacion nin soberania.\nArticulo 3\nAn lambang saro igwa nin derecho nin buhay, katalinkasan, asin seguridad nin pagkatawo.\nArticulo 4\nMayo nin siisay man an ipapasairarom sa kaoripnan o sa servidumbre; an pag-oripon asin\nan pagpabakal nin mga oripon, sa ano man na forma, dai nanggad pagtotogotan.\nArticulo 5\nMayo nin siisay man an ipapasairarom sa labi-labing pagkulog o sa brutal o bako sa\ntawong kastigo o pagmaltrato.\nArticulo 6\nAn lambang saro igwa nin derecho nin pagkamidbid bilang sarong persona sa atubang nin\nley.\nArticulo 7\nAn gabos parantay sa atubang kan ley asin igwa nin derecho, na mayo nin ano man na\ndiscriminacion, sa pantay-pantay na proteccion nin ley. Gabos igwa nin derecho sa\nnagkaparehong proteccion laban sa ano man na discriminacion na minabalga kaining\nDeclaracion asin contra sa ano man na pag-olog-olog para sa nasabing discriminacion.\nArticulo 8\nAn lambang saro igwa nin derecho sa efectivong paagi na dapat ikatao kan mga\ncompetenteng tribunales kan nacion contra sa mga gawe na minabalga kan mga fundamental\nna derechos na ginagarantia kan constitucion o kan ley para sa saiya.\nArticulo 9\nMayo nin siisay man an ipapasairarom sa basta-bastang pagdakop, pagkulong o pagsobol.\nArticulo 10\nAn lambang saro igwa nin derecho, na may pagkapantay-pantay, sa vistang may justicia\nasin sa publico, kan sarong tribunal na independiente asin imparcial, sa pagdeterminar\nkan saiyang mga derechos asin mga katungdan asin nin ano man na acusacion criminal\nlaban saiya.\nArticulo 11\nAn lambang acusado igwa nin derecho na ikapresumir na inocente mantang dai\nnaproprobaran na nagkasala nanggad conforme sa ley asin sa laog nin sarong vista\npublico, asin kun saen siya natawan nin gabos na garantias na kaipuhan sa saiyang"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "74b2942b862315516bc1f3a857ffe66a",
            "Index": 2,
            "Label": "3",
            "Size": [
                595.0,
                842.0
            ],
            "Text": "defensa.\nMayo nin siisay man an icocondenar sa pagbalga criminal huli sa ano man na gawe o\nkapabayaan na kan momentong ginibo bako pang sarong crimen sosog sa ley nacional o\ninternacional. Siring man, dai dapat nanggad na ikatao an padusa na mas grabe pa sa\nsentenciang aplicable sa momentong ginibo an nasabing crimen.\nArticulo 12\nMayo nin ssiisay man an ipapasairarom sa basta-bastang pagpakiaram sa saiyang buhay\nprivado, familia, harong o pakipagsuratan, o sa mga atake sa saiyang honor asin\nreputacion. Am lambang saro igwa nin derecho sa proteccion nin ley laban sa mga\nnasabing pagpakiaram o mga atake.\nArticulo 13\nAn lambang saro igwa nin derechong magborobalyo asin sa pagpili nin estaran sa laog kan\nterritorio nin lambang Estado.\nAn lambang saro igwa nin derecho na maghale sa arin man na nacion, kaibahan an saiyang\nsadiring nacion, asin na makapuli sa saiyang sadiri man na nacion.\nArticulo 14\nSa caso nin persecucion, an lambang saro igwa nin derecho na makapagsaboot nin asilo sa\nibang nacion.\nAn derechong ini dai puedeng gamiton bilang defensa contra sa prosecucion na tunay na\nbasado sa mga crimen comunes o sa mga gawe na contra sa mga katuyohan asin principios\nkan Naciones Unidas.\nArticulo 15\nAn lambang saro igwa nin derecho sa nacionalidad.\nMayo nin siisay man an basta-bastang hahalean nin nacionalidad o kan saiyang derecho sa\npagsangle nin nacionalidad.\nArticulo 16\nAn mga lalaki asin babaeng nasa edad, igwa nin derecho, na mayo nin ano man na\nlimitacion huli sa raza, nacionalidad o religion, na mag-aragom asin magpoon nin\nfamilia. Sinda igwa nin parantay na derechos mapapadapit sa kasal, durante nin pagkasal\nasin sa pagtapos nin kasal.\nAn pag-aragom dapat gikan sa bilog na kabotan kan futurong esposo o esposa.\nAn familia iyo an natural asin fundamental na grupo-elemento kan banwaan asin igwa nin\nderecho sa proteccion kan banwaan asin kan Estado.\nArticulo 17\nAn lambang saro igwa nin derecho sa solong pagsadiri o na may kairiba.\nMayo nin siisay man an basta-bastang kukuanan nin saiyang pagsasadiri.\nArticulo 18"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "65feab6d4f63a55df417e531f718a010",
            "Index": 3,
            "Label": "4",
            "Size": [
                595.0,
                842.0
            ],
            "Text": "An lambang saro igwa nin derecho nin katalinkasan sa pag-isip, conciencia o religion;\nkaibahan sa derechong ini an katalinkasan na magsalida nin saiyang religion o pagtubod,\nasin katalinkasan, solo-solo man o may pag-iriba asin sa publico o privado, na\nmagpahayag kan saiyang religion o pagtubod sa paagi nin pagktukdo, kagawean, pagsamba\nasin pagsunod.\nArticulo 19\nAn lambang saro igwa nin derecho\nexprecion; kaibahan sa derechong\npagpakiaram asin an katalinkasan\ninformacion asin opinion huli sa\nnin katalinkasan sa pagpahayag nin opinion o\nini an katalinkasan sa sadiring opinion na mayo ning\nna maghanap, mag-ako asin magbalangibog nin mga\nano man na medios magsaen pa man.\nArticulo 20\nAn lambang saro igwa nin derecho nin katalinkasan sa matoninong na pagtiripon asin\npakipag-iriba.\nMaypo nin siisay man an puedeng piriton sa sarong pag-iribanan.\nArticulo 21\nAn lambang saro igwa nin derecho na makabale sa gobierno kan saiyang nacion,\ndirectamente o huli kan representantes na nagkapirili sa makatalinkasang paagi.\nAn lambang saro igwa nin derecho sa parantay na acceso sa mga servicios publicos sa\nsaiyang nacion.\nAn kabotan kan banwaan iyo an dapat na pinaghahalean kan autoridad kan gobierno; an\nkabotan na ini dapat na maipahayag sa regular asin tunay na eleccion, na dapat sa paagi\nnin pangabos asin parantay na pagvoto, asin dapat man na secreto o sa nagkaparehong\npaagi na may katalinkasan nin pagvoto.\nArticulo 22\nAn lambang saro, bilang miembro nin banwaan, igwa nin derecho sa seguridad social asin\nsa pagkamit, sa paagi nin nacional na paghingoa o internacional na pagtarabangan sosog\nsa organizacion asin kakayahan kan lambang Estado, kan saiyang mga derechos economicos,\nsocial asin cultural, na indispensable para sa saiyang dignidad asin sa makatalinkasang\npagtalubo kan saiyang pagkatawo.\nArticulo 23\nAn lambang saro igwa nin derecho sa pagtrabaho asin sa pagpili nin empleo, asin sa may\njusticia asin marhay na condiciones sa saiyang trabajo asin proteccion contra sa\npagkamayo nin trabajo.\nAn lambang saro igwa nin derecho sa parantay na sweldo sa nagkaparehong pagtrabaho na\nmayo nin discriminacion.\nAn lambang saro na minatrabaho igwa nin derecho sa tama asin nakakarahay na sweldo na\nminapaseguro saiya asin sa saiyang familia na magkaigwa nin buhay na maninigo sa\nsaiyang dignidad, asin man nadadagdagan, kun kinakaipuhan, nin ibang medios nin\nproteccion social.\nAn lambang saro igwa nin derecho na makapagforma asin makiiba sa mga union para sa"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7e96d8c1fdacdfde1a02ad4ab2be00c1",
            "Index": 4,
            "Label": "5",
            "Size": [
                595.0,
                842.0
            ],
            "Text": "proteccion kan saiyang intereses.\nArticulo 24\nAn lambang saro igwa nin derecho sa pagpahingalo asin paglibang, kaibahan an tamang\nlimitacion sa oras nin pagtrabaho asin sa regular na vacacion na may bayad.\nArticulo 25\nAn lambang saro igwa nin derecho sa sarong pagkabuhay na kaipuhan kan saiyang salud\nasin karahayan, asin kan saiyang familia, kaibahan an pagkakanm, pagbado, harong asin\nmedical na pagtabangm, asin sa kinakaipuhang servicios sociales, asin derecho nin\nseguridad sa caso nin pagkamayongtrabaho, paghelang, disabilidad, pagkabalo,\npagkagurang o iba pang kakulangan sa pagbuhay-buhay huli kan mga circunstancias na mayo\nsa saiyang poder.\nAn pagkani-ina asin pagkani-aki dapat na tawan nin especial na pag-ataman asi\npagtabang. Gabos na aki, sa laog o luwas nin kasal, igwa nin derecho sa parehong\nproteccion social.\nArticulo 26\nAn lambang saro igwa nin derecho sa educacion. An educacion dapat na libre, kun\nmapupuede sa elementaria asin sa fundamental na mga grado nin pagtalubo. An educacion\nsa elementaria dapat na sarong obligacion. An educacion tecnica o profesional dapat na\nbukas sa gabos, asin an mas halangkaw na pag-adal dapat na bukas man sa gabos basado sa\nmerito kan lambang saro.\nAn katuyohan nin educacion dapat iyo an completong pagtalubo kan pagkatawo nin lambang\nsaro asin an pagpakusog nin derechos humanos asin mga fundamental na katalinkasan. Iyan\nman dapat na magbalangibog kan pagkakairintindihan, paggalang sa iba asin kaboronyogan\nkan mga naciones, etnico o religiosong mga grupo, asin dapat na makatabang sa mga\npaghingoa kan Naciones Unidas para sa pagmantener nin katoninongan.\nAn mga magurang igwa nin na-eenot na derecho sa klase nin educacion na saindang boot\nikatao sa saindang mga aki.\nArticulo 27\nAn lambang saro igwa nin derecho sa makatalinkasang pakibale sa buhay cultural kan\nsaiyang banwaan, sa pag-ogma kan artes asin sa pagpakinabang kan mga progreso\ncientifico asin kan mga beneficios kan nasabing mga progreso.\nAn lambang saro igwa nin derecho sa proteccion kan ano man na moral asin material na\nintereses na gikan sa ano man na cientifica o literaria o artisticang gibo na siya an\nkaggibo.\nArticulo 28\nAn lambang saro igwa nin derecho sa social asin internacional na sistema kun saen an\nmga derechos asin mga katalinkasan na ipinahayag kaining Declaracion bilog na makamtan.\nArticulo 29\nAn lambang saro igwa nin mga katungdan sa banwaan na kun saen man sana posible an\nmakatalinkasan asin bilog na pagtalubo kan saiyang pagkatawo."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "866031ec22add75386efad4e98a0bc0b",
            "Index": 5,
            "Label": "6",
            "Size": [
                595.0,
                842.0
            ],
            "Text": "Sa mga gawe huli kan saiyang derechos asin mga katalinkasan, lambang saro ikakasairarom\nsa mga limitaciones nin ley para sa pagkamit sana kan pagmidbid asin pagrespeto sa mga\nderechos asin katalinkasan nin iba asin uyon sana sa tunay na mga pangangaipo nin\nmoralidad, orden publico asin karahayan kan gabos sa laog nin sarong democratricong\nbanwaan.\nDai nanggad itinutugot na ining mga derechos asin mga katalinkasan gamiton sa mga\ngibong laban sa mga katuyohan asin principios kan Naciones Unidas.\nArticulo 30\nMayo nin ano man sa Declaracion na ini an puedeng saboton na minatao sa ano man na\nEstado, grupo o siisay man, nin derecho sa mga gawe-gawe o kagibuhan para sa supresion\nkan ano man na derechos asin mga katalinkasan na ipinahayag kaining Declaracion."
        }
    }
}

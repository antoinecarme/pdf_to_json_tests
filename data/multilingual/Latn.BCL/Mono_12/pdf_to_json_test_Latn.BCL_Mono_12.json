{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467045,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Declaracion Universal nin mga derechos humanos\nPreambulo\nHuli ta an pagkamidbid kan dignidad intrinseca asin an parantay asin inalienableng mga derechos\nkan gabos na miembros kan familia humana iyo an fundacion nin katalinkasan , justicia asin\nkatoninongan sa bilog na kinaban,\nHuli ta an ginikanan nin mga makangirongirhat na mga gawe laban sa conciencia nin katawohan iyo\nan pagbalga asin pagmenos kan derechos humanos, asin ta sa pagpahayag na an pinakahalangkaw na\nkamawotan nin katawohan iyo an magkaigwa nin sarong kinaban na kun saen an gabos na tawo mayo\nnin pagkatakot asin miseria, asin igwang katalinkasan sa pagtaram asin man katalinkasan nin\npagtubod,\nHuli ta mahalaga na mabantayan an derechos humanos sa irarom nin sistemang may pagkuyog sa ley,\ntanganing an tawo dai mapiritan na magrebelde, bilang ultimong paagi, laban sa tirania asin\nopresion,\nHuli ta mahalagang pakusogon an kaboronyogan nin mga naciones,\nHuli ta sa Carta, an mga banwaan kan Naciones Unidas nagpahayag liwat kan saindang pagtubod sa\nmga fundamental na derechos humanos, sa dignidad asin halaga kan pagkatawo asin sa parantay na\nderechos nin mga lalaki asin babae, asin man ta nagkasararo na ikapadagos an pagtalubo nin\nbanwaan asin an mas marahay na kabuhayan na igwang orog na katalinkasan,\nHuli ta an mga Estados Miembros, nangako na maghingoa na makamtan, sa pakipagtabangan kan\nNaciones Unidas, an pagbalangibog nin pangabos na pagrespeto asin pagsunod kan derechos humanos\nasin mga fundamental na katalinkasan,\nHuli ta kinakaipuhan nanggad an sarong pagkasabot kaining mga derechos asin mga katalinkasan\ntanganing mautob ining pangako,\nKaya, ngonian,\nan Asamblea General minapahayag\nKaining Declaracion Universal nin mga Derechos Humanos bilang sarong kamawotan na dapat\nmakamtan kan gabos na banwaan asin naciones, tanganing an lambang saro asin lambang institucion\nnin banwaan, sa danay na pagromdom kaining Declaracion, maghingoa sa paagi nin pagtukdo asin\neducacion, na ikabalangibog an pagrespeto kaining mga derechos asin mga katalinkasan, asin sa\npaagi nin medios na progresivo, nacional asin internacional, makamtan an saindang pangabos asin\nefectivong pagmidbid asin pagsunod, sa mga banwaan man sana kan mga Estados Miembros asin man\nsa mga banwaan kan mga territorios na yaon sa saindang kapangyarihan.\nArticulo 1\nAn gabos na tawo ipinangaking may katalinkasan asin parantay sa dignidad asin derechos. Sinda\ngabos tinawan nin pag-isip asin conciencia kaya dapat na makipag-iriba sa lambang saro bilang\nmga magturugang.\nArticulo 2\nAn lambang saro igwa nin gabos na mga derechos asin mga katalinkasan na ipinahayag sa\nDeclaracion na ini, na mayo nin ano man na palaen arog kan raza, color, sexo, linguage,\nreligion, opinion politica o nagkaiba pa, nacional o social na pinaghalean, pagsadiri,\npagkamundag o iba pang condicion.\nSiring man, mayo nin ano man na palaen an itotogot na ikabase sa condicion politica, juridica o\ninternacional, kan nacion o territorio na kinabibilangan nin sarong tawo, independiente man o\nsarong pagkatiwala, o mayong autonomia o nasa irarom nin ano pa man na limitacion nin\nsoberania.\nArticulo 3\nAn lambang saro igwa nin derecho nin buhay, katalinkasan, asin seguridad nin pagkatawo.\nArticulo 4\nMayo nin siisay man an ipapasairarom sa kaoripnan o sa servidumbre; an pag-oripon asin an\npagpabakal nin mga oripon, sa ano man na forma, dai nanggad pagtotogotan.\nArticulo 5\nMayo nin siisay man an ipapasairarom sa labi-labing pagkulog o sa brutal o bako sa tawong",
            "Image": "8f353be8dc7fea29a55853fffef81ddb"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kastigo o pagmaltrato.\nArticulo 6\nAn lambang saro igwa nin derecho nin pagkamidbid bilang sarong persona sa atubang nin ley.\nArticulo 7\nAn gabos parantay sa atubang kan ley asin igwa nin derecho, na mayo nin ano man na\ndiscriminacion, sa pantay-pantay na proteccion nin ley. Gabos igwa nin derecho sa nagkaparehong\nproteccion laban sa ano man na discriminacion na minabalga kaining Declaracion asin contra sa\nano man na pag-olog-olog para sa nasabing discriminacion.\nArticulo 8\nAn lambang saro igwa nin derecho sa efectivong paagi na dapat ikatao kan mga competenteng\ntribunales kan nacion contra sa mga gawe na minabalga kan mga fundamental na derechos na\nginagarantia kan constitucion o kan ley para sa saiya.\nArticulo 9\nMayo nin siisay man an ipapasairarom sa basta-bastang pagdakop, pagkulong o pagsobol.\nArticulo 10\nAn lambang saro igwa nin derecho, na may pagkapantay-pantay, sa vistang may justicia asin sa\npublico, kan sarong tribunal na independiente asin imparcial, sa pagdeterminar kan saiyang mga\nderechos asin mga katungdan asin nin ano man na acusacion criminal laban saiya.\nArticulo 11\nAn lambang acusado igwa nin derecho na ikapresumir na inocente mantang dai naproprobaran na\nnagkasala nanggad conforme sa ley asin sa laog nin sarong vista publico, asin kun saen siya\nnatawan nin gabos na garantias na kaipuhan sa saiyang defensa.\nMayo nin siisay man an icocondenar sa pagbalga criminal huli sa ano man na gawe o kapabayaan na\nkan momentong ginibo bako pang sarong crimen sosog sa ley nacional o internacional. Siring man,\ndai dapat nanggad na ikatao an padusa na mas grabe pa sa sentenciang aplicable sa momentong\nginibo an nasabing crimen.\nArticulo 12\nMayo nin ssiisay man an ipapasairarom sa basta-bastang pagpakiaram sa saiyang buhay privado,\nfamilia, harong o pakipagsuratan, o sa mga atake sa saiyang honor asin reputacion. Am lambang\nsaro igwa nin derecho sa proteccion nin ley laban sa mga nasabing pagpakiaram o mga atake.\nArticulo 13\nAn lambang saro igwa nin derechong magborobalyo asin sa pagpili nin estaran sa laog kan\nterritorio nin lambang Estado.\nAn lambang saro igwa nin derecho na maghale sa arin man na nacion, kaibahan an saiyang sadiring\nnacion, asin na makapuli sa saiyang sadiri man na nacion.\nArticulo 14\nSa caso nin persecucion, an lambang saro igwa nin derecho na makapagsaboot nin asilo sa ibang\nnacion.\nAn derechong ini dai puedeng gamiton bilang defensa contra sa prosecucion na tunay na basado sa\nmga crimen comunes o sa mga gawe na contra sa mga katuyohan asin principios kan Naciones\nUnidas.\nArticulo 15\nAn lambang saro igwa nin derecho sa nacionalidad.\nMayo nin siisay man an basta-bastang hahalean nin nacionalidad o kan saiyang derecho sa\npagsangle nin nacionalidad.\nArticulo 16\nAn mga lalaki asin babaeng nasa edad, igwa nin derecho, na mayo nin ano man na limitacion huli\nsa raza, nacionalidad o religion, na mag-aragom asin magpoon nin familia. Sinda igwa nin\nparantay na derechos mapapadapit sa kasal, durante nin pagkasal asin sa pagtapos nin kasal.",
            "Image": "220615f5b7e09139e8c5b9c8c2dd5eb6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "An pag-aragom dapat gikan sa bilog na kabotan kan futurong esposo o esposa.\nAn familia iyo an natural asin fundamental na grupo-elemento kan banwaan asin igwa nin derecho\nsa proteccion kan banwaan asin kan Estado.\nArticulo 17\nAn lambang saro igwa nin derecho sa solong pagsadiri o na may kairiba.\nMayo nin siisay man an basta-bastang kukuanan nin saiyang pagsasadiri.\nArticulo 18\nAn lambang saro igwa nin derecho nin katalinkasan sa pag-isip, conciencia o religion; kaibahan\nsa derechong ini an katalinkasan na magsalida nin saiyang religion o pagtubod, asin\nkatalinkasan, solo-solo man o may pag-iriba asin sa publico o privado, na magpahayag kan\nsaiyang religion o pagtubod sa paagi nin pagktukdo, kagawean, pagsamba asin pagsunod.\nArticulo 19\nAn lambang saro igwa nin derecho nin katalinkasan sa pagpahayag nin opinion o exprecion;\nkaibahan sa derechong ini an katalinkasan sa sadiring opinion na mayo ning pagpakiaram asin an\nkatalinkasan na maghanap, mag-ako asin magbalangibog nin mga informacion asin opinion huli sa\nano man na medios magsaen pa man.\nArticulo 20\nAn lambang saro igwa nin derecho nin katalinkasan sa matoninong na pagtiripon asin pakipag-\niriba.\nMaypo nin siisay man an puedeng piriton sa sarong pag-iribanan.\nArticulo 21\nAn lambang saro igwa nin derecho na makabale sa gobierno kan saiyang nacion, directamente o\nhuli kan representantes na nagkapirili sa makatalinkasang paagi.\nAn lambang saro igwa nin derecho sa parantay na acceso sa mga servicios publicos sa saiyang\nnacion.\nAn kabotan kan banwaan iyo an dapat na pinaghahalean kan autoridad kan gobierno; an kabotan na\nini dapat na maipahayag sa regular asin tunay na eleccion, na dapat sa paagi nin pangabos asin\nparantay na pagvoto, asin dapat man na secreto o sa nagkaparehong paagi na may katalinkasan nin\npagvoto.\nArticulo 22\nAn lambang saro, bilang miembro\npagkamit, sa paagi nin nacional\norganizacion asin kakayahan kan\nasin cultural, na indispensable\nsaiyang pagkatawo.\nnin banwaan, igwa nin derecho sa seguridad social asin sa\nna paghingoa o internacional na pagtarabangan sosog sa\nlambang Estado, kan saiyang mga derechos economicos, social\npara sa saiyang dignidad asin sa makatalinkasang pagtalubo kan\nArticulo 23\nAn lambang saro igwa nin derecho sa pagtrabaho asin sa pagpili nin empleo, asin sa may justicia\nasin marhay na condiciones sa saiyang trabajo asin proteccion contra sa pagkamayo nin trabajo.\nAn lambang saro igwa nin derecho sa parantay na sweldo sa nagkaparehong pagtrabaho na mayo nin\ndiscriminacion.\nAn lambang saro na minatrabaho igwa nin derecho sa tama asin nakakarahay na sweldo na\nminapaseguro saiya asin sa saiyang familia na magkaigwa nin buhay na maninigo sa saiyang\ndignidad, asin man nadadagdagan, kun kinakaipuhan, nin ibang medios nin proteccion social.\nAn lambang saro igwa nin derecho na makapagforma asin makiiba sa mga union para sa proteccion\nkan saiyang intereses.\nArticulo 24\nAn lambang saro igwa nin derecho sa pagpahingalo asin paglibang, kaibahan an tamang limitacion\nsa oras nin pagtrabaho asin sa regular na vacacion na may bayad.\nArticulo 25",
            "Image": "475cc40d0f84e78af9587d59bd3cb691"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "An lambang saro igwa nin derecho sa sarong pagkabuhay na kaipuhan kan saiyang salud asin\nkarahayan, asin kan saiyang familia, kaibahan an pagkakanm, pagbado, harong asin medical na\npagtabangm, asin sa kinakaipuhang servicios sociales, asin derecho nin seguridad sa caso nin\npagkamayongtrabaho, paghelang, disabilidad, pagkabalo, pagkagurang o iba pang kakulangan sa\npagbuhay-buhay huli kan mga circunstancias na mayo sa saiyang poder.\nAn pagkani-ina asin pagkani-aki dapat na tawan nin especial na pag-ataman asi pagtabang. Gabos\nna aki, sa laog o luwas nin kasal, igwa nin derecho sa parehong proteccion social.\nArticulo 26\nAn lambang saro igwa nin derecho sa educacion. An educacion dapat na libre, kun mapupuede sa\nelementaria asin sa fundamental na mga grado nin pagtalubo. An educacion sa elementaria dapat\nna sarong obligacion. An educacion tecnica o profesional dapat na bukas sa gabos, asin an mas\nhalangkaw na pag-adal dapat na bukas man sa gabos basado sa merito kan lambang saro.\nAn katuyohan nin educacion dapat iyo an completong pagtalubo kan pagkatawo nin lambang saro\nasin an pagpakusog nin derechos humanos asin mga fundamental na katalinkasan. Iyan man dapat na\nmagbalangibog kan pagkakairintindihan, paggalang sa iba asin kaboronyogan kan mga naciones,\netnico o religiosong mga grupo, asin dapat na makatabang sa mga paghingoa kan Naciones Unidas\npara sa pagmantener nin katoninongan.\nAn mga magurang igwa nin na-eenot na derecho sa klase nin educacion na saindang boot ikatao sa\nsaindang mga aki.\nArticulo 27\nAn lambang saro igwa nin derecho sa makatalinkasang pakibale sa buhay cultural kan saiyang\nbanwaan, sa pag-ogma kan artes asin sa pagpakinabang kan mga progreso cientifico asin kan mga\nbeneficios kan nasabing mga progreso.\nAn lambang saro igwa nin derecho sa proteccion kan ano man na moral asin material na intereses\nna gikan sa ano man na cientifica o literaria o artisticang gibo na siya an kaggibo.\nArticulo 28\nAn lambang saro igwa nin derecho sa social asin internacional na sistema kun saen an mga\nderechos asin mga katalinkasan na ipinahayag kaining Declaracion bilog na makamtan.\nArticulo 29\nAn lambang saro igwa nin mga katungdan sa banwaan na kun saen man sana posible an\nmakatalinkasan asin bilog na pagtalubo kan saiyang pagkatawo.\nSa mga gawe huli kan saiyang derechos asin mga katalinkasan, lambang saro ikakasairarom sa mga\nlimitaciones nin ley para sa pagkamit sana kan pagmidbid asin pagrespeto sa mga derechos asin\nkatalinkasan nin iba asin uyon sana sa tunay na mga pangangaipo nin moralidad, orden publico\nasin karahayan kan gabos sa laog nin sarong democratricong banwaan.\nDai nanggad itinutugot na ining mga derechos asin mga katalinkasan gamiton sa mga gibong laban\nsa mga katuyohan asin principios kan Naciones Unidas.\nArticulo 30\nMayo nin ano man sa Declaracion na ini an puedeng saboton na minatao sa ano man na Estado,\ngrupo o siisay man, nin derecho sa mga gawe-gawe o kagibuhan para sa supresion kan ano man na\nderechos asin mga katalinkasan na ipinahayag kaining Declaracion.",
            "Image": "febb203c01c3120b78480ecef5d7801b"
        }
    }
}

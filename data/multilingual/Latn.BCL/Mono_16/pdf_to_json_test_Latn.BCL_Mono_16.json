{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467061,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Declaracion Universal nin mga derechos humanos\nPreambulo\nHuli ta an pagkamidbid kan dignidad intrinseca asin an parantay asin\ninalienableng mga derechos kan gabos na miembros kan familia humana iyo\nan fundacion nin katalinkasan , justicia asin katoninongan sa bilog na\nkinaban,\nHuli ta an ginikanan nin mga makangirongirhat na mga gawe laban sa\nconciencia nin katawohan iyo an pagbalga asin pagmenos kan derechos\nhumanos, asin ta sa pagpahayag na an pinakahalangkaw na kamawotan nin\nkatawohan iyo an magkaigwa nin sarong kinaban na kun saen an gabos na\ntawo mayo nin pagkatakot asin miseria, asin igwang katalinkasan sa\npagtaram asin man katalinkasan nin pagtubod,\nHuli ta mahalaga na mabantayan an derechos humanos sa irarom nin\nsistemang may pagkuyog sa ley, tanganing an tawo dai mapiritan na\nmagrebelde, bilang ultimong paagi, laban sa tirania asin opresion,\nHuli ta mahalagang pakusogon an kaboronyogan nin mga naciones,\nHuli ta sa Carta, an mga banwaan kan Naciones Unidas nagpahayag liwat\nkan saindang pagtubod sa mga fundamental na derechos humanos, sa\ndignidad asin halaga kan pagkatawo asin sa parantay na derechos nin mga\nlalaki asin babae, asin man ta nagkasararo na ikapadagos an pagtalubo\nnin banwaan asin an mas marahay na kabuhayan na igwang orog na\nkatalinkasan,\nHuli ta an mga Estados Miembros, nangako na maghingoa na makamtan, sa\npakipagtabangan kan Naciones Unidas, an pagbalangibog nin pangabos na\npagrespeto asin pagsunod kan derechos humanos asin mga fundamental na\nkatalinkasan,\nHuli ta kinakaipuhan nanggad an sarong pagkasabot kaining mga derechos\nasin mga katalinkasan tanganing mautob ining pangako,\nKaya, ngonian,\nan Asamblea General minapahayag\nKaining Declaracion Universal nin mga Derechos Humanos bilang sarong\nkamawotan na dapat makamtan kan gabos na banwaan asin naciones,\ntanganing an lambang saro asin lambang institucion nin banwaan, sa danay\nna pagromdom kaining Declaracion, maghingoa sa paagi nin pagtukdo asin\neducacion, na ikabalangibog an pagrespeto kaining mga derechos asin mga\nkatalinkasan, asin sa paagi nin medios na progresivo, nacional asin\ninternacional, makamtan an saindang pangabos asin efectivong pagmidbid\nasin pagsunod, sa mga banwaan man sana kan mga Estados Miembros asin man\nsa mga banwaan kan mga territorios na yaon sa saindang kapangyarihan.\nArticulo 1\nAn gabos na tawo ipinangaking may katalinkasan asin parantay sa dignidad\nasin derechos. Sinda gabos tinawan nin pag-isip asin conciencia kaya",
            "Image": "ea85ef5d313d70da0b461ff3918923ff"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dapat na makipag-iriba sa lambang saro bilang mga magturugang.\nArticulo 2\nAn lambang saro igwa nin gabos na mga derechos asin mga katalinkasan na\nipinahayag sa Declaracion na ini, na mayo nin ano man na palaen arog kan\nraza, color, sexo, linguage, religion, opinion politica o nagkaiba pa,\nnacional o social na pinaghalean, pagsadiri, pagkamundag o iba pang\ncondicion.\nSiring man, mayo nin ano man na palaen an itotogot na ikabase sa\ncondicion politica, juridica o internacional, kan nacion o territorio na\nkinabibilangan nin sarong tawo, independiente man o sarong pagkatiwala,\no mayong autonomia o nasa irarom nin ano pa man na limitacion nin\nsoberania.\nArticulo 3\nAn lambang saro igwa nin derecho nin buhay, katalinkasan, asin seguridad\nnin pagkatawo.\nArticulo 4\nMayo nin siisay man an ipapasairarom sa kaoripnan o sa servidumbre; an\npag-oripon asin an pagpabakal nin mga oripon, sa ano man na forma, dai\nnanggad pagtotogotan.\nArticulo 5\nMayo nin siisay man an ipapasairarom sa labi-labing pagkulog o sa brutal\no bako sa tawong kastigo o pagmaltrato.\nArticulo 6\nAn lambang saro igwa nin derecho nin pagkamidbid bilang sarong persona\nsa atubang nin ley.\nArticulo 7\nAn gabos parantay sa atubang kan ley asin igwa nin derecho, na mayo nin\nano man na discriminacion, sa pantay-pantay na proteccion nin ley. Gabos\nigwa nin derecho sa nagkaparehong proteccion laban sa ano man na\ndiscriminacion na minabalga kaining Declaracion asin contra sa ano man\nna pag-olog-olog para sa nasabing discriminacion.\nArticulo 8\nAn lambang saro igwa nin derecho sa efectivong paagi na dapat ikatao kan\nmga competenteng tribunales kan nacion contra sa mga gawe na minabalga\nkan mga fundamental na derechos na ginagarantia kan constitucion o kan\nley para sa saiya.\nArticulo 9\nMayo nin siisay man an ipapasairarom sa basta-bastang pagdakop,\npagkulong o pagsobol.",
            "Image": "cd079bea150739022842443c8a8b58fd"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Articulo 10\nAn lambang saro igwa nin derecho, na may pagkapantay-pantay, sa vistang\nmay justicia asin sa publico, kan sarong tribunal na independiente asin\nimparcial, sa pagdeterminar kan saiyang mga derechos asin mga katungdan\nasin nin ano man na acusacion criminal laban saiya.\nArticulo 11\nAn lambang acusado igwa nin derecho na ikapresumir na inocente mantang\ndai naproprobaran na nagkasala nanggad conforme sa ley asin sa laog nin\nsarong vista publico, asin kun saen siya natawan nin gabos na garantias\nna kaipuhan sa saiyang defensa.\nMayo nin siisay man an icocondenar sa pagbalga criminal huli sa ano man\nna gawe o kapabayaan na kan momentong ginibo bako pang sarong crimen\nsosog sa ley nacional o internacional. Siring man, dai dapat nanggad na\nikatao an padusa na mas grabe pa sa sentenciang aplicable sa momentong\nginibo an nasabing crimen.\nArticulo 12\nMayo nin ssiisay man an ipapasairarom sa basta-bastang pagpakiaram sa\nsaiyang buhay privado, familia, harong o pakipagsuratan, o sa mga atake\nsa saiyang honor asin reputacion. Am lambang saro igwa nin derecho sa\nproteccion nin ley laban sa mga nasabing pagpakiaram o mga atake.\nArticulo 13\nAn lambang saro igwa nin derechong magborobalyo asin sa pagpili nin\nestaran sa laog kan territorio nin lambang Estado.\nAn lambang saro igwa nin derecho na maghale sa arin man na nacion,\nkaibahan an saiyang sadiring nacion, asin na makapuli sa saiyang sadiri\nman na nacion.\nArticulo 14\nSa caso nin persecucion, an lambang saro igwa nin derecho na\nmakapagsaboot nin asilo sa ibang nacion.\nAn derechong ini dai puedeng gamiton bilang defensa contra sa\nprosecucion na tunay na basado sa mga crimen comunes o sa mga gawe na\ncontra sa mga katuyohan asin principios kan Naciones Unidas.\nArticulo 15\nAn lambang saro igwa nin derecho sa nacionalidad.\nMayo nin siisay man an basta-bastang hahalean nin nacionalidad o kan\nsaiyang derecho sa pagsangle nin nacionalidad.\nArticulo 16\nAn mga lalaki asin babaeng nasa edad, igwa nin derecho, na mayo nin ano\nman na limitacion huli sa raza, nacionalidad o religion, na mag-aragom\nasin magpoon nin familia. Sinda igwa nin parantay na derechos",
            "Image": "62929f0d35d5121aaea7c8a47c849096"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "mapapadapit sa kasal, durante nin pagkasal asin sa pagtapos nin kasal.\nAn pag-aragom dapat gikan sa bilog na kabotan kan futurong esposo o\nesposa.\nAn familia iyo an natural asin fundamental na grupo-elemento kan banwaan\nasin igwa nin derecho sa proteccion kan banwaan asin kan Estado.\nArticulo 17\nAn lambang saro igwa nin derecho sa solong pagsadiri o na may kairiba.\nMayo nin siisay man an basta-bastang kukuanan nin saiyang pagsasadiri.\nArticulo 18\nAn lambang saro igwa nin derecho nin katalinkasan sa pag-isip,\nconciencia o religion; kaibahan sa derechong ini an katalinkasan na\nmagsalida nin saiyang religion o pagtubod, asin katalinkasan, solo-solo\nman o may pag-iriba asin sa publico o privado, na magpahayag kan saiyang\nreligion o pagtubod sa paagi nin pagktukdo, kagawean, pagsamba asin\npagsunod.\nArticulo 19\nAn lambang saro igwa nin derecho nin katalinkasan sa pagpahayag nin\nopinion o exprecion; kaibahan sa derechong ini an katalinkasan sa\nsadiring opinion na mayo ning pagpakiaram asin an katalinkasan na\nmaghanap, mag-ako asin magbalangibog nin mga informacion asin opinion\nhuli sa ano man na medios magsaen pa man.\nArticulo 20\nAn lambang saro igwa nin derecho nin katalinkasan sa matoninong na\npagtiripon asin pakipag-iriba.\nMaypo nin siisay man an puedeng piriton sa sarong pag-iribanan.\nArticulo 21\nAn lambang saro igwa nin derecho na makabale sa gobierno kan saiyang\nnacion, directamente o huli kan representantes na nagkapirili sa\nmakatalinkasang paagi.\nAn lambang saro igwa nin derecho sa parantay na acceso sa mga servicios\npublicos sa saiyang nacion.\nAn kabotan kan banwaan iyo an dapat na pinaghahalean kan autoridad kan\ngobierno; an kabotan na ini dapat na maipahayag sa regular asin tunay na\neleccion, na dapat sa paagi nin pangabos asin parantay na pagvoto, asin\ndapat man na secreto o sa nagkaparehong paagi na may katalinkasan nin\npagvoto.\nArticulo 22\nAn lambang saro, bilang miembro nin banwaan, igwa nin derecho sa\nseguridad social asin sa pagkamit, sa paagi nin nacional na paghingoa o",
            "Image": "20769d705d9520e660f1db99ec3e2e70"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "internacional na pagtarabangan sosog sa organizacion asin kakayahan kan\nlambang Estado, kan saiyang mga derechos economicos, social asin\ncultural, na indispensable para sa saiyang dignidad asin sa\nmakatalinkasang pagtalubo kan saiyang pagkatawo.\nArticulo 23\nAn lambang saro igwa nin derecho sa pagtrabaho asin sa pagpili nin\nempleo, asin sa may justicia asin marhay na condiciones sa saiyang\ntrabajo asin proteccion contra sa pagkamayo nin trabajo.\nAn lambang saro igwa nin derecho sa parantay na sweldo sa nagkaparehong\npagtrabaho na mayo nin discriminacion.\nAn lambang saro na minatrabaho igwa nin derecho sa tama asin nakakarahay\nna sweldo na minapaseguro saiya asin sa saiyang familia na magkaigwa nin\nbuhay na maninigo sa saiyang dignidad, asin man nadadagdagan, kun\nkinakaipuhan, nin ibang medios nin proteccion social.\nAn lambang saro igwa nin derecho na makapagforma asin makiiba sa mga\nunion para sa proteccion kan saiyang intereses.\nArticulo 24\nAn lambang saro igwa nin derecho sa pagpahingalo asin paglibang,\nkaibahan an tamang limitacion sa oras nin pagtrabaho asin sa regular na\nvacacion na may bayad.\nArticulo 25\nAn lambang saro igwa nin derecho sa sarong pagkabuhay na kaipuhan kan\nsaiyang salud asin karahayan, asin kan saiyang familia, kaibahan an\npagkakanm, pagbado, harong asin medical na pagtabangm, asin sa\nkinakaipuhang servicios sociales, asin derecho nin seguridad sa caso nin\npagkamayongtrabaho, paghelang, disabilidad, pagkabalo, pagkagurang o iba\npang kakulangan sa pagbuhay-buhay huli kan mga circunstancias na mayo sa\nsaiyang poder.\nAn pagkani-ina asin pagkani-aki dapat na tawan nin especial na pag-\nataman asi pagtabang. Gabos na aki, sa laog o luwas nin kasal, igwa nin\nderecho sa parehong proteccion social.\nArticulo 26\nAn lambang saro igwa nin derecho sa educacion. An educacion dapat na\nlibre, kun mapupuede sa elementaria asin sa fundamental na mga grado nin\npagtalubo. An educacion sa elementaria dapat na sarong obligacion. An\neducacion tecnica o profesional dapat na bukas sa gabos, asin an mas\nhalangkaw na pag-adal dapat na bukas man sa gabos basado sa merito kan\nlambang saro.\nAn katuyohan nin educacion dapat iyo an completong pagtalubo kan\npagkatawo nin lambang saro asin an pagpakusog nin derechos humanos asin\nmga fundamental na katalinkasan. Iyan man dapat na magbalangibog kan\npagkakairintindihan, paggalang sa iba asin kaboronyogan kan mga\nnaciones, etnico o religiosong mga grupo, asin dapat na makatabang sa",
            "Image": "11591b024f7457436d301a0dd5e2d891"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "mga paghingoa kan Naciones Unidas para sa pagmantener nin katoninongan.\nAn mga magurang igwa nin na-eenot na derecho sa klase nin educacion na\nsaindang boot ikatao sa saindang mga aki.\nArticulo 27\nAn lambang saro igwa nin derecho sa makatalinkasang pakibale sa buhay\ncultural kan saiyang banwaan, sa pag-ogma kan artes asin sa\npagpakinabang kan mga progreso cientifico asin kan mga beneficios kan\nnasabing mga progreso.\nAn lambang saro igwa nin derecho sa proteccion kan ano man na moral asin\nmaterial na intereses na gikan sa ano man na cientifica o literaria o\nartisticang gibo na siya an kaggibo.\nArticulo 28\nAn lambang saro igwa nin derecho sa social asin internacional na sistema\nkun saen an mga derechos asin mga katalinkasan na ipinahayag kaining\nDeclaracion bilog na makamtan.\nArticulo 29\nAn lambang saro igwa nin mga katungdan sa banwaan na kun saen man sana\nposible an makatalinkasan asin bilog na pagtalubo kan saiyang pagkatawo.\nSa mga gawe huli kan saiyang derechos asin mga katalinkasan, lambang\nsaro ikakasairarom sa mga limitaciones nin ley para sa pagkamit sana kan\npagmidbid asin pagrespeto sa mga derechos asin katalinkasan nin iba asin\nuyon sana sa tunay na mga pangangaipo nin moralidad, orden publico asin\nkarahayan kan gabos sa laog nin sarong democratricong banwaan.\nDai nanggad itinutugot na ining mga derechos asin mga katalinkasan\ngamiton sa mga gibong laban sa mga katuyohan asin principios kan\nNaciones Unidas.\nArticulo 30\nMayo nin ano man sa Declaracion na ini an puedeng saboton na minatao sa\nano man na Estado, grupo o siisay man, nin derecho sa mga gawe-gawe o\nkagibuhan para sa supresion kan ano man na derechos asin mga\nkatalinkasan na ipinahayag kaining Declaracion.",
            "Image": "95a212c1b7330a78085707da33f24381"
        }
    }
}

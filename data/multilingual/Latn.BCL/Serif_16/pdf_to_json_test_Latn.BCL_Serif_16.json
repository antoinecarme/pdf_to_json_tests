{
    "MetaData": {
        "Author": null,
        "Creation_Date": 1581467112,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d4d20733e004f675c42cc947cc93b116",
            "Index": 0,
            "Label": "1",
            "Size": [
                595.0,
                842.0
            ],
            "Text": "Declaracion Universal nin mga derechos humanos\nPreambulo\nHuli ta an pagkamidbid kan dignidad intrinseca asin an parantay asin inalienableng\nmga derechos kan gabos na miembros kan familia humana iyo an fundacion nin\nkatalinkasan , justicia asin katoninongan sa bilog na kinaban,\nHuli ta an ginikanan nin mga makangirongirhat na mga gawe laban sa conciencia nin\nkatawohan iyo an pagbalga asin pagmenos kan derechos humanos, asin ta sa\npagpahayag na an pinakahalangkaw na kamawotan nin katawohan iyo an magkaigwa\nnin sarong kinaban na kun saen an gabos na tawo mayo nin pagkatakot asin miseria,\nasin igwang katalinkasan sa pagtaram asin man katalinkasan nin pagtubod,\nHuli ta mahalaga na mabantayan an derechos humanos sa irarom nin sistemang may\npagkuyog sa ley, tanganing an tawo dai mapiritan na magrebelde, bilang ultimong\npaagi, laban sa tirania asin opresion,\nHuli ta mahalagang pakusogon an kaboronyogan nin mga naciones,\nHuli ta sa Carta, an mga banwaan kan Naciones Unidas nagpahayag liwat kan\nsaindang pagtubod sa mga fundamental na derechos humanos, sa dignidad asin\nhalaga kan pagkatawo asin sa parantay na derechos nin mga lalaki asin babae, asin\nman ta nagkasararo na ikapadagos an pagtalubo nin banwaan asin an mas marahay\nna kabuhayan na igwang orog na katalinkasan,\nHuli ta an mga Estados Miembros, nangako na maghingoa na makamtan, sa\npakipagtabangan kan Naciones Unidas, an pagbalangibog nin pangabos na\npagrespeto asin pagsunod kan derechos humanos asin mga fundamental na\nkatalinkasan,\nHuli ta kinakaipuhan nanggad an sarong pagkasabot kaining mga derechos asin mga\nkatalinkasan tanganing mautob ining pangako,\nKaya, ngonian,\nan Asamblea General minapahayag\nKaining Declaracion Universal nin mga Derechos Humanos bilang sarong kamawotan\nna dapat makamtan kan gabos na banwaan asin naciones, tanganing an lambang saro\nasin lambang institucion nin banwaan, sa danay na pagromdom kaining Declaracion,\nmaghingoa sa paagi nin pagtukdo asin educacion, na ikabalangibog an pagrespeto\nkaining mga derechos asin mga katalinkasan, asin sa paagi nin medios na progresivo,\nnacional asin internacional, makamtan an saindang pangabos asin efectivong\npagmidbid asin pagsunod, sa mga banwaan man sana kan mga Estados Miembros\nasin man sa mga banwaan kan mga territorios na yaon sa saindang kapangyarihan.\nArticulo 1\nAn gabos na tawo ipinangaking may katalinkasan asin parantay sa dignidad asin\nderechos. Sinda gabos tinawan nin pag-isip asin conciencia kaya dapat na makipag-\niriba sa lambang saro bilang mga magturugang.\nArticulo 2"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4dad0dede8bc18208d4d109b2c04839c",
            "Index": 1,
            "Label": "2",
            "Size": [
                595.0,
                842.0
            ],
            "Text": "An lambang saro igwa nin gabos na mga derechos asin mga katalinkasan na\nipinahayag sa Declaracion na ini, na mayo nin ano man na palaen arog kan raza,\ncolor, sexo, linguage, religion, opinion politica o nagkaiba pa, nacional o social na\npinaghalean, pagsadiri, pagkamundag o iba pang condicion.\nSiring man, mayo nin ano man na palaen an itotogot na ikabase sa condicion politica,\njuridica o internacional, kan nacion o territorio na kinabibilangan nin sarong tawo,\nindependiente man o sarong pagkatiwala, o mayong autonomia o nasa irarom nin ano\npa man na limitacion nin soberania.\nArticulo 3\nAn lambang saro igwa nin derecho nin buhay, katalinkasan, asin seguridad nin\npagkatawo.\nArticulo 4\nMayo nin siisay man an ipapasairarom sa kaoripnan o sa servidumbre; an pag-oripon\nasin an pagpabakal nin mga oripon, sa ano man na forma, dai nanggad pagtotogotan.\nArticulo 5\nMayo nin siisay man an ipapasairarom sa labi-labing pagkulog o sa brutal o bako sa\ntawong kastigo o pagmaltrato.\nArticulo 6\nAn lambang saro igwa nin derecho nin pagkamidbid bilang sarong persona sa\natubang nin ley.\nArticulo 7\nAn gabos parantay sa atubang kan ley asin igwa nin derecho, na mayo nin ano man\nna discriminacion, sa pantay-pantay na proteccion nin ley. Gabos igwa nin derecho sa\nnagkaparehong proteccion laban sa ano man na discriminacion na minabalga kaining\nDeclaracion asin contra sa ano man na pag-olog-olog para sa nasabing\ndiscriminacion.\nArticulo 8\nAn lambang saro igwa nin derecho sa efectivong paagi na dapat ikatao kan mga\ncompetenteng tribunales kan nacion contra sa mga gawe na minabalga kan mga\nfundamental na derechos na ginagarantia kan constitucion o kan ley para sa saiya.\nArticulo 9\nMayo nin siisay man an ipapasairarom sa basta-bastang pagdakop, pagkulong o\npagsobol.\nArticulo 10\nAn lambang saro igwa nin derecho, na may pagkapantay-pantay, sa vistang may\njusticia asin sa publico, kan sarong tribunal na independiente asin imparcial, sa\npagdeterminar kan saiyang mga derechos asin mga katungdan asin nin ano man na\nacusacion criminal laban saiya.\nArticulo 11"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "aad989bd13f6f13d772c1962cf80af77",
            "Index": 2,
            "Label": "3",
            "Size": [
                595.0,
                842.0
            ],
            "Text": "An lambang acusado igwa nin derecho na ikapresumir na inocente mantang dai\nnaproprobaran na nagkasala nanggad conforme sa ley asin sa laog nin sarong vista\npublico, asin kun saen siya natawan nin gabos na garantias na kaipuhan sa saiyang\ndefensa.\nMayo nin siisay man an icocondenar sa pagbalga criminal huli sa ano man na gawe o\nkapabayaan na kan momentong ginibo bako pang sarong crimen sosog sa ley\nnacional o internacional. Siring man, dai dapat nanggad na ikatao an padusa na mas\ngrabe pa sa sentenciang aplicable sa momentong ginibo an nasabing crimen.\nArticulo 12\nMayo nin ssiisay man an ipapasairarom sa basta-bastang pagpakiaram sa saiyang\nbuhay privado, familia, harong o pakipagsuratan, o sa mga atake sa saiyang honor\nasin reputacion. Am lambang saro igwa nin derecho sa proteccion nin ley laban sa\nmga nasabing pagpakiaram o mga atake.\nArticulo 13\nAn lambang saro igwa nin derechong magborobalyo asin sa pagpili nin estaran sa\nlaog kan territorio nin lambang Estado.\nAn lambang saro igwa nin derecho na maghale sa arin man na nacion, kaibahan an\nsaiyang sadiring nacion, asin na makapuli sa saiyang sadiri man na nacion.\nArticulo 14\nSa caso nin persecucion, an lambang saro igwa nin derecho na makapagsaboot nin\nasilo sa ibang nacion.\nAn derechong ini dai puedeng gamiton bilang defensa contra sa prosecucion na tunay\nna basado sa mga crimen comunes o sa mga gawe na contra sa mga katuyohan asin\nprincipios kan Naciones Unidas.\nArticulo 15\nAn lambang saro igwa nin derecho sa nacionalidad.\nMayo nin siisay man an basta-bastang hahalean nin nacionalidad o kan saiyang\nderecho sa pagsangle nin nacionalidad.\nArticulo 16\nAn mga lalaki asin babaeng nasa edad, igwa nin derecho, na mayo nin ano man na\nlimitacion huli sa raza, nacionalidad o religion, na mag-aragom asin magpoon nin\nfamilia. Sinda igwa nin parantay na derechos mapapadapit sa kasal, durante nin\npagkasal asin sa pagtapos nin kasal.\nAn pag-aragom dapat gikan sa bilog na kabotan kan futurong esposo o esposa.\nAn familia iyo an natural asin fundamental na grupo-elemento kan banwaan asin igwa\nnin derecho sa proteccion kan banwaan asin kan Estado.\nArticulo 17\nAn lambang saro igwa nin derecho sa solong pagsadiri o na may kairiba."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "91adbbd671d70016bf3901b8e400a4e3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Mayo nin siisay man an basta-bastang kukuanan nin saiyang pagsasadiri.\nArticulo 18\nAn lambang saro igwa nin derecho nin katalinkasan sa pag-isip, conciencia o religion;\nkaibahan sa derechong ini an katalinkasan na magsalida nin saiyang religion o\npagtubod, asin katalinkasan, solo-solo man o may pag-iriba asin sa publico o privado,\nna magpahayag kan saiyang religion o pagtubod sa paagi nin pagktukdo, kagawean,\npagsamba asin pagsunod.\nArticulo 19\nAn lambang saro igwa nin derecho nin katalinkasan sa pagpahayag nin opinion o\nexprecion; kaibahan sa derechong ini an katalinkasan sa sadiring opinion na mayo\nning pagpakiaram asin an katalinkasan na maghanap, mag-ako asin magbalangibog\nnin mga informacion asin opinion huli sa ano man na medios magsaen pa man.\nArticulo 20\nAn lambang saro igwa nin derecho nin katalinkasan sa matoninong na pagtiripon asin\npakipag-iriba.\nMaypo nin siisay man an puedeng piriton sa sarong pag-iribanan.\nArticulo 21\nAn lambang saro igwa nin derecho na makabale sa gobierno kan saiyang nacion,\ndirectamente o huli kan representantes na nagkapirili sa makatalinkasang paagi.\nAn lambang saro igwa nin derecho sa parantay na acceso sa mga servicios publicos\nsa saiyang nacion.\nAn kabotan kan banwaan iyo an dapat na pinaghahalean kan autoridad kan gobierno;\nan kabotan na ini dapat na maipahayag sa regular asin tunay na eleccion, na dapat sa\npaagi nin pangabos asin parantay na pagvoto, asin dapat man na secreto o sa\nnagkaparehong paagi na may katalinkasan nin pagvoto.\nArticulo 22\nAn lambang saro, bilang miembro nin banwaan, igwa nin derecho sa seguridad social\nasin sa pagkamit, sa paagi nin nacional na paghingoa o internacional na\npagtarabangan sosog sa organizacion asin kakayahan kan lambang Estado, kan\nsaiyang mga derechos economicos, social asin cultural, na indispensable para sa\nsaiyang dignidad asin sa makatalinkasang pagtalubo kan saiyang pagkatawo.\nArticulo 23\nAn lambang saro igwa nin derecho sa pagtrabaho asin sa pagpili nin empleo, asin sa\nmay justicia asin marhay na condiciones sa saiyang trabajo asin proteccion contra sa\npagkamayo nin trabajo.\nAn lambang saro igwa nin derecho sa parantay na sweldo sa nagkaparehong\npagtrabaho na mayo nin discriminacion.\nAn lambang saro na minatrabaho igwa nin derecho sa tama asin nakakarahay na\nsweldo na minapaseguro saiya asin sa saiyang familia na magkaigwa nin buhay na\nmaninigo sa saiyang dignidad, asin man nadadagdagan, kun kinakaipuhan, nin ibang"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e971170653d91abdbe2ffe7628f7fc5f",
            "Index": 4,
            "Label": "5",
            "Size": [
                595.0,
                842.0
            ],
            "Text": "medios nin proteccion social.\nAn lambang saro igwa nin derecho na makapagforma asin makiiba sa mga union para\nsa proteccion kan saiyang intereses.\nArticulo 24\nAn lambang saro igwa nin derecho sa pagpahingalo asin paglibang, kaibahan an\ntamang limitacion sa oras nin pagtrabaho asin sa regular na vacacion na may bayad.\nArticulo 25\nAn lambang saro igwa nin derecho sa sarong pagkabuhay na kaipuhan kan saiyang\nsalud asin karahayan, asin kan saiyang familia, kaibahan an pagkakanm, pagbado,\nharong asin medical na pagtabangm, asin sa kinakaipuhang servicios sociales, asin\nderecho nin seguridad sa caso nin pagkamayongtrabaho, paghelang, disabilidad,\npagkabalo, pagkagurang o iba pang kakulangan sa pagbuhay-buhay huli kan mga\ncircunstancias na mayo sa saiyang poder.\nAn pagkani-ina asin pagkani-aki dapat na tawan nin especial na pag-ataman asi\npagtabang. Gabos na aki, sa laog o luwas nin kasal, igwa nin derecho sa parehong\nproteccion social.\nArticulo 26\nAn lambang saro igwa nin derecho sa educacion. An educacion dapat na libre, kun\nmapupuede sa elementaria asin sa fundamental na mga grado nin pagtalubo. An\neducacion sa elementaria dapat na sarong obligacion. An educacion tecnica o\nprofesional dapat na bukas sa gabos, asin an mas halangkaw na pag-adal dapat na\nbukas man sa gabos basado sa merito kan lambang saro.\nAn katuyohan nin educacion dapat iyo an completong pagtalubo kan pagkatawo nin\nlambang saro asin an pagpakusog nin derechos humanos asin mga fundamental na\nkatalinkasan. Iyan man dapat na magbalangibog kan pagkakairintindihan, paggalang\nsa iba asin kaboronyogan kan mga naciones, etnico o religiosong mga grupo, asin\ndapat na makatabang sa mga paghingoa kan Naciones Unidas para sa pagmantener\nnin katoninongan.\nAn mga magurang igwa nin na-eenot na derecho sa klase nin educacion na saindang\nboot ikatao sa saindang mga aki.\nArticulo 27\nAn lambang saro igwa nin derecho sa makatalinkasang pakibale sa buhay cultural\nkan saiyang banwaan, sa pag-ogma kan artes asin sa pagpakinabang kan mga\nprogreso cientifico asin kan mga beneficios kan nasabing mga progreso.\nAn lambang saro igwa nin derecho sa proteccion kan ano man na moral asin material\nna intereses na gikan sa ano man na cientifica o literaria o artisticang gibo na siya an\nkaggibo.\nArticulo 28\nAn lambang saro igwa nin derecho sa social asin internacional na sistema kun saen\nan mga derechos asin mga katalinkasan na ipinahayag kaining Declaracion bilog na\nmakamtan."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e930f8b3dc67e6176aac3581511e4c84",
            "Index": 5,
            "Label": "6",
            "Size": [
                595.0,
                842.0
            ],
            "Text": "Articulo 29\nAn lambang saro igwa nin mga katungdan sa banwaan na kun saen man sana posible\nan makatalinkasan asin bilog na pagtalubo kan saiyang pagkatawo.\nSa mga gawe huli kan saiyang derechos asin mga katalinkasan, lambang saro\nikakasairarom sa mga limitaciones nin ley para sa pagkamit sana kan pagmidbid asin\npagrespeto sa mga derechos asin katalinkasan nin iba asin uyon sana sa tunay na\nmga pangangaipo nin moralidad, orden publico asin karahayan kan gabos sa laog nin\nsarong democratricong banwaan.\nDai nanggad itinutugot na ining mga derechos asin mga katalinkasan gamiton sa mga\ngibong laban sa mga katuyohan asin principios kan Naciones Unidas.\nArticulo 30\nMayo nin ano man sa Declaracion na ini an puedeng saboton na minatao sa ano man\nna Estado, grupo o siisay man, nin derecho sa mga gawe-gawe o kagibuhan para sa\nsupresion kan ano man na derechos asin mga katalinkasan na ipinahayag kaining\nDeclaracion."
        }
    }
}

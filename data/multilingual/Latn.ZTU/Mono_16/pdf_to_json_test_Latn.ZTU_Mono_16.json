{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471599,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Declarasyoony x:te:e'n Deree'ch x:te:e' Ra'ta' Bu:unny\nIntroducsyoony\nZi'cy na:a dignidaa deree'ch nah x:te:e' ra'ta' bu:unny gax:lyuh nih\nna:a que'ihty zi:e'd libertaa, justi'isy, c\u00ebhnn pa's na:a pahr ga'crih\nrreconoseer,\nZi'cy na:a gahll quei'ty runybe:e' ra deree'ch x:te:e' bu:unny gaxlyuh\nguhc a bricah ra co's maal nih ruhny rtiloh bu:unny gaxlyuh, chiru' nih\nzi:e'd bu:unny rca:a'z te'ihby gaxlyuh lahty ra'ta' bu:unny chu'za'c,\nchiru' ga:a'p bu:unny deree'ch ynni:i:i' bu:unny nih rca:a'z bu:unny,\nga:a'p bu:unny deree'ch x:te:e' rrelijyoony, ga:a'p bu:unny deree'ch\nybaa:any bu:unny sihnng gahll nzhiiby c\u00ebhnn gallzi:i',\nZi'cy na:a na:a pahr chu' le'i nih guuny protejeer ra deree'ch x:te:e'\nbu:unny tyeenn quei'ty cha's bu:unny ynna:a'az gyi:e'b ti:i'lly co'nnr\nwbyee'rnn nih na:a maal,\nZi'cy na:a na:a pahr ga'c ra nasyoony amiiegw,\nZi'cy na:a ra bu:unny x:te:e'n Naciones Unidas a mnni:i:i'rih laa'iny\nGye:e'ts dehqueh runybe:e'rih ra'ta' bu:unny ra:a'p deree'ch, ra'ta'\nbu:unny sahc, te'blohihzy deree'ch ra:a'p ngui:u' mnna:a:a' nah; chiru'\nra bu:unny x:te:e'n Naciones Unidas rca:a'zrih chu'za'cru' ra'ta'\nbu:unny,\nZi'cy na:a ra mye'mmr x:te:e'n Naciones Unidas a be:i'nyrih comprometeer\ndehqueh guunyrih promobeer rrespei'ty pahr ra'ta' bu:unny; chiru' na:a\npahr gya'ap ra deree'ch c\u00ebhnn ra libertaa x:te:e' ra'ta' bu:unny,\nZi'cy na:a na:a pahr ga'cbe:e' bu:unny ra deree'ch re:e' c\u00ebhnn ra\nlibertaa re:e' pahr chi:i'lle'eh ga'c cumpliier compromi'isy re:e',\nNah chiru'\nAsamblea General\nRuhny proclamaar Declarasyoony re:e' xte:e'n Deree'ch x:te:e' Ra'ta'\nBu:unny yzhi'u:u' pahr ra'ta' bu:unny c\u00ebhnn ra'ta' nasyoony, pahr\nchine:ela:a:a'z bu:unny Declarasyoony re:e', chiru' guuny bu:unny\npromobeer rrespei'ty pahr ra deree'ch c\u00ebhnn ra libertaa pahr ra'ta'\nbu:unny gaxlyuh, chiru' guuny ra'ta' bu:unny c\u00ebhnn ra'ta' nasyoony\ngwardaar ra deree'ch re:e' c\u00ebhnn ra libertaa re:e' pahr ra'ta' bu:unny\ngax:lyuh.\nTe'ihby (1)\nRa'ta ra bu:unny ra:aaly liebr c\u00ebhnn te'bloh deree'ch c\u00ebhnn dignidaa.\nRa:alyne:erih gahll ri:e:eny c\u00ebhnn saalyb, chiru' na:a pahr\nga:annza'crih loh sa'rih.\nTyo'p (2)\nRa'ta ra bu:unny na:a pahr ga:a'p ra'ta' deree'ch c\u00ebhnn libertaa",
            "Image": "cd2c8534abe6c9c0454d73608068dbcc"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "x:te:e'n Declarasyoony re:e', quei'ty xi guunydi' tu ra's la:a'rih, a\nngui:u' o mnna:a:a' la:a'rih, xi di:i'zh rgwe:e'rih, xi rrelijyoony\nra:a'prih, xi opihnyoony ra:a'prih, xi nasyoony za:arih, a rrye:e'cw o\nprooby la:a'rih, o xi'ru'.\nChiru' mahs ca:atihzhli za:arih, quei'ty xi guunydi' xi cl'as deh\nwbyee'rnn ra:a'p lahahzh:rih, ra'ta'rih ra:a'prih deree'ch re:e' c\u00ebhnn\nra libertaa re:e'.\nCho:onn (3)\nRa'ta' bu:unny ra:a'p deree'ch pahr ybaany bu:unny, libertaa, c\u00ebhnn\nseguridaa x:te:e' bu:unny.\nTahp (4)\nNye:e'c te'ihby bu:unny quei'ty na:a pahr ga'c sclaab; nye:e'c te'ihby\nbu:unny quei'ty na:a pahr yto:o' steeby bu:unny, nye:e'cza' si:i:i'\nbu:unny sa'ni'.\nGa:a'y (5)\nNye:e'c te'ihby bu:unny quei'ty na:a pahr ga'c torturaar o ga'c bu:unny\ncastigaar demaasta'.\nX:o'p (6)\nRa wbyee'rnn na:a pahr gunybe:e' ra'ta' bu:unny te'bloh zi'cy bu:unny.\nGa:az (7)\nRa le'i na:a pahr guuny trataar ra'ta' bu:unny te'blohihzy. Ra'ta'\nbu:unny na:a pahr ga'c protejeer zi'cy nih canni:i:i' Declarasyoony\nre:e'.\nX:o:on (8)\nRa'ta' jusgaad x:te:e' gax:lyuh na:a pahr ga:ann dehqueh ra deree'ch nih\nrde:e:i'dy constitusyoony x:te:e' lahahzh: ra bu:unny ra bu:unny na:a\npahr ga'c cumplier-rih.\nGa:a:a' (9)\nNye:e'c te'ihby bu:unny quei'ty na:a pahr gyihah liahz gyi:e'b\ndigahtihzy o cwe:e'r\u00ebng bu:unny lahzh:ni' digahtihzy.\nTs\u00eb:\u00eb'(10)\nRa'ta' bu:unny ra:a'p deree'ch pahr ga'p te'ihby jwi'isy jua'st chih\nra:a'p bu:unny te'ihby dema'aann co'nnr bu:unny.\nTs\u00ebbteeby (11)\nRa'ta' bu:unny nih ra:a'p dema'aann ra:a'prih deree'ch pahr ga'crih\ntrataar zi'cy inose'enn a'xta' canoo ga'crih culpa'bl zi'cy na:a le'i\nx:te:e'n te'ihby jwi'isy nih quei'ty na:a x:gaa'ts.",
            "Image": "ab5f9f8cc1b88c5d84c6961e8f234103"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nye:e'cy te'ihby bu:unny quei'ty na:a pahr ga'c casti'u pahr lo'c nih\nbe:i'nyih ba:all quei'ty na:ih co'nnr le'i chih be:i'nyih ni:i.\nNye:e'cza' ga'cih casti'u ro:o'ru' deh nih ruhnytocaar la:ih pahr lo'c\nnih be:i'nyih tye'eemm chih be:i'nyih delye't.\nTs\u00ebbtyo'p (12)\nNye:e'c te'ihby bu:unny quei'ty na:a pahr digahtihzy gyu'tiih wbyee'rnn\nliihahz bu:unny o yxe'illy wbyee'rnn x:cye:e'ts bu:unny o\nysa:a'naxtiu'uh bu:unny. Na:a pahr guuny le'i protejeer bu:unny co'nnr\nra nnde:e'.\nTsee'iny (13)\nRa'ta' bu:unny ra:a'p deree'ch pahr chu'uh bu:unny lahtyihzy rca:a'z\nbu:unny lahahzh: bu:unny.\nRa'ta' bu:unny ra:a'p deree'ch ydi:i:a' bu:unny nih na'cdihzy laht,\ncohntood lahahzh: bu:unny. Chiru' ra'ta' bu:unny ra:a'p deree'ch pahr\ngyii'cy lahahzh:ni'.\nTs\u00ebdah (14)\nRa'ta' bu:unny ra:a'p deree'ch pahr ynda:a:a'r\u00ebng bu:unny gyu' steeby\nnasyoony chih cadina:allr\u00ebng bu:unny.\nBu:unny quei'ty ra:a'pdi' deree'ch re:e' ba:all rzhu:u'nny bu:unny loh\nnih nzee:e'by bu:unny lahzh:ni' nih quei'ty na:a ra co's x:te:e'\npol\u00ed'ticah.\nTse:e:i'ny (15)\nRa'ta' bu:unny ra:alyne:e te'ihby na'syonalidaa.\nNye:e'cy te'ihby bu:unny quei'ty na:a pahr digahtihzy ybica:a\nna'syonalidaa x:te:e'n-ni' o ga'c negaar deree'ch pahr ychu:u\nna'syonalidaa x:te:e'n-ni'.\nTse:e:i'ny Ahbteeby (16)\nZi'cy mnna:a:a' zi'cy ngui:u' ra:a'p deree'ch gu'xnnaa:a'rih chu'\nzhii'inyrih, quei'ty xi guuny tu ra's la:a'rih, xi na'syonalidaa\nla:a'rih, xi relijyoony ra:a'prih. Te'blohihzy deree'ch ra:a'p mnna:a:a'\nc\u00ebhnn ngui:u', chih ru'xnnaa:a'rih o chih rla:a'sa'rih.\nNye:e'cy te'ihby bu:unny quei'ty na:a pahr yca:a' sa'ni' pehr jwe'rs.\nImporta'anndaa:a'n na:a fami'lly ni:iih na:a pahr ga'cih protejeer pahr\nguee'ihzh c\u00ebhnn wbyee'rnn.\nTse:e:i'ny Ahbtyo'p (17)\nRa'ta' bu:unny ra:a'p deree'ch pahr ga:a'p bu:unny xi x:te:e'n-ni',\nte'ihbyihzy bu:unny o c\u00ebhnn steeby ra bu:unny.\nNye:e'c te'ihby bu:unny quei'ty na:a pahr ybica:a xi x:te:e'n-ni'\ndigahtihzy.",
            "Image": "42ac207ad2bfc1a3551cb23c3cb9477d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tse:e:i'ny Ahbcho:onn (18)\nRa'ta' bu:unny ra:a'p deree'ch pahr guuny x:ga:ab zi'cy nih rca:a'zrih,\nguuny zi'cy nih na:a saalyb x:te:e'n-ni', ga:a'p relijyoony x:te:e'n-\nni', c\u00ebhnn deree'ch re:e' za:a'lle'eh ychu:u bu:unny reliyoony x:te:e'\nbu:unny o zi'cy nih ruhny bu:unny x:ga:ab. Ra'ta' bu:unny ra:a'p\nlibertaa guuny zi'cy nih rnni:i:i' relijyoony x:te:e'nrih c\u00ebhnn zi'cy\nnih ruhnyrih x:ga:ab.\nTse:e:i'ny Ahbta'p (19)\nRa'ta' bu:unny ra:a'p deree'ch pahr ga:a'p opinyoony x:te:e'n-ni',\nchiru' ynni:i:i'rih nih rca:a'zrih. Wbyee'rnn quei'ty na:adi' pahr\nynni:i:i' xi opinyoony ga:a'p bu:unny. Chiru' ra'ta' bu:unny ra:a'p\nderee'ch pahr gu:a'll bu:unny nih na'cdihzy gye:e'ts, ycwa:a:a' bu:unny\nnih rca:a'z bu:unny.\nGa:ally (20)\nRa'ta' bu:unny ra:a'p deree'ch pahr ydi:i'ah bu:unny c\u00ebhnn steeby ra\nbu:unny.\nNye:e'cy te'ihby bu:unny quei'ty na:a pahr ga'c jwe'rs chu' loh te'ihby\ngru'p.\nGa:ally Ahbte'ihby (21)\nRa'ta' bu:unny ra:a'p deree'ch pahr guuny bu:unny participaar loh\nwbyee'rnn x:te:e' lahahzh: bu:unny, bu:unnypag o c\u00ebhnn bu:unny nih yzuu\nbu:unny guuny representaar bu:unny.\nRa'ta' bu:unny ra:a'p deree'ch pahr yde:ei'by bu:unny serbi'isy\nlahzh:ni'.\nWbyee'rnn na:a pahr guuny lo'c nih rnni:i:i' guee'ihzh; na:a pahr ga'c\nra bo't x:ga:a'ts chih guuny botaar ; ra'ta' bu:unny ra:a'p deree'ch\npahr guuny bo't.\nGa:ally Ahbtyo'p (22)\nRa'ta' bu:unny ra:a'p te'blohihzy deree'ch pahr ga'c zhii'iny guee'ihzh.\nRa'ta' bu:unny ra:a'p deree'ch pahr ga:a'p seguridaa x:te:e' cultuuar\nx:te:e'n-ni' ybaanyza'c bu:unny.\nGa:ally Ahbcho:onn (23)\nRa'ta' bu:unny ra:a'p deree'ch pahr guuny bu:unny ze:e:i'ny, pahr\nynna:a'az bu:unny ze:e:i'ny nih rca:a'z bu:uny, pahr ga:a'p bu:unny\nte'ihby lahty que'ihty guunyza'c bu:unny ze:e:i'ny. Chiru' ga'c bu:unny\nprotejeer chih quei'ty ra:a'p bu:unny ze:e:i'ny.\nRa'ta' bu:unny ra:a'p deree'ch te'blohihzy paag pahr te'blohihzy\nze:e:i'ny.\nRa'ta' bu:unny ra:a'p deree'ch te'ihby paag jwua'st pahr ze:e:i'ny nih\nruhny bu:unny.",
            "Image": "237efd70eb7a1e3dc62ae71a075b5f8a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ra'ta' bu:unny ra:a'p deree'ch pahr guuny formaar o yzh:a:a:a'g loh\nsindicaa't pahr ga'c protejeer intere's x:te:e' bu:unny.\nGa:ally Ahbta'p (24)\nRa'ta' bu:unny ra:a'p deree'ch pahr ga:a'p desca'annz. Nye:e'c te'ihby\nbu:unny quei'ty guuny ze:e:i'ny demaasta'. Chiru' na:a pahr gaazh\nbu:unny bacasyoony.\nGa:ally Ahbga:a'y (25)\nRa'ta' bu:unny ra:a'p deree'ch pahr quei'ty ybaanyzi:i'di'. Chiru'\nga:a'p bu:unny deree'ch nih ga'uni', lahidy nah, yu'uh nah, do'ctoor\nnah, seguridaa nah, chih quei'ty ze:e:i'ny chih nu' gahll guihzh nah,\nchih quei'ty xi chi:i'lle'eh guuny bu:unny nah, chih ga'ty chii:el\nbu:unny nah, chih gyu:u'x bu:unny nah.\nRa mnii'iny c\u00ebhnn ra x:nnaa:an-ni' na:a importa'ann pahr gax:lyuh.\nRa'ta' mnii'iny, conntood nih ra:aaly chih aady gu'xnnaa:a'\nx:awzahnnrih, na:a pahr ga'crih protejeer.\nGa:ally Ahbx:o'p (26)\nRa'ta' bu:unny ra:a'p deree'ch pahr chiia bu:unny scweel. Scweel na:a\npahr ga'c digaa'ihzy, ma'sa' primaary. Scweel primaary ra'ta' mnii'iny\nna:a pahr chiia. Na:a pahr chi:ille'eh chiia bu:unny scweel t\u00e9'cnicah\nc\u00ebhnn profesyona'll. Chiru' ra'ta' bu:unny nih na:a bween studya'aann\nchi:i'lle'eh gyu' scweel ro:o'oh.\nEducasyoony na:a pahr chi:i'lle'eh yxe'illy gue'ehcy bu:unny, chiru'\nyse:e:i'dyih rrespei'ty x:te:e'n deree'ch c\u00ebhnn libertaa x:te:e' ra'ta'\nbu:unny; yse:e:i'dyzaguih chu' pasye'ennzy c\u00ebhnn amistaa c\u00ebhnn sa'\nbu:unny. Chiru' educasyoony na:a pahr yse:e:i'dy dehqueh Naciones Unidas\nga'pdo:o pa's.\nWzahahn ra:a'p deree'ch guuny escojeer xi cla's deh educasyoony ga:a'p\nzhii'inyrih.\nGa:ally Ahbga:az (27)\nRa'ta' bu:unny ra:a'p deree'ch pahr guuny participaar loh cultuuar\nx:te:e' guee'ihzh.\nRa'ta' bu:unny ra:a'p deree'ch gunybe:e'r\u00ebng bu:unny ballnu' xi\nbcwa:a:a' bu:unny o ble:e'ca:a bu:unny zi'cy te'ihby liebr o te'ihby\nco's syent\u00ed'ficoh. Ra:a'pagza' bu:unny deree'ch mu:uuly nih to:o' ra\nco's re:e'.\nGa:ally Ahbx:o:on (28)\nRa'ta' bu:unny ra:a'p deree'ch chu' gax:lyuh lahty nu' ra deree'ch c\u00ebhnn\nra libertaa nih canni:i:i' Declarasyoony re:e'.\nGa:ally Ahbga:a:a' (29)\nRa'ta' bu:unny na:a pahr yde:e:i'dy ze:i'ny la:a:i' lahzhni'.",
            "Image": "c2d2d571694f68eb6a021e5e92521804"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ra le'i na:a pahr chu'ihzy pahr ga'pdo:o ra deree'ch c\u00ebhnn ra libertaa\nx:te:e' ra'ta' bu:unny, o quei'ty, quei'ty ra bu:unny chi:i'lle'eh guuny\nzi'cy nih canni:i:i' Declarasyoony re:e'.\nRa'ta' bu:unny na:a pahr chu' zi'cy nih canni:i:i' Declarasyoony x:te:e'\nNaciones Unidas.\nGa:ally Ahbts\u00eb:\u00eb' (30)\nNye:e'cy te'ihby nasyoony nye:e'cy te'ihby bu:unny quei'ty za:a'lle'eh\nytse'illy ra deree'ch c\u00ebhnn ra libertaa nih canni:i:i' Declarasyoony\nre:e'. Declarasyoony re:e' quei'ty rni:i'izhdy\u00ebng deree'ch pahr guuny\nnasyoony o bu:unny ni:i.",
            "Image": "5d0a8aa79a785402b1db350e04e8227f"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468863,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "LI XJULTIKANKIL XWANKILAL XLOQ'AL LI POYANAM SA' RUCHICH'OCH'\nChaq'b'enb'il xb'aan li xnimla ch'utam li xk'ihal li tenamit sa' ruchich'och', chiru li\nlajeeb' xb'e li xpohil ralankil chiru li chihab' 1,948.\n[Preamble]\nXch'olob'ankil naq li waank sa' xyaalal, li waank sa' usilal ut li tuqtuukilal sa'li\nruchich'och' toj naraj naq xk'eb'al xloq'al ut juntaq'eetaq xwankil chijunil li\npoyanam;\nXch'olob'ankil naq makach'in li raylal nak'ulman sa' ruchich'och' xb'aan naq maak'a'\nnake'raj re ut xik' nake'ril li xwankilal li xloq'al li poyanam, ut jo'kan naq\nxxaqab'aman kama' li jual aajel ru chiru li poyaman li xx'ub'ankil ru li ruchich'och'\nb'ar wi' li poyanam ink'a' te'xuwa rib' ut ink'a' sub'suqeb' sa' neb'a'il, re naq chi\njo'kan sa naq te'aatinaq ut sa naq te'xpaab' li k'a'ru te'raj;\nXch'olob'ankil naq tento kolb'ilaq sa' li chaq'rab' li xwankilal ut li xloq'al li\npoyanam, re naq ink'a' taawakliiq chi xkolb'al rix sa' josq'il;\nXch'olob'ankil naq tento ajwi' xwaklesinkil li k'amok ib' sa' usilal sa' xyaanqeb' li\nk'ila tenamit sa' ruchich'och';\nXch'olob'ankil naq li Xch'uutamil li K'ila Tenamit\nak xe'xaqab' chi us sa' li xhuheb' li xwankilal ut\nxjuntaq'eetil li wiinq rochb'en li ixq, ut xe'xke'\ntenamit re naq waanq xsahilal xyu'am ut twaanq sa'\nsa' Ruchich'och' (Naciones Unidas)\nli xloq'al li poyanam, li\nxch'ool chi junajwa xwaklesinkil li\nxyaalal;\nXch'olob'ankil naq li k'ila tenamit ch'utch'uukeb' sa' ruchich'och xe'xye naq te'xkol\nrix li xwankil ut li xloq'al li poyanam sa' chijunil li ruchich'och', ut\nXch'olob'ankil naq aajel ru naq juntaq'eet chi tawmaanq ru li na'leb' xyeeman arin, re\nnaq chi tz'aqatz'aqal tauxmaanq;\nLi Xnimla Ch'utam li K'ila Tenamit sa' Ruchich'och' naxxaqab' li xjultikankil li\nxwankilal xloq'al li poyanam sa' ruchich'och' re naq a'an wanq sa' xch'ooleb' chijunil\nli tenamit, a'an li te'xsik' chi junelik sa' junesal jo' sa' komonil, re naq\nte'xwaklesi rik'in li tzolom li roxloq'inkil li usilal ut li sahilal a'in ut te'xk'e\nxch'ool chi xb'aanunkil sa' xb'een chijunil li ruchich'och'.\nXb'een raqal (1)\nChijunil li poyanam juntaq'eet wankil xloq'al naq nake'yo'la, ut kama' ak reheb' naq\nwan xna'leb'eb ut nake'reek'a rib', tento naq te'xk'am rib' sa' usilal\nchirib'ilrib'eb'.\nXkab' raqal (2)\nChijunil li usilal chaab'ilal wan sa' li Jultikahom a'in a'an re chijunil li poyanam,\nmaak'a' naxye b'ar elajenaq, b'ar yo'lajenaq', chanru nailok, ma ixq ma wiinq, k'a'ru\nli raatinob'aal, li xpaab'aal, k'a'ru naxk'a'uxla chirix li awab'ejiink malaq k'a'ru\nchik chi na'leb'il, us ta b'ihom us ta neb'a', ut k'a'aq re ru chik.\nJo'kan ajwi' maak'a' naxye chanru wan li tenamit b'ar wi' chaljenaq wi'.\nRox raqal (3)",
            "Image": "d8af0f749f3bbb58abbb77072ea09d7b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Chijunil li poyanam kolb'ilaq rix, jo' li xyu'am jo' li xwanjinik sa' xyaalal.\nXkaa raqal (4)\nMaajun li poyanam tireechani ta junaq chik li poyanam malaq tixtawasi ta rik'in kawil\nk'anjel. A'in ramb'il tz'aqal chiru li chaq'rab'.\nRo' raqal (5)\nMaani taaruuq tatawasiiq, tak'eheq chi toje'k xmaak malaq tasak'e'q chi yo'on malaq\ntakub'siiq xwankil xpoyanamil.\nXwaq raqal (6)\nChijunil li poyanam yalaq b'ar naru xaqab'anb9ilaq xwankil chiru li chaq'rab'.\nXwuq raqak (7)\nJuntaq'eeteb' chijunil li poyanam chiru li chaq'rab' ut juntaq'eet ajwi' naq\nkolb'ilaqeb' chiru. Junta'eet naq kolb'ilaqeb' wi te'raj ch'e'e'k chiru li usilal\nchaab'ilal wan chisa' li Jultikahom a'in.\nXwaqxaq raqal (8)\nChijunil li poyanam naru tajitoq chiru li chaq'rab' re naq takole'q xwankilal xloq'al\nwan sa' li Xnimal Ruhil Chaq'rab' jo' ajwi' sa' li k'ila chaq'rab'.\nXb'elee raqal (9)\nMaani naru tachape'q, tak'eheq' sa' tz'alam malaq taisiiq sa' xtenamit wi maak'a'\nxmaak.\nXlajee raqal (10)\nChijunil li poyanam naru taa'ab'iiq sa' juntaq'eetil ut chiru tenamit, xb'aan junaq li\nraqob'aal aatin ak a'an xk'anjel xaqxooq wi', re naq tasik'e'q chanru wan chiru li\nchaq'rab' malaq k'a'ut naq yo chi q'ab'aak.\nXjunlajuhil raqal (11)\nChijunil li poyanam q'ab'anb'il, naru xyeb'al naq maak'a' xmaak wi maji' natawman\nxmaak, chiru li chaq'rab' ut chiru li tenamit, ut b'ar wi' nak'utun naq xteenq'aak chi\nus chi xkolb'al rib'.\nMaani tak'eheq chi toje'k xmaak wi li xb'anuhom malaq ink'a' xb'anuhom, moko maak ta\nchiru li charq'rab' naq xk'ulman. Jo'kan ajwi' ink'a' naru xk'eb'al xtz'aqob' xtojb'al\nxmaak wi' maawa' a'an wan sa' li chaq'rab' naq xmaako'.\nXkab'lajuhil raqal (12)\nMaani tach'i'ch'i'iiq chi maak'a' xyaalal, jo' sa' xjunkab'al, sa' rochoch, malaq\nxtanql hu, malaq re xjob'al. Chijunil li poyanam naru tixkol rib' chiru li chaq'rab' wi\nyo chi ch'i'ch'i'iik chi jo'kan.\nRoxlajuhil raqal (13)\nChijunil li poyanam yalaq b'ar taaruuq tab'eeq ut yaal re k'a'ru tenamitul takanaaq wi'",
            "Image": "6b0a94cf2ee738eb999b5993869ef2e8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "chi waank.\nChijunil li tenamit naru tixkanab' li poyanam, us ta li re, ut naru tasutq'iiq sa\nxtenamit.\nXkaalajuhil raqal (14)\nWi yo chi sik'e'k junaq li poyanam naru tixkol rib' sa' junaq chik tenamit.\nA'in ink'a' naru xb'aanunkil wi tz'aqal ch'olch'o sa' raqob'aal aatin naq wan xmaak\nchiru li chaq'rab' malaq chiru li xyehom xna'leb'il xch'utaamil li xk'ila tenamitul li\nruchich'och'.\nRo'lajuhil raqal (15)\nChijunil li poyanam naru twanq xtenamitul.\nMaani taruuq taisiiq chiru li xtenamitul, jo' ajwi' li xjalb'al wi jo'kan traj.\nXwaqlajuhil raqal (16)\nEb' li wiinq ut eb' li ixq, naq naxraw xq'ehil, naru nake'sumla ut te'waanq us ta\nte'xk'uub' xjunkab'al, ut juntaq'eet xwankileb' naq te'waanq us ta te'xjach rib' moqon.\nLi usilal a'in a'an re chijunila li poyanam, maak'a' naxye chanru nailok, b'ar\nxtenamitul malaq li xpaab'aal.\nNaru li sumlaak wi' li poyanam te'raj sumlaak.\nLi junkab'al a'an tz'aqal li xaqxo wi' junaq li tenamit, jo'kan naq kolb'ilaq xb'aan li\ntenamit jo' ajwi' li x'awab'ejilal li tenamit.\nXwuqlajuhil raqal (17)\nChijunil li poyanam naru twaanq k'a'aq ru re, chi xjunesalil ut sa' komanil.\nMaani tamaq'e'q li k'a'aq ru re chiru chi maak'a'aq xyaalal.\nXwaqxaqlajuhil raqal (18)\nChijunil li poyanam taruuq tixk'a'uxla, tireek'a ut tixpaab' li k'a'ru traj; taruuq\najwi' tixjal li xpaab'aal malaq lix k'a'uxl, taruuq tixb'aanu li xpaab'aal malaq li\nxk'a'uxl, chi xjunesal ut sa' komonil, chiru tenamit malaq sa' muqmu, chi k'utb'il, chi\nb'aanunb'il malaq chi ilb'il.\nXb'eleelajuhil raqal (19)\nChijunil li poyanam naru tixye li k'a'ru nak'ulun sa' xch'ool; ink'a' naru\ntach'i'ch'i'iiq xb'aan a'an, taruuq tixsik', tixk'ul li k'ila na'leb' ut tarisi resil\nyalaq b'ar.\nXjunmayil raqal (20)\nChijunil li poyanam naru tixch'utub' rib' ut tixyoob' xch'utam chi tuqtuukilal.\nMaani tamine'q chiru waank sa' junaq ch'utam.\nJun xka'k'aalil raqal (21)",
            "Image": "f0b0b7d608dfe038542ca606a3fd7d49"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Chijunil li poyanam naru naoken sa' x'awab'ejilal li xtenamit, a'anaq ajwi' malaq yal\ntixsik' ruuchil.\nChijunil li poyanam naru naok chi k'anjelak chiru li awab'ejilal sa' li xtenamit.\nLi k'a'ru naraj li tenamit a'an li nataqlan sa' xb'een li xb'aanuhom li awab'ejilal;\naran nak'utun naq nawan li sik'ok u, ab'an tento xb'aanunkil naq naxtaw xq'ehil,\nte'okeenq chijunil ut sa' muqmu re naq yaal re li tenamit ani tixxaqab'.\nWiib' xka'k'aalil raqal (22)\nChijunil li poyanam kolb'ilaq rix ut teenq'anb'ilaq, li xtenamitul ut li xteenq li ab'l\ntenamit tento naq te'xsik' xyaalal xteenq'ankil, kama' naraj xloq'al xwankilal re naq\nsa wanq.\nOxib' xka'ak'aalil raqal (23)\nChijunil li poyanam naru nak'anjelak, naru tixsik' ru xk'anjel, chaab'il k'anjel ut\nkolb'ilaq re naq junelik waanq xk'anjel.\nChijunil li poyanam juntaq'eetaq xtojb'al naq juntaq'eet k'anjel xb'aanu.\nChijunil li poyanam chaab'il tojb'ilaq re naq wanq rochb'en li xjunkab'al sa' xyaalal,\nkama' naraj li xloq'al xwankilal. Jual us wi naru xk'ub'ankil chic b'ayaq ru.\nChijunil li poyanam naru naxyoob' xch'uut ut naru naok sa' ch'uut re xkolb'al rix li\nxk'anjel.\nKaahib' xka'k'aalil raqal (24)\nChijunil li poyanam naru nahilan, tirajsi ru naq maak'a'aq xk'anjel, tz'aqalaq ru li\nxkutan ut tojb'ilaq naq tahilaanq.\nOob' xka'k'aalil raqal (25)\nChijunil li poyanam kolb'ilaq li xyu'am, jo' ajwi' re li xjunkab'al, re naq kawaq ut\nsahaq sa' xch'ool, waanq xwa ruk'a', raq'ej, rochoch, ilb'ilaq sa' xyajel; kolb'ilaq\nrix wi taasachq xk'anjel, wi tayajeerq, wi tixtoch' rib', wi tajunataliiq, wi tatiixq,\nmalaq k'a'aq chik re ru tixk'ul.\nLi nab'ej ut li kok'al a'an jual ilb'ilaqeb' chi us. Chijunil li kok'al juntaq'eet\nrilb'aleb' us ta ink'a' sumsukeb' li xyuwa'.\nWaqib' xka'k'aalil raqal (26)\nChijunil li poyanam naru natzolok. Li tzolom tento naq wanq chi siib'il us ta ka'aj wi'\nli xtikib'ankil. Li xtikib'ankil tento xb'aanunkil. Li xkomon chijunil te'ruuq\nte'okeenq chirix.\nLi xwaklesinkil ut li xtuqub'ankil ru li poyanam a'an li xk'anjel li tzolom, jo' ajwi'\nli xkawob'resinkil li roxloq'inkil li xloq'al xwankilal li poyanam ut li waank sa'\nxyaalal; tixteenq'a li k'amok ib' sa' usilal, li kuyuk maak ut li rahok ib' sa'\nxyaanqeb' chijunil li tenamit, xch'uutal tenamit ut li paab'aal; ut tixteenq'a\nxwaklesinkil xna'leb' li xch'uutal li k'ila tenamit sa' ruchich'och' re li usilal\ntuqtuukilal.\nLi na'b'ej yuwa'b'ej naru te'xsik' ru li xtzolomeb' li ral xk'ajol.",
            "Image": "460f7c8fc89796bede5b670141b4347e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Wuqub' xka'k'aalil raqal (27)\nChijunil li poyanam naru naoken sa' li xb'aanuhom li tenamit, tirajsi ru rik'in ut\ntaokeenq chi tenq'aank re xteenq'ankil ajwi' rib' rik'in li xna'leb' li tenamit.\nChijunil li poyanam naru taakole'q chiru chijunil li k'a'aq re ru xb'aanuhom.\nWaqxaqib'xka'k'aalil raqal (28)\nRe chijunil li poyanam li usilal naq sa' chijunil li ruchich'och' chi paab'aaq ta li\nloq'al wankilal xjultikaman arin.\nB'eleeb' xka'k'aalil raqal (29)\nChijunil li poyanam wan xb'aanuhom chiru li xtenamit, xb'aan naq ka'aj wi' aran truuq\ntz'aqal chi waklesinkil rib'.\nNaq wanq sa' li xloq'al ut li xwankilal, chijunil li poyanam ka'aj wi' li chaq'rab'\nnaru taramoq re, re naq chi jo'kan roxloq'inkil li xloql'al xwankil li komon, ut\nchijo'kan tuqtuuq ru twaanq li tenamit.\nLi loq'al wankilal, chaab'ilal usilal a'in maajunsut truuq oksimmanq wi ink'a' junaj ru\nrik'in li xna'leb' ut li xyehom li Xch'uutal li K'ila Tenamit sa' ruchich'ch'.\nLajeeb' xka'k'aalil raqal (30)\nMaani taruuq taasik'oq sa' li Jultikahom a'in, k'a'ru xb'aanunkil re xjeb'al ru li\nloq'al wankilal, usilal chaab'ilal xaqab'anb'il sa' li Jultikahom a'in.",
            "Image": "a6a44976374583ffd0fe5a5b4bd35441"
        }
    }
}

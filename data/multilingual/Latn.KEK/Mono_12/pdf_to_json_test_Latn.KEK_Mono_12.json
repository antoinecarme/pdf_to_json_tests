{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468757,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "LI XJULTIKANKIL XWANKILAL XLOQ'AL LI POYANAM SA' RUCHICH'OCH'\nChaq'b'enb'il xb'aan li xnimla ch'utam li xk'ihal li tenamit sa' ruchich'och', chiru li lajeeb'\nxb'e li xpohil ralankil chiru li chihab' 1,948.\n[Preamble]\nXch'olob'ankil naq li waank sa' xyaalal, li waank sa' usilal ut li tuqtuukilal sa'li\nruchich'och' toj naraj naq xk'eb'al xloq'al ut juntaq'eetaq xwankil chijunil li poyanam;\nXch'olob'ankil naq makach'in li raylal nak'ulman sa' ruchich'och' xb'aan naq maak'a' nake'raj\nre ut xik' nake'ril li xwankilal li xloq'al li poyanam, ut jo'kan naq xxaqab'aman kama' li jual\naajel ru chiru li poyaman li xx'ub'ankil ru li ruchich'och' b'ar wi' li poyanam ink'a' te'xuwa\nrib' ut ink'a' sub'suqeb' sa' neb'a'il, re naq chi jo'kan sa naq te'aatinaq ut sa naq te'xpaab'\nli k'a'ru te'raj;\nXch'olob'ankil naq tento kolb'ilaq sa' li chaq'rab' li xwankilal ut li xloq'al li poyanam, re\nnaq ink'a' taawakliiq chi xkolb'al rix sa' josq'il;\nXch'olob'ankil naq tento ajwi' xwaklesinkil li k'amok ib' sa' usilal sa' xyaanqeb' li k'ila\ntenamit sa' ruchich'och';\nXch'olob'ankil naq li Xch'uutamil li K'ila Tenamit sa' Ruchich'och' (Naciones Unidas) ak\nxe'xaqab' chi us sa' li xhuheb' li xwankilal ut li xloq'al li poyanam, li xjuntaq'eetil li\nwiinq rochb'en li ixq, ut xe'xke' xch'ool chi junajwa xwaklesinkil li tenamit re naq waanq\nxsahilal xyu'am ut twaanq sa' xyaalal;\nXch'olob'ankil naq li k'ila tenamit ch'utch'uukeb' sa' ruchich'och xe'xye naq te'xkol rix li\nxwankil ut li xloq'al li poyanam sa' chijunil li ruchich'och', ut\nXch'olob'ankil naq aajel ru naq juntaq'eet chi tawmaanq ru li na'leb' xyeeman arin, re naq chi\ntz'aqatz'aqal tauxmaanq;\nLi Xnimla Ch'utam li K'ila Tenamit sa' Ruchich'och' naxxaqab' li xjultikankil li xwankilal\nxloq'al li poyanam sa' ruchich'och' re naq a'an wanq sa' xch'ooleb' chijunil li tenamit, a'an\nli te'xsik' chi junelik sa' junesal jo' sa' komonil, re naq te'xwaklesi rik'in li tzolom li\nroxloq'inkil li usilal ut li sahilal a'in ut te'xk'e xch'ool chi xb'aanunkil sa' xb'een\nchijunil li ruchich'och'.\nXb'een raqal (1)\nChijunil li poyanam juntaq'eet wankil xloq'al naq nake'yo'la, ut kama' ak reheb' naq wan\nxna'leb'eb ut nake'reek'a rib', tento naq te'xk'am rib' sa' usilal chirib'ilrib'eb'.\nXkab' raqal (2)\nChijunil li usilal chaab'ilal wan sa' li Jultikahom a'in a'an re chijunil li poyanam, maak'a'\nnaxye b'ar elajenaq, b'ar yo'lajenaq', chanru nailok, ma ixq ma wiinq, k'a'ru li raatinob'aal,\nli xpaab'aal, k'a'ru naxk'a'uxla chirix li awab'ejiink malaq k'a'ru chik chi na'leb'il, us ta\nb'ihom us ta neb'a', ut k'a'aq re ru chik.\nJo'kan ajwi' maak'a' naxye chanru wan li tenamit b'ar wi' chaljenaq wi'.\nRox raqal (3)\nChijunil li poyanam kolb'ilaq rix, jo' li xyu'am jo' li xwanjinik sa' xyaalal.\nXkaa raqal (4)\nMaajun li poyanam tireechani ta junaq chik li poyanam malaq tixtawasi ta rik'in kawil k'anjel.\nA'in ramb'il tz'aqal chiru li chaq'rab'.\nRo' raqal (5)\nMaani taaruuq tatawasiiq, tak'eheq chi toje'k xmaak malaq tasak'e'q chi yo'on malaq takub'siiq\nxwankil xpoyanamil.\nXwaq raqal (6)\nChijunil li poyanam yalaq b'ar naru xaqab'anb9ilaq xwankil chiru li chaq'rab'.\nXwuq raqak (7)\nJuntaq'eeteb' chijunil li poyanam chiru li chaq'rab' ut juntaq'eet ajwi' naq kolb'ilaqeb'",
            "Image": "dcd5c495abd02d578b48bbc6ae7900f2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "chiru. Junta'eet naq kolb'ilaqeb' wi te'raj ch'e'e'k chiru li usilal chaab'ilal wan chisa' li\nJultikahom a'in.\nXwaqxaq raqal (8)\nChijunil li poyanam naru tajitoq chiru li chaq'rab' re naq takole'q xwankilal xloq'al wan sa'\nli Xnimal Ruhil Chaq'rab' jo' ajwi' sa' li k'ila chaq'rab'.\nXb'elee raqal (9)\nMaani naru tachape'q, tak'eheq' sa' tz'alam malaq taisiiq sa' xtenamit wi maak'a' xmaak.\nXlajee raqal (10)\nChijunil li poyanam naru taa'ab'iiq sa' juntaq'eetil ut chiru tenamit, xb'aan junaq li\nraqob'aal aatin ak a'an xk'anjel xaqxooq wi', re naq tasik'e'q chanru wan chiru li chaq'rab'\nmalaq k'a'ut naq yo chi q'ab'aak.\nXjunlajuhil raqal (11)\nChijunil li poyanam q'ab'anb'il, naru xyeb'al naq maak'a' xmaak wi maji' natawman xmaak, chiru\nli chaq'rab' ut chiru li tenamit, ut b'ar wi' nak'utun naq xteenq'aak chi us chi xkolb'al rib'.\nMaani tak'eheq chi toje'k xmaak wi li xb'anuhom malaq ink'a' xb'anuhom, moko maak ta chiru li\ncharq'rab' naq xk'ulman. Jo'kan ajwi' ink'a' naru xk'eb'al xtz'aqob' xtojb'al xmaak wi' maawa'\na'an wan sa' li chaq'rab' naq xmaako'.\nXkab'lajuhil raqal (12)\nMaani tach'i'ch'i'iiq chi maak'a' xyaalal, jo' sa' xjunkab'al, sa' rochoch, malaq xtanql hu,\nmalaq re xjob'al. Chijunil li poyanam naru tixkol rib' chiru li chaq'rab' wi yo chi\nch'i'ch'i'iik chi jo'kan.\nRoxlajuhil raqal (13)\nChijunil li poyanam yalaq b'ar taaruuq tab'eeq ut yaal re k'a'ru tenamitul takanaaq wi' chi\nwaank.\nChijunil li tenamit naru tixkanab' li poyanam, us ta li re, ut naru tasutq'iiq sa xtenamit.\nXkaalajuhil raqal (14)\nWi yo chi sik'e'k junaq li poyanam naru tixkol rib' sa' junaq chik tenamit.\nA'in ink'a' naru xb'aanunkil wi tz'aqal ch'olch'o sa' raqob'aal aatin naq wan xmaak chiru li\nchaq'rab' malaq chiru li xyehom xna'leb'il xch'utaamil li xk'ila tenamitul li ruchich'och'.\nRo'lajuhil raqal (15)\nChijunil li poyanam naru twanq xtenamitul.\nMaani taruuq taisiiq chiru li xtenamitul, jo' ajwi' li xjalb'al wi jo'kan traj.\nXwaqlajuhil raqal (16)\nEb' li wiinq ut eb' li ixq, naq naxraw xq'ehil, naru nake'sumla ut te'waanq us ta te'xk'uub'\nxjunkab'al, ut juntaq'eet xwankileb' naq te'waanq us ta te'xjach rib' moqon. Li usilal a'in\na'an re chijunila li poyanam, maak'a' naxye chanru nailok, b'ar xtenamitul malaq li xpaab'aal.\nNaru li sumlaak wi' li poyanam te'raj sumlaak.\nLi junkab'al a'an tz'aqal li xaqxo wi' junaq li tenamit, jo'kan naq kolb'ilaq xb'aan li tenamit\njo' ajwi' li x'awab'ejilal li tenamit.\nXwuqlajuhil raqal (17)\nChijunil li poyanam naru twaanq k'a'aq ru re, chi xjunesalil ut sa' komanil.\nMaani tamaq'e'q li k'a'aq ru re chiru chi maak'a'aq xyaalal.\nXwaqxaqlajuhil raqal (18)\nChijunil li poyanam taruuq tixk'a'uxla, tireek'a ut tixpaab' li k'a'ru traj; taruuq ajwi'\ntixjal li xpaab'aal malaq lix k'a'uxl, taruuq tixb'aanu li xpaab'aal malaq li xk'a'uxl, chi\nxjunesal ut sa' komonil, chiru tenamit malaq sa' muqmu, chi k'utb'il, chi b'aanunb'il malaq chi\nilb'il.",
            "Image": "8a218b794c5ecbc30be276b4ffa18541"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Xb'eleelajuhil raqal (19)\nChijunil li poyanam naru tixye li k'a'ru nak'ulun sa' xch'ool; ink'a' naru tach'i'ch'i'iiq\nxb'aan a'an, taruuq tixsik', tixk'ul li k'ila na'leb' ut tarisi resil yalaq b'ar.\nXjunmayil raqal (20)\nChijunil li poyanam naru tixch'utub' rib' ut tixyoob' xch'utam chi tuqtuukilal.\nMaani tamine'q chiru waank sa' junaq ch'utam.\nJun xka'k'aalil raqal (21)\nChijunil li poyanam naru naoken sa' x'awab'ejilal li xtenamit, a'anaq ajwi' malaq yal tixsik'\nruuchil.\nChijunil li poyanam naru naok chi k'anjelak chiru li awab'ejilal sa' li xtenamit.\nLi k'a'ru naraj li tenamit a'an li nataqlan sa' xb'een li xb'aanuhom li awab'ejilal; aran\nnak'utun naq nawan li sik'ok u, ab'an tento xb'aanunkil naq naxtaw xq'ehil, te'okeenq chijunil\nut sa' muqmu re naq yaal re li tenamit ani tixxaqab'.\nWiib' xka'k'aalil raqal (22)\nChijunil li poyanam kolb'ilaq rix ut teenq'anb'ilaq, li xtenamitul ut li xteenq li ab'l tenamit\ntento naq te'xsik' xyaalal xteenq'ankil, kama' naraj xloq'al xwankilal re naq sa wanq.\nOxib' xka'ak'aalil raqal (23)\nChijunil li poyanam naru nak'anjelak, naru tixsik' ru xk'anjel, chaab'il k'anjel ut kolb'ilaq\nre naq junelik waanq xk'anjel.\nChijunil li poyanam juntaq'eetaq xtojb'al naq juntaq'eet k'anjel xb'aanu.\nChijunil li poyanam chaab'il tojb'ilaq re naq wanq rochb'en li xjunkab'al sa' xyaalal, kama'\nnaraj li xloq'al xwankilal. Jual us wi naru xk'ub'ankil chic b'ayaq ru.\nChijunil li poyanam naru naxyoob' xch'uut ut naru naok sa' ch'uut re xkolb'al rix li xk'anjel.\nKaahib' xka'k'aalil raqal (24)\nChijunil li poyanam naru nahilan, tirajsi ru naq maak'a'aq xk'anjel, tz'aqalaq ru li xkutan ut\ntojb'ilaq naq tahilaanq.\nOob' xka'k'aalil raqal (25)\nChijunil li poyanam kolb'ilaq li xyu'am, jo' ajwi' re li xjunkab'al, re naq kawaq ut sahaq sa'\nxch'ool, waanq xwa ruk'a', raq'ej, rochoch, ilb'ilaq sa' xyajel; kolb'ilaq rix wi taasachq\nxk'anjel, wi tayajeerq, wi tixtoch' rib', wi tajunataliiq, wi tatiixq, malaq k'a'aq chik re ru\ntixk'ul.\nLi nab'ej ut li kok'al a'an jual ilb'ilaqeb' chi us. Chijunil li kok'al juntaq'eet rilb'aleb'\nus ta ink'a' sumsukeb' li xyuwa'.\nWaqib' xka'k'aalil raqal (26)\nChijunil li poyanam naru natzolok. Li tzolom tento naq wanq chi siib'il us ta ka'aj wi' li\nxtikib'ankil. Li xtikib'ankil tento xb'aanunkil. Li xkomon chijunil te'ruuq te'okeenq chirix.\nLi xwaklesinkil ut li xtuqub'ankil ru li poyanam a'an li xk'anjel li tzolom, jo' ajwi' li\nxkawob'resinkil li roxloq'inkil li xloq'al xwankilal li poyanam ut li waank sa' xyaalal;\ntixteenq'a li k'amok ib' sa' usilal, li kuyuk maak ut li rahok ib' sa' xyaanqeb' chijunil li\ntenamit, xch'uutal tenamit ut li paab'aal; ut tixteenq'a xwaklesinkil xna'leb' li xch'uutal li\nk'ila tenamit sa' ruchich'och' re li usilal tuqtuukilal.\nLi na'b'ej yuwa'b'ej naru te'xsik' ru li xtzolomeb' li ral xk'ajol.\nWuqub' xka'k'aalil raqal (27)\nChijunil li poyanam naru naoken sa' li xb'aanuhom li tenamit, tirajsi ru rik'in ut taokeenq chi\ntenq'aank re xteenq'ankil ajwi' rib' rik'in li xna'leb' li tenamit.\nChijunil li poyanam naru taakole'q chiru chijunil li k'a'aq re ru xb'aanuhom.\nWaqxaqib'xka'k'aalil raqal (28)",
            "Image": "797affe7092b6afdb8fcdf653d8e1486"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Re chijunil li poyanam li usilal naq sa' chijunil li ruchich'och' chi paab'aaq ta li loq'al\nwankilal xjultikaman arin.\nB'eleeb' xka'k'aalil raqal (29)\nChijunil li poyanam wan xb'aanuhom chiru li xtenamit, xb'aan naq ka'aj wi' aran truuq tz'aqal\nchi waklesinkil rib'.\nNaq wanq sa' li xloq'al ut li xwankilal, chijunil li poyanam ka'aj wi' li chaq'rab' naru\ntaramoq re, re naq chi jo'kan roxloq'inkil li xloql'al xwankil li komon, ut chijo'kan tuqtuuq\nru twaanq li tenamit.\nLi loq'al wankilal, chaab'ilal usilal a'in maajunsut truuq oksimmanq wi ink'a' junaj ru rik'in\nli xna'leb' ut li xyehom li Xch'uutal li K'ila Tenamit sa' ruchich'ch'.\nLajeeb' xka'k'aalil raqal (30)\nMaani taruuq taasik'oq sa' li Jultikahom a'in, k'a'ru xb'aanunkil re xjeb'al ru li loq'al\nwankilal, usilal chaab'ilal xaqab'anb'il sa' li Jultikahom a'in.",
            "Image": "bae74ff2ca33f47d4f248e147b274180"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469690,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "IRAEGUl BOTATAIGACHA ICOMANTAIGUIRO OCA NIBARINTSICA\n[Preamble]\nAiti ora caninaro ora icogaigui angantaigu\u00eb antagaisati matsiguenga.\nTen\u00ed ongomeite queroca inintacagaig\u00e1i pairo-raca anganquero ora\ncaninaro.\nAQUENGAIGACA ora antagaisati matsiguenga aisati icantaigaca. Aroquenta\nibogaigu\u00eb iriro matsiguengasonori. Iroro teni ongomeite cara paniro\nimeratimari ira basini. Teni ongomeite cara paniro ingantaguebiritir\u00ed\ncatsimaro ira basin\u00ed. Aisati caninataque antagaisati matsiguenga\nintimasantaigue caninasati.\nAQUENGAIGACA cara tojai icantaguebiritengani ora te onganinate ira\nmatsiguenga tenta irog\u00f3igue irirojegui matsiguengasonori. Icantaigu\u00ebri\nora og\u00f3igui eiro te ongomeite. Aquengaigaca cara iroguiaque omagaro\nmatsiguenga intimaigu\u00eb caninasati. Teni ongomeite intsorogaigue,\nteatisati ongomeite iritasegue, carari caninataque antagaisati\nirinibataigue ora ijique caninaro, aisati caninataque inguemisantaigu\u00eb\nora ijique caninaro.\nAQUENGAIGACA caninataque ang\u00e1bintsaigueri omagaro matsiguenga arota\ningantaigu\u00eb ora ijique caninaro. Aique quero icogaigui iriocairi\nitingomipague.\nAQUENGAIGACA caninataque intimaigue caninasat\u00ed antagaisat\u00ed matsiguenga.\nQuero iguis\u00ebgotobaga, querootisati y\u00f3gobaga, querootisati\nyomintsorogobaga ira paniacha omagaropaguequ\u00eb.\nAQUENGAIGACA eiro irag\u00e1tane omagarojegui pa\u00eds ora jitacha Naciones\nUnidas cara antagaisati matsiguenga ingantaigu\u00eb ora ijitaigui caninaro\naisa teni ongomeite cara te pairi iranintacaguiri ingantiro.\nAquengaigaca cara aisati icantaigaca omagaro, s\u00ebrari aisati tsinane.\nAquengaigaca caninataque omitocotaguetiri antagaisati matsiguenga\nintimaigue caninasati.\nAQUENGAIGACA cara caninataque omitocotaigueri omagaro matsiguenga\niraniacaninatobaguima aisati iranintacagobagu\u00ebma ingantaigu\u00eb ora\ncaninaropague.\nAQUENGAIGACA caninataque irog\u00f3igue antagaisati matsiguenga ora\naquengaigaca.\nIRAEGUl BOTATAIGACHA ICOMANTAIGUIRO OCA NIBARINTSICA:\nAiti ora caninaropague. Caninataque ingantaiguero antagaisati\nmatsiguenga. Teni ongomeite cara queroca inintacagaig\u00e1i pairiraca\nanganquero ora caninaro. Aisati caninataque ingomantagu\u00ebqueri\nimatsiguenga itingomipague irogometaigu\u00ebri cara isicoiraqu\u00eb arota\niraniacaninatobagu\u00ebma omagaro matsiguengajegui atiraca itimaiguira.\n1.\nAntagaisati matsiguenga ibogaigu\u00eb matsiguengasonorl. Aisati icantaigaca.",
            "Image": "890979ea2fee979f5de9af7585df5124"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Teni iromerataiguengani. Antagaisati iquengaigui aisati ig\u00f3iguiro ora\ncaninaro aisati ig\u00f3iguiro ora te onganinate. Iroro caninataque omagaro\nmatsiguenga iraniacaninataigueri ira basiniati matsiguenga aisati\ningantaiguer\u00ed ora caninaro.\n2.\nAntagaisati ora ocomanti oca sanguenarica irasi omagaro matsiguenga.\nTeni ongomeite cara queroca pairiraca inintacagaig\u00e1i anganquero. Jemita\nobiro s\u00ebrari, jemita obiro tsinane, jemita obiro biracocha,\nmatsiguengasonori, tsitari. Jemita pinibare, j emita pitosorintsite,\njemita ora piquengui, jemita tojai piguireguite. Aisati jemita negaraca\npitimi, jemita pairoraca ijitara pitingomi. Teni ongomeite cara queroca\ninintacaguimi pinganquero ora osanguenataga yaca.\n3.\nTeni ongomeite cara ir\u00f3guimi pairiraca. Teatisati ongomeite cara\nimeratimi basini, teatisati ongomeite cara pairiraca ingantaguebiriquemi\nora catsimaro.\n4.\nTen\u00ed ongomeite cara pairiraca iromanant\u00ebr\u00ed ira basini. Quero ini\nibimantaga.\n5.\nObironta matsiguenga, ten\u00ed ongomeite cara iratsipiriaquemi pairiraca.\n6.\nCaninataque itingomipague iraniacaninataiguer\u00ed antagaisati matsiguenga.\nAinta itingomi ira jitacha joes. Iraniaquerita iriro omagaro matsiguenga\ncaninari.\n7.\nAiti sanguenaripague caninaro ora iquengaigaca itingomi. Ora\nsanguenaripaguera oc\u00e1bintsaigu\u00ebri antagaisati matsiguenga aisati\nicantaigaca omagaro matsiguenga catingasatiqu\u00eb sanguenari.\n8.\nIra joes ing\u00e1bintsaigu\u00ebmi cara sanguenariqu\u00eb iromitocoquem\u00ed cara ainta\npairiraca quero inintacaguimi pinganque ora ijique caninaro omagaro\nmatsiguenga.\n9.\nTeni ongomeite cara ir\u00e1gasitimi pairiraca, teatisati cara\niromingasiquemi, teatisati cara iriocasiquerni piguebatsitequ\u00eb.\n10.\nAroca pinganque ora te onganinate, aisati aintaca ira comant\u00ebgot\u00ebmine\ncara picanque ora te onganinate, quero igoontimi querootisati",
            "Image": "85909d33eee6b652db460cda77d45432"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "icomant\u00ebgotim\u00ed picasit\u00edgote ira joes queroca iniacaninatim\u00ed.\nQuerootisati icomant\u00ebgotimi pairiraca ora pinganque queroquerai\npicomant\u00ebgota obiat\u00ed,\n11.\nAintaca ir\u00e1 comant\u00ebgot\u00ebmi picanque ora te o\u00f1ganinate, iraniacaninatimita\njoes irooti irogoontasantimi cara picantagueti ora te onganinate. Aisati\nim\u00ebmita ora pininti arota pingomant\u00ebgot\u00ebma caninasati.\nTeni ongomeite cara ingasit\u00edgatimi cara sanguenariqu\u00eb teca\ninguengaiguema pitingomi teraiquerai pingantaguete ora te onganinate.\n12.\nTeni ongomeite cara ingantocotaguetasitimi obiro, aisati cara\njrinibat\u00ebgotaguetasitimari pomatsiguenga. Ora sanguenari ong\u00e1bints\u00ebmi.\n13.\nTeni ongomeite cara pairiraca quero inintacaguimi pijatagu\u00ebque cara\npingogue negaraca pintimaque cara quibatsiqu\u00eb teni asintasitengani.\nAisati caninataque pisotocan\u00eb paisipaguequ\u00eb, aisati pasi pobaisitequ\u00eb,\naisati caninataque popigaima pobaisitequ\u00eb.\n14.\nCara ingantagu\u00ebquimi catsimaro, caninataque pijaque cara basiniatiqu\u00eb\npa\u00eds arota ing\u00e1bintsaimi canta.\nCara picantagu\u00ebque ora te onganinate quero pisiga cara basiniatiqu\u00eb\npa\u00eds. Caninataque irogoontimi cara pasi pobaisitequ\u00eb aisati\ningomant\u00ebgotimi ora picanque. Ingasit\u00edgatimi cara picantagu\u00ebque ora te\nonganinate.\n15.\nCaninataque antagaisati matsiguenga inganque: \"Oca paisica iroonti nasi\nnobaisite\". Quero pairi y\u00e1gopitimi cara picanque: Oca nasiati\nnobaisite\".\nQuerootisati pairiraca y\u00e1gopitimi cara pingogu\u00eb pijocan\u00ebro pobaisite\naisati pijaque cara iroraiqu\u00eb pobaisite.\n16.\nAinta ira ogomeantatsi teni ongomeite p\u00e1gue pijina cara onibateca\nbasiniati nibarintsi cagaro pasi. Teni ongomeite oca ogomeantagantsica.\nCaninataque p\u00e1gue pijina arota irinane pijanequite irootisati\npomatsiguenga. Aroca inganque quero p\u00e1gui pijina basiniatinta onibare,\nquero piquemisantir\u00ed tenta irog\u00f3te ora icanti. Aitosati asi tsinane ira\n\u00e1gu\u00eb ojime. Caninataque \u00e1guero ojime jemita irinibare.\nPaniro p\u00e1guiro pijina, paniro p\u00e1gu\u00ebri pijime cara pinguengu\u00ebma pitirooti\nobiro.",
            "Image": "6a503c9330bd98cec0650a4d4844d4c8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Caninataque ong\u00e1bints\u00ebmi gobirino obiro aisa pijina aisa pijaniquite.\n17.\nCaninataque antagaisati matsiguenga ingasint\u00ebmaro ora iraisati:\niguebatsite, ibango, irantom\u00ebnto, aisati basinipague.\nTen\u00ed ongomeite cara pairiraca ir\u00e1gopitimi ora pasiati.\n18.\nTeni ongomeite cara pairiraca irag\u00e1quemi ora pinguengu\u00ebma aisati ora\npinguemisanque. Caninataque pinguemisanqueri pasi pitosorintsite. Aisati\ncaninataque cara picogui pingampiatiro ora pinguengu\u00ebma aisati ora\npinguemisanque. Caninataque pomanocotiri pitosorintsite aisati\npogometocotiri catingasatiqu\u00eb matsiguenga.\n19.\nCaninataque antagaisati matsiguenga inguengu\u00ebma ora ijique caninaro\naisati caninataque ingomantaguetiro atiraca ininti. Teni ongomeite cara\npairiraca inganquemi ora te onganinate aroquenta piquianca ora basiniati\nora te inguenguema iriro.\n20.\nCaninataque popatoitima obirojequi arota pintaigu\u00eb ora caninaro.\nAisati queroca pininti popatota, caninataque.\n21.\nCaninataque cara antagaisati matsiguenga ingomant\u00ebro igobirinote ora\nicogui iriro. Queroca icantiro iriati caninataque irag\u00e1que basini ira\nnibabintineri catingasatiqu\u00eb itingomipague.\nAitica ora onganquineri matsiguenga pigobirinote. caninataque onganquimi\nomagaro obirojequi.\nOra inintaigue matsiguengajegui ag\u00e1queri ora ingantaigu\u00eb itingomipague.\nAisati caninataque irirai itingomi irip\u00ebgairi ira irinaga cara\nirag\u00e1taigu\u00eb\u00f1 imatsiguenga.\n22.\nCaninataque antagaisati matsiguenga intarobacaate aisati irante arota\ninganinas\u00ebretan\u00eb irironta matsiguengasonori. Aisati caninataque\nigobirinote omitocotiri intimaque caninasati aisati inganinatan\u00eb.\n23.\nCaninataque intarobacaate matsiguengajegui inganque ora oganinat\u00ebrini\natiraca iranint\u00eb. Queroca pini itarobacaare omitocotirita igobirinote\niraniaquero irorai itarobacaare.\nCaninataque antagaisati matsiguenga ir\u00e1guiri iriatisati quirequi aisati\nicantari ibega pairiraca basini cara inganque irootisati itarobacaare.",
            "Image": "1195058b9dea90edc45f21e1ac50cb02"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Caninataque cara intarobacaate matsiguenga ir\u00e1guiri iguireguite ira\ncotonguiboro arota quero itasegui iriro querootisati imatsiguenga.\nQueroca cotonguiboro ainta iromitocoquerl.\nCaninataque antagaisati matsiguenga intsibatimari basini\nirapatoitaigu\u00ebma cara ing\u00e1bintsaigu\u00ebma ora iraisatijegui.\n24.\nCaninataque\ncataguiteri\nora jitacha\nmatsiguenga\nintarobacaate omagaro matsiguenga. Aisati caninataque\ncomagoriantague cara quero itarobacaati. Aisati caninataque\nvacaci\u00f3n cara p\u00ebrosati irip\u00ebnabintiri antagaisati\niguireguite.\n25.\nCaninataque pintarobacaate antagaisati obirojegui p\u00e1gu\u00ebri quirequi ira\ncotonquiboro arota popaigue quero pitasegui, cotonguiboro asi\npomanchaqui obiro aisati asi pijina aisati irasi pijaniquite, aisati\ncotonguiboro asi jompi. Aisati caninataque ainta iromitocoquemi aroca\npijanait\u00eb, aroca otsonquima pitarobacaare, aroca ingamaque ira\ncasintimi, aroca pintiasiparitan\u00eb.\nCaninataque ainta ira ing\u00e1bints\u00ebro aisati iromitocotiro antagaisati\ntsinane aisati ojaniquite cara ontsomaqueri. Aisati caninataque\ning\u00e1bintsaigueri omagaro janequi jemita irog\u00f3tengani iriri.\n26.\nCaninataque irisitoriataigue antagaisati matsiguenga cara isicoiraqu\u00eb\ncara ip\u00ebnabentineri igobirinote ora op\u00ebnatima primaria. Irag\u00e1queri\nianiquite casintari cara irisitoriate. Caninataque irog\u00f3igan\u00eb irogomere\ninganinatan\u00eb, aisati iraniacaninataigueri ira basini irogomere, aisati\nirog\u00f3tan\u00eb intimaque caninasati, aisati iromitocoqueri antagaisati\nmatsiguenga iraniacaninatobagu\u00ebma cara ocanti oca sanguenarica.\nCaninataque irisitoriataigue antagaisati arota irog\u00f3tan\u00ebro ora caninaro\ncara inganinas\u00ebretan\u00eb, aisati iraniacaninatiri ira basiniati aisa\niromitocoqueri imatsiguenga cara iraniacaninataigu\u00ebri iraegui basiniati.\nIraegui casintari janequi inganque pairo irogometaigu\u00ebri ianiquite.\n27.\nCaninataque antagaisati matsiguenga intsibataiguemari imatsiguenga cara\nomagaro inganque ora yameitaigaca irirojegui.\nAinta matsiguenga ingosit\u00ebri basini ora inganque, ora irobetsique\nirorai, aisati ora irisanguenatagu\u00ebque. Oca te ongomeite.\n28.\nCaninataque antagaisati matsiguenga intimaigu\u00eb cara inguemisanquero oca\nsanguenarica.\n29.",
            "Image": "99f9ad252fb6afb166ed333cb999e3a8"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Caninataque antagaisati matsiguenga iraniacaninataigueri itingomi ira\nimatsiguenga, aisati inguemisanqueri itingomipague arota intimaigue\ncaninasati antagaisati.\nInguemisantirota antagaisati matsiguenga ora iquengaigaca aisati ora\nisanguenaque itingomipague. Cara inganque negaca iromitocotaigu\u00ebri\nomagaro itimanamitane cara ibaisitequ\u00eb cara intimaigu\u00eb caninasati\nomagaro.\nAngagaisati matsiguenga inguemisanquerota oca sanguenarica ora\niquengaigaca aisati ora isanguenataigu\u00eb irag\u00e1tane tojai pa\u00eds oraegui\njitacha Naciones Unidas.\n30.\nOca sanguenarica quero ipiri pairiraca matsiguenga querootisati\npairoraca gobirino cara ingantaguebiritiri catsimaro ira matsiguenga.",
            "Image": "44c6987809847e1f459273ce88a64598"
        }
    }
}

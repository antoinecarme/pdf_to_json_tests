{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469767,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "IRAEGUl BOTATAIGACHA ICOMANTAIGUIRO OCA NIBARINTSICA\n[Preamble]\nAiti ora caninaro ora icogaigui angantaigu\u00eb antagaisati matsiguenga. Ten\u00ed ongomeite queroca inintacagaig\u00e1i pairo-\nraca anganquero ora caninaro.\nAQUENGAIGACA ora antagaisati matsiguenga aisati icantaigaca. Aroquenta ibogaigu\u00eb iriro matsiguengasonori. Iroro\nteni ongomeite cara paniro imeratimari ira basini. Teni ongomeite cara paniro ingantaguebiritir\u00ed catsimaro ira\nbasin\u00ed. Aisati caninataque antagaisati matsiguenga intimasantaigue caninasati.\nAQUENGAIGACA cara tojai icantaguebiritengani ora te onganinate ira matsiguenga tenta irog\u00f3igue irirojegui\nmatsiguengasonori. Icantaigu\u00ebri ora og\u00f3igui eiro te ongomeite. Aquengaigaca cara iroguiaque omagaro matsiguenga\nintimaigu\u00eb caninasati. Teni ongomeite intsorogaigue, teatisati ongomeite iritasegue, carari caninataque\nantagaisati irinibataigue ora ijique caninaro, aisati caninataque inguemisantaigu\u00eb ora ijique caninaro.\nAQUENGAIGACA caninataque ang\u00e1bintsaigueri omagaro matsiguenga arota ingantaigu\u00eb ora ijique caninaro. Aique quero\nicogaigui iriocairi itingomipague.\nAQUENGAIGACA caninataque intimaigue caninasat\u00ed antagaisat\u00ed matsiguenga. Quero iguis\u00ebgotobaga, querootisati\ny\u00f3gobaga, querootisati yomintsorogobaga ira paniacha omagaropaguequ\u00eb.\nAQUENGAIGACA eiro irag\u00e1tane omagarojegui pa\u00eds ora jitacha Naciones Unidas cara antagaisati matsiguenga ingantaigu\u00eb\nora ijitaigui caninaro aisa teni ongomeite cara te pairi iranintacaguiri ingantiro. Aquengaigaca cara aisati\nicantaigaca omagaro, s\u00ebrari aisati tsinane. Aquengaigaca caninataque omitocotaguetiri antagaisati matsiguenga\nintimaigue caninasati.\nAQUENGAIGACA cara caninataque omitocotaigueri omagaro matsiguenga iraniacaninatobaguima aisati iranintacagobagu\u00ebma\ningantaigu\u00eb ora caninaropague.\nAQUENGAIGACA caninataque irog\u00f3igue antagaisati matsiguenga ora aquengaigaca.\nIRAEGUl BOTATAIGACHA ICOMANTAIGUIRO OCA NIBARINTSICA:\nAiti ora caninaropague. Caninataque ingantaiguero antagaisati matsiguenga. Teni ongomeite cara queroca\ninintacagaig\u00e1i pairiraca anganquero ora caninaro. Aisati caninataque ingomantagu\u00ebqueri imatsiguenga itingomipague\nirogometaigu\u00ebri cara isicoiraqu\u00eb arota iraniacaninatobagu\u00ebma omagaro matsiguengajegui atiraca itimaiguira.\n1.\nAntagaisati matsiguenga ibogaigu\u00eb matsiguengasonorl. Aisati icantaigaca. Teni iromerataiguengani. Antagaisati\niquengaigui aisati ig\u00f3iguiro ora caninaro aisati ig\u00f3iguiro ora te onganinate. Iroro caninataque omagaro\nmatsiguenga iraniacaninataigueri ira basiniati matsiguenga aisati ingantaiguer\u00ed ora caninaro.\n2.\nAntagaisati ora ocomanti oca sanguenarica irasi omagaro matsiguenga. Teni ongomeite cara queroca pairiraca\ninintacagaig\u00e1i anganquero. Jemita obiro s\u00ebrari, jemita obiro tsinane, jemita obiro biracocha, matsiguengasonori,\ntsitari. Jemita pinibare, j emita pitosorintsite, jemita ora piquengui, jemita tojai piguireguite. Aisati jemita\nnegaraca pitimi, jemita pairoraca ijitara pitingomi. Teni ongomeite cara queroca inintacaguimi pinganquero ora\nosanguenataga yaca.\n3.\nTeni ongomeite cara ir\u00f3guimi pairiraca. Teatisati ongomeite cara imeratimi basini, teatisati ongomeite cara\npairiraca ingantaguebiriquemi ora catsimaro.\n4.\nTen\u00ed ongomeite cara pairiraca iromanant\u00ebr\u00ed ira basini. Quero ini ibimantaga.\n5.\nObironta matsiguenga, ten\u00ed ongomeite cara iratsipiriaquemi pairiraca.\n6.\nCaninataque itingomipague iraniacaninataiguer\u00ed antagaisati matsiguenga. Ainta itingomi ira jitacha joes.\nIraniaquerita iriro omagaro matsiguenga caninari.\n7.\nAiti sanguenaripague caninaro ora iquengaigaca itingomi. Ora sanguenaripaguera oc\u00e1bintsaigu\u00ebri antagaisati\nmatsiguenga aisati icantaigaca omagaro matsiguenga catingasatiqu\u00eb sanguenari.\n8.\nIra joes ing\u00e1bintsaigu\u00ebmi cara sanguenariqu\u00eb iromitocoquem\u00ed cara ainta pairiraca quero inintacaguimi pinganque ora\nijique caninaro omagaro matsiguenga.",
            "Image": "60db6ab13096c25776068efceddd1068"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "9.\nTeni ongomeite cara ir\u00e1gasitimi pairiraca, teatisati cara iromingasiquemi, teatisati cara iriocasiquerni\npiguebatsitequ\u00eb.\n10.\nAroca pinganque ora te onganinate, aisati aintaca ira comant\u00ebgot\u00ebmine cara picanque ora te onganinate, quero\nigoontimi querootisati icomant\u00ebgotim\u00ed picasit\u00edgote ira joes queroca iniacaninatim\u00ed. Querootisati icomant\u00ebgotimi\npairiraca ora pinganque queroquerai picomant\u00ebgota obiat\u00ed,\n11.\nAintaca ir\u00e1 comant\u00ebgot\u00ebmi picanque ora te o\u00f1ganinate, iraniacaninatimita joes irooti irogoontasantimi cara\npicantagueti ora te onganinate. Aisati im\u00ebmita ora pininti arota pingomant\u00ebgot\u00ebma caninasati.\nTeni ongomeite cara ingasit\u00edgatimi cara sanguenariqu\u00eb teca inguengaiguema pitingomi teraiquerai pingantaguete ora\nte onganinate.\n12.\nTeni ongomeite cara ingantocotaguetasitimi obiro, aisati cara jrinibat\u00ebgotaguetasitimari pomatsiguenga. Ora\nsanguenari ong\u00e1bints\u00ebmi.\n13.\nTeni ongomeite cara pairiraca quero inintacaguimi pijatagu\u00ebque cara pingogue negaraca pintimaque cara quibatsiqu\u00eb\nteni asintasitengani.\nAisati caninataque pisotocan\u00eb paisipaguequ\u00eb, aisati pasi pobaisitequ\u00eb, aisati caninataque popigaima pobaisitequ\u00eb.\n14.\nCara ingantagu\u00ebquimi catsimaro, caninataque pijaque cara basiniatiqu\u00eb pa\u00eds arota ing\u00e1bintsaimi canta.\nCara picantagu\u00ebque ora te onganinate quero pisiga cara basiniatiqu\u00eb pa\u00eds. Caninataque irogoontimi cara pasi\npobaisitequ\u00eb aisati ingomant\u00ebgotimi ora picanque. Ingasit\u00edgatimi cara picantagu\u00ebque ora te onganinate.\n15.\nCaninataque antagaisati matsiguenga inganque: \"Oca paisica iroonti nasi nobaisite\". Quero pairi y\u00e1gopitimi cara\npicanque: Oca nasiati nobaisite\".\nQuerootisati pairiraca y\u00e1gopitimi cara pingogu\u00eb pijocan\u00ebro pobaisite aisati pijaque cara iroraiqu\u00eb pobaisite.\n16.\nAinta ira ogomeantatsi teni ongomeite p\u00e1gue pijina cara onibateca basiniati nibarintsi cagaro pasi. Teni ongomeite\noca ogomeantagantsica. Caninataque p\u00e1gue pijina arota irinane pijanequite irootisati pomatsiguenga. Aroca inganque\nquero p\u00e1gui pijina basiniatinta onibare, quero piquemisantir\u00ed tenta irog\u00f3te ora icanti. Aitosati asi tsinane ira\n\u00e1gu\u00eb ojime. Caninataque \u00e1guero ojime jemita irinibare.\nPaniro p\u00e1guiro pijina, paniro p\u00e1gu\u00ebri pijime cara pinguengu\u00ebma pitirooti obiro.\nCaninataque ong\u00e1bints\u00ebmi gobirino obiro aisa pijina aisa pijaniquite.\n17.\nCaninataque antagaisati matsiguenga ingasint\u00ebmaro ora iraisati: iguebatsite, ibango, irantom\u00ebnto, aisati\nbasinipague.\nTen\u00ed ongomeite cara pairiraca ir\u00e1gopitimi ora pasiati.\n18.\nTeni ongomeite cara pairiraca irag\u00e1quemi ora pinguengu\u00ebma aisati ora pinguemisanque. Caninataque pinguemisanqueri\npasi pitosorintsite. Aisati caninataque cara picogui pingampiatiro ora pinguengu\u00ebma aisati ora pinguemisanque.\nCaninataque pomanocotiri pitosorintsite aisati pogometocotiri catingasatiqu\u00eb matsiguenga.\n19.\nCaninataque antagaisati matsiguenga inguengu\u00ebma ora ijique caninaro aisati caninataque ingomantaguetiro atiraca\nininti. Teni ongomeite cara pairiraca inganquemi ora te onganinate aroquenta piquianca ora basiniati ora te\ninguenguema iriro.\n20.\nCaninataque popatoitima obirojequi arota pintaigu\u00eb ora caninaro.\nAisati queroca pininti popatota, caninataque.\n21.",
            "Image": "cdea4daac6da48fecf031026310f4527"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Caninataque cara antagaisati matsiguenga ingomant\u00ebro igobirinote ora icogui iriro. Queroca icantiro iriati\ncaninataque irag\u00e1que basini ira nibabintineri catingasatiqu\u00eb itingomipague.\nAitica ora onganquineri matsiguenga pigobirinote. caninataque onganquimi omagaro obirojequi.\nOra inintaigue matsiguengajegui ag\u00e1queri ora ingantaigu\u00eb itingomipague. Aisati caninataque irirai itingomi\nirip\u00ebgairi ira irinaga cara irag\u00e1taigu\u00eb\u00f1 imatsiguenga.\n22.\nCaninataque antagaisati matsiguenga intarobacaate aisati irante arota inganinas\u00ebretan\u00eb irironta matsiguengasonori.\nAisati caninataque igobirinote omitocotiri intimaque caninasati aisati inganinatan\u00eb.\n23.\nCaninataque intarobacaate matsiguengajegui inganque ora oganinat\u00ebrini atiraca iranint\u00eb. Queroca pini itarobacaare\nomitocotirita igobirinote iraniaquero irorai itarobacaare.\nCaninataque antagaisati matsiguenga ir\u00e1guiri iriatisati quirequi aisati icantari ibega pairiraca basini cara\ninganque irootisati itarobacaare.\nCaninataque cara intarobacaate matsiguenga ir\u00e1guiri iguireguite ira cotonguiboro arota quero itasegui iriro\nquerootisati imatsiguenga. Queroca cotonguiboro ainta iromitocoquerl.\nCaninataque antagaisati matsiguenga intsibatimari basini irapatoitaigu\u00ebma cara ing\u00e1bintsaigu\u00ebma ora iraisatijegui.\n24.\nCaninataque intarobacaate omagaro matsiguenga. Aisati caninataque cataguiteri comagoriantague cara quero\nitarobacaati. Aisati caninataque ora jitacha vacaci\u00f3n cara p\u00ebrosati irip\u00ebnabintiri antagaisati matsiguenga\niguireguite.\n25.\nCaninataque pintarobacaate antagaisati obirojegui p\u00e1gu\u00ebri quirequi ira cotonquiboro arota popaigue quero\npitasegui, cotonguiboro asi pomanchaqui obiro aisati asi pijina aisati irasi pijaniquite, aisati cotonguiboro asi\njompi. Aisati caninataque ainta iromitocoquemi aroca pijanait\u00eb, aroca otsonquima pitarobacaare, aroca ingamaque\nira casintimi, aroca pintiasiparitan\u00eb.\nCaninataque ainta ira ing\u00e1bints\u00ebro aisati iromitocotiro antagaisati tsinane aisati ojaniquite cara ontsomaqueri.\nAisati caninataque ing\u00e1bintsaigueri omagaro janequi jemita irog\u00f3tengani iriri.\n26.\nCaninataque irisitoriataigue antagaisati matsiguenga cara isicoiraqu\u00eb cara ip\u00ebnabentineri igobirinote ora\nop\u00ebnatima primaria. Irag\u00e1queri ianiquite casintari cara irisitoriate. Caninataque irog\u00f3igan\u00eb irogomere\ninganinatan\u00eb, aisati iraniacaninataigueri ira basini irogomere, aisati irog\u00f3tan\u00eb intimaque caninasati, aisati\niromitocoqueri antagaisati matsiguenga iraniacaninatobagu\u00ebma cara ocanti oca sanguenarica.\nCaninataque irisitoriataigue antagaisati arota irog\u00f3tan\u00ebro ora caninaro cara inganinas\u00ebretan\u00eb, aisati\niraniacaninatiri ira basiniati aisa iromitocoqueri imatsiguenga cara iraniacaninataigu\u00ebri iraegui basiniati.\nIraegui casintari janequi inganque pairo irogometaigu\u00ebri ianiquite.\n27.\nCaninataque antagaisati matsiguenga intsibataiguemari imatsiguenga cara omagaro inganque ora yameitaigaca\nirirojegui.\nAinta matsiguenga ingosit\u00ebri basini ora inganque, ora irobetsique irorai, aisati ora irisanguenatagu\u00ebque. Oca te\nongomeite.\n28.\nCaninataque antagaisati matsiguenga intimaigu\u00eb cara inguemisanquero oca sanguenarica.\n29.\nCaninataque antagaisati matsiguenga iraniacaninataigueri itingomi ira imatsiguenga, aisati inguemisanqueri\nitingomipague arota intimaigue caninasati antagaisati.\nInguemisantirota antagaisati matsiguenga ora iquengaigaca aisati ora isanguenaque itingomipague. Cara inganque\nnegaca iromitocotaigu\u00ebri omagaro itimanamitane cara ibaisitequ\u00eb cara intimaigu\u00eb caninasati omagaro.\nAngagaisati matsiguenga inguemisanquerota oca sanguenarica ora iquengaigaca aisati ora isanguenataigu\u00eb irag\u00e1tane\ntojai pa\u00eds oraegui jitacha Naciones Unidas.\n30.\nOca sanguenarica quero ipiri pairiraca matsiguenga querootisati pairoraca gobirino cara ingantaguebiritiri\ncatsimaro ira matsiguenga.",
            "Image": "f5768907c941835e5c17deb7883fb2ff"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [],
            "Text": "",
            "Image": "01efc2da68c958e68964e5fd20b9a892"
        }
    }
}

{
    "MetaData": {
        "Author": null,
        "Creation_Date": 1581469738,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "54cdd4d0c69e118e97d34a17e8f0e0bf",
            "Index": 0,
            "Label": "1",
            "Size": [
                595.0,
                842.0
            ],
            "Text": "IRAEGUl BOTATAIGACHA ICOMANTAIGUIRO OCA NIBARINTSICA\n[Preamble]\nAiti ora caninaro ora icogaigui angantaiguë antagaisati matsiguenga. Tení ongomeite\nqueroca inintacagaigái pairo-raca anganquero ora caninaro.\nAQUENGAIGACA ora antagaisati matsiguenga aisati icantaigaca. Aroquenta\nibogaiguë iriro matsiguengasonori. Iroro teni ongomeite cara paniro imeratimari ira\nbasini. Teni ongomeite cara paniro ingantaguebiritirí catsimaro ira basiní. Aisati\ncaninataque antagaisati matsiguenga intimasantaigue caninasati.\nAQUENGAIGACA cara tojai icantaguebiritengani ora te onganinate ira matsiguenga\ntenta irogóigue irirojegui matsiguengasonori. Icantaiguëri ora ogóigui eiro te\nongomeite. Aquengaigaca cara iroguiaque omagaro matsiguenga intimaiguë\ncaninasati. Teni ongomeite intsorogaigue, teatisati ongomeite iritasegue, carari\ncaninataque antagaisati irinibataigue ora ijique caninaro, aisati caninataque\ninguemisantaiguë ora ijique caninaro.\nAQUENGAIGACA caninataque angábintsaigueri omagaro matsiguenga arota\ningantaiguë ora ijique caninaro. Aique quero icogaigui iriocairi itingomipague.\nAQUENGAIGACA caninataque intimaigue caninasatí antagaisatí matsiguenga. Quero\niguisëgotobaga, querootisati yógobaga, querootisati yomintsorogobaga ira paniacha\nomagaropaguequë.\nAQUENGAIGACA eiro iragátane omagarojegui país ora jitacha Naciones Unidas cara\nantagaisati matsiguenga ingantaiguë ora ijitaigui caninaro aisa teni ongomeite cara\nte pairi iranintacaguiri ingantiro. Aquengaigaca cara aisati icantaigaca omagaro,\nsërari aisati tsinane. Aquengaigaca caninataque omitocotaguetiri antagaisati\nmatsiguenga intimaigue caninasati.\nAQUENGAIGACA cara caninataque omitocotaigueri omagaro matsiguenga\niraniacaninatobaguima aisati iranintacagobaguëma ingantaiguë ora caninaropague.\nAQUENGAIGACA caninataque irogóigue antagaisati matsiguenga ora aquengaigaca.\nIRAEGUl BOTATAIGACHA ICOMANTAIGUIRO OCA NIBARINTSICA:\nAiti ora caninaropague. Caninataque ingantaiguero antagaisati matsiguenga. Teni\nongomeite cara queroca inintacagaigái pairiraca anganquero ora caninaro. Aisati\ncaninataque ingomantaguëqueri imatsiguenga itingomipague irogometaiguëri cara\nisicoiraquë arota iraniacaninatobaguëma omagaro matsiguengajegui atiraca\nitimaiguira.\n1.\nAntagaisati matsiguenga ibogaiguë matsiguengasonorl. Aisati icantaigaca. Teni\niromerataiguengani. Antagaisati iquengaigui aisati igóiguiro ora caninaro aisati\nigóiguiro ora te onganinate. Iroro caninataque omagaro matsiguenga\niraniacaninataigueri ira basiniati matsiguenga aisati ingantaiguerí ora caninaro.\n2.\nAntagaisati ora ocomanti oca sanguenarica irasi omagaro matsiguenga. Teni"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4fb8bb9ad332acbe656f957b9bc5cfe8",
            "Index": 1,
            "Label": "2",
            "Size": [
                595.0,
                842.0
            ],
            "Text": "ongomeite cara queroca pairiraca inintacagaigái anganquero. Jemita obiro sërari,\njemita obiro tsinane, jemita obiro biracocha, matsiguengasonori, tsitari. Jemita\npinibare, j emita pitosorintsite, jemita ora piquengui, jemita tojai piguireguite. Aisati\njemita negaraca pitimi, jemita pairoraca ijitara pitingomi. Teni ongomeite cara\nqueroca inintacaguimi pinganquero ora osanguenataga yaca.\n3.\nTeni ongomeite cara iróguimi pairiraca. Teatisati ongomeite cara imeratimi basini,\nteatisati ongomeite cara pairiraca ingantaguebiriquemi ora catsimaro.\n4.\nTení ongomeite cara pairiraca iromanantërí ira basini. Quero ini ibimantaga.\n5.\nObironta matsiguenga, tení ongomeite cara iratsipiriaquemi pairiraca.\n6.\nCaninataque itingomipague iraniacaninataiguerí antagaisati matsiguenga. Ainta\nitingomi ira jitacha joes. Iraniaquerita iriro omagaro matsiguenga caninari.\n7.\nAiti sanguenaripague caninaro ora iquengaigaca itingomi. Ora sanguenaripaguera\nocábintsaiguëri antagaisati matsiguenga aisati icantaigaca omagaro matsiguenga\ncatingasatiquë sanguenari.\n8.\nIra joes ingábintsaiguëmi cara sanguenariquë iromitocoquemí cara ainta pairiraca\nquero inintacaguimi pinganque ora ijique caninaro omagaro matsiguenga.\n9.\nTeni ongomeite cara irágasitimi pairiraca, teatisati cara iromingasiquemi, teatisati\ncara iriocasiquerni piguebatsitequë.\n10.\nAroca pinganque ora te onganinate, aisati aintaca ira comantëgotëmine cara\npicanque ora te onganinate, quero igoontimi querootisati icomantëgotimí picasitígote\nira joes queroca iniacaninatimí. Querootisati icomantëgotimi pairiraca ora pinganque\nqueroquerai picomantëgota obiatí,\n11.\nAintaca irá comantëgotëmi picanque ora te oñganinate, iraniacaninatimita joes irooti\nirogoontasantimi cara picantagueti ora te onganinate. Aisati imëmita ora pininti arota\npingomantëgotëma caninasati.\nTeni ongomeite cara ingasitígatimi cara sanguenariquë teca inguengaiguema\npitingomi teraiquerai pingantaguete ora te onganinate.\n12."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1d459dd4cb6d2ea47047c557247348e0",
            "Index": 2,
            "Label": "3",
            "Size": [
                595.0,
                842.0
            ],
            "Text": "Teni ongomeite cara ingantocotaguetasitimi obiro, aisati cara\njrinibatëgotaguetasitimari pomatsiguenga. Ora sanguenari ongábintsëmi.\n13.\nTeni ongomeite cara pairiraca quero inintacaguimi pijataguëque cara pingogue\nnegaraca pintimaque cara quibatsiquë teni asintasitengani.\nAisati caninataque pisotocanë paisipaguequë, aisati pasi pobaisitequë, aisati\ncaninataque popigaima pobaisitequë.\n14.\nCara ingantaguëquimi catsimaro, caninataque pijaque cara basiniatiquë país arota\ningábintsaimi canta.\nCara picantaguëque ora te onganinate quero pisiga cara basiniatiquë país.\nCaninataque irogoontimi cara pasi pobaisitequë aisati ingomantëgotimi ora picanque.\nIngasitígatimi cara picantaguëque ora te onganinate.\n15.\nCaninataque antagaisati matsiguenga inganque: \"Oca paisica iroonti nasi nobaisite\".\nQuero pairi yágopitimi cara picanque: Oca nasiati nobaisite\".\nQuerootisati pairiraca yágopitimi cara pingoguë pijocanëro pobaisite aisati pijaque\ncara iroraiquë pobaisite.\n16.\nAinta ira ogomeantatsi teni ongomeite págue pijina cara onibateca basiniati nibarintsi\ncagaro pasi. Teni ongomeite oca ogomeantagantsica. Caninataque págue pijina arota\nirinane pijanequite irootisati pomatsiguenga. Aroca inganque quero págui pijina\nbasiniatinta onibare, quero piquemisantirí tenta irogóte ora icanti. Aitosati asi\ntsinane ira águë ojime. Caninataque águero ojime jemita irinibare.\nPaniro páguiro pijina, paniro páguëri pijime cara pinguenguëma pitirooti obiro.\nCaninataque ongábintsëmi gobirino obiro aisa pijina aisa pijaniquite.\n17.\nCaninataque antagaisati matsiguenga ingasintëmaro ora iraisati: iguebatsite, ibango,\nirantomënto, aisati basinipague.\nTení ongomeite cara pairiraca irágopitimi ora pasiati.\n18.\nTeni ongomeite cara pairiraca iragáquemi ora pinguenguëma aisati ora\npinguemisanque. Caninataque pinguemisanqueri pasi pitosorintsite. Aisati\ncaninataque cara picogui pingampiatiro ora pinguenguëma aisati ora\npinguemisanque. Caninataque pomanocotiri pitosorintsite aisati pogometocotiri\ncatingasatiquë matsiguenga.\n19."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "813770350e4ecb2f6968ce50137d76fd",
            "Index": 3,
            "Label": "4",
            "Size": [
                595.0,
                842.0
            ],
            "Text": "Caninataque antagaisati matsiguenga inguenguëma ora ijique caninaro aisati\ncaninataque ingomantaguetiro atiraca ininti. Teni ongomeite cara pairiraca\ninganquemi ora te onganinate aroquenta piquianca ora basiniati ora te inguenguema\niriro.\n20.\nCaninataque popatoitima obirojequi arota pintaiguë ora caninaro.\nAisati queroca pininti popatota, caninataque.\n21.\nCaninataque cara antagaisati matsiguenga ingomantëro igobirinote ora icogui iriro.\nQueroca icantiro iriati caninataque iragáque basini ira nibabintineri catingasatiquë\nitingomipague.\nAitica ora onganquineri matsiguenga pigobirinote. caninataque onganquimi omagaro\nobirojequi.\nOra inintaigue matsiguengajegui agáqueri ora ingantaiguë itingomipague. Aisati\ncaninataque irirai itingomi iripëgairi ira irinaga cara iragátaiguëñ imatsiguenga.\n22.\nCaninataque antagaisati matsiguenga intarobacaate aisati irante arota\ninganinasëretanë irironta matsiguengasonori. Aisati caninataque igobirinote\nomitocotiri intimaque caninasati aisati inganinatanë.\n23.\nCaninataque intarobacaate matsiguengajegui inganque ora oganinatërini atiraca\niranintë. Queroca pini itarobacaare omitocotirita igobirinote iraniaquero irorai\nitarobacaare.\nCaninataque antagaisati matsiguenga iráguiri iriatisati quirequi aisati icantari ibega\npairiraca basini cara inganque irootisati itarobacaare.\nCaninataque cara intarobacaate matsiguenga iráguiri iguireguite ira cotonguiboro\narota quero itasegui iriro querootisati imatsiguenga. Queroca cotonguiboro ainta\niromitocoquerl.\nCaninataque antagaisati matsiguenga intsibatimari basini irapatoitaiguëma cara\ningábintsaiguëma ora iraisatijegui.\n24.\nCaninataque intarobacaate omagaro matsiguenga. Aisati caninataque cataguiteri\ncomagoriantague cara quero itarobacaati. Aisati caninataque ora jitacha vacación\ncara përosati iripënabintiri antagaisati matsiguenga iguireguite.\n25.\nCaninataque pintarobacaate antagaisati obirojegui páguëri quirequi ira cotonquiboro\narota popaigue quero pitasegui, cotonguiboro asi pomanchaqui obiro aisati asi pijina\naisati irasi pijaniquite, aisati cotonguiboro asi jompi. Aisati caninataque ainta\niromitocoquemi aroca pijanaitë, aroca otsonquima pitarobacaare, aroca ingamaque"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "11c5181de64fa765e911e52666be3df9",
            "Index": 4,
            "Label": "5",
            "Size": [
                595.0,
                842.0
            ],
            "Text": "ira casintimi, aroca pintiasiparitanë.\nCaninataque ainta ira ingábintsëro aisati iromitocotiro antagaisati tsinane aisati\nojaniquite cara ontsomaqueri. Aisati caninataque ingábintsaigueri omagaro janequi\njemita irogótengani iriri.\n26.\nCaninataque irisitoriataigue antagaisati matsiguenga cara isicoiraquë cara\nipënabentineri igobirinote ora opënatima primaria. Iragáqueri ianiquite casintari cara\nirisitoriate. Caninataque irogóiganë irogomere inganinatanë, aisati\niraniacaninataigueri ira basini irogomere, aisati irogótanë intimaque caninasati,\naisati iromitocoqueri antagaisati matsiguenga iraniacaninatobaguëma cara ocanti oca\nsanguenarica.\nCaninataque irisitoriataigue antagaisati arota irogótanëro ora caninaro cara\ninganinasëretanë, aisati iraniacaninatiri ira basiniati aisa iromitocoqueri\nimatsiguenga cara iraniacaninataiguëri iraegui basiniati.\nIraegui casintari janequi inganque pairo irogometaiguëri ianiquite.\n27.\nCaninataque antagaisati matsiguenga intsibataiguemari imatsiguenga cara omagaro\ninganque ora yameitaigaca irirojegui.\nAinta matsiguenga ingositëri basini ora inganque, ora irobetsique irorai, aisati ora\nirisanguenataguëque. Oca te ongomeite.\n28.\nCaninataque antagaisati matsiguenga intimaiguë cara inguemisanquero oca\nsanguenarica.\n29.\nCaninataque antagaisati matsiguenga iraniacaninataigueri itingomi ira imatsiguenga,\naisati inguemisanqueri itingomipague arota intimaigue caninasati antagaisati.\nInguemisantirota antagaisati matsiguenga ora iquengaigaca aisati ora isanguenaque\nitingomipague. Cara inganque negaca iromitocotaiguëri omagaro itimanamitane cara\nibaisitequë cara intimaiguë caninasati omagaro.\nAngagaisati matsiguenga inguemisanquerota oca sanguenarica ora iquengaigaca\naisati ora isanguenataiguë iragátane tojai país oraegui jitacha Naciones Unidas.\n30.\nOca sanguenarica quero ipiri pairiraca matsiguenga querootisati pairoraca gobirino\ncara ingantaguebiritiri catsimaro ira matsiguenga."
        }
    }
}

{
    "MetaData": {
        "Author": null,
        "Creation_Date": 1581469673,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b737fc6250db185621b5ce6b121fdb2e",
            "Index": 0,
            "Label": "1",
            "Size": [
                595.0,
                842.0
            ],
            "Text": "IRAEGUl BOTATAIGACHA ICOMANTAIGUIRO OCA NIBARINTSICA\n[Preamble]\nAiti ora caninaro ora icogaigui angantaiguë antagaisati matsiguenga. Tení ongomeite queroca\ninintacagaigái pairo-raca anganquero ora caninaro.\nAQUENGAIGACA ora antagaisati matsiguenga aisati icantaigaca. Aroquenta ibogaiguë iriro\nmatsiguengasonori. Iroro teni ongomeite cara paniro imeratimari ira basini. Teni ongomeite cara\npaniro ingantaguebiritirí catsimaro ira basiní. Aisati caninataque antagaisati matsiguenga\nintimasantaigue caninasati.\nAQUENGAIGACA cara tojai icantaguebiritengani ora te onganinate ira matsiguenga tenta irogóigue\nirirojegui matsiguengasonori. Icantaiguëri ora ogóigui eiro te ongomeite. Aquengaigaca cara\niroguiaque omagaro matsiguenga intimaiguë caninasati. Teni ongomeite intsorogaigue, teatisati\nongomeite iritasegue, carari caninataque antagaisati irinibataigue ora ijique caninaro, aisati\ncaninataque inguemisantaiguë ora ijique caninaro.\nAQUENGAIGACA caninataque angábintsaigueri omagaro matsiguenga arota ingantaiguë ora ijique\ncaninaro. Aique quero icogaigui iriocairi itingomipague.\nAQUENGAIGACA caninataque intimaigue caninasatí antagaisatí matsiguenga. Quero iguisëgotobaga,\nquerootisati yógobaga, querootisati yomintsorogobaga ira paniacha omagaropaguequë.\nAQUENGAIGACA eiro iragátane omagarojegui país ora jitacha Naciones Unidas cara antagaisati\nmatsiguenga ingantaiguë ora ijitaigui caninaro aisa teni ongomeite cara te pairi\niranintacaguiri ingantiro. Aquengaigaca cara aisati icantaigaca omagaro, sërari aisati tsinane.\nAquengaigaca caninataque omitocotaguetiri antagaisati matsiguenga intimaigue caninasati.\nAQUENGAIGACA cara caninataque omitocotaigueri omagaro matsiguenga iraniacaninatobaguima aisati\niranintacagobaguëma ingantaiguë ora caninaropague.\nAQUENGAIGACA caninataque irogóigue antagaisati matsiguenga ora aquengaigaca.\nIRAEGUl BOTATAIGACHA ICOMANTAIGUIRO OCA NIBARINTSICA:\nAiti ora caninaropague. Caninataque ingantaiguero antagaisati matsiguenga. Teni ongomeite cara\nqueroca inintacagaigái pairiraca anganquero ora caninaro. Aisati caninataque ingomantaguëqueri\nimatsiguenga itingomipague irogometaiguëri cara isicoiraquë arota iraniacaninatobaguëma omagaro\nmatsiguengajegui atiraca itimaiguira.\n1.\nAntagaisati matsiguenga ibogaiguë matsiguengasonorl. Aisati icantaigaca. Teni\niromerataiguengani. Antagaisati iquengaigui aisati igóiguiro ora caninaro aisati igóiguiro ora\nte onganinate. Iroro caninataque omagaro matsiguenga iraniacaninataigueri ira basiniati\nmatsiguenga aisati ingantaiguerí ora caninaro.\n2.\nAntagaisati ora ocomanti oca sanguenarica irasi omagaro matsiguenga. Teni ongomeite cara\nqueroca pairiraca inintacagaigái anganquero. Jemita obiro sërari, jemita obiro tsinane, jemita\nobiro biracocha, matsiguengasonori, tsitari. Jemita pinibare, j emita pitosorintsite, jemita\nora piquengui, jemita tojai piguireguite. Aisati jemita negaraca pitimi, jemita pairoraca\nijitara pitingomi. Teni ongomeite cara queroca inintacaguimi pinganquero ora osanguenataga\nyaca.\n3.\nTeni ongomeite cara iróguimi pairiraca. Teatisati ongomeite cara imeratimi basini, teatisati\nongomeite cara pairiraca ingantaguebiriquemi ora catsimaro.\n4.\nTení ongomeite cara pairiraca iromanantërí ira basini. Quero ini ibimantaga.\n5.\nObironta matsiguenga, tení ongomeite cara iratsipiriaquemi pairiraca.\n6.\nCaninataque itingomipague iraniacaninataiguerí antagaisati matsiguenga. Ainta itingomi ira\njitacha joes. Iraniaquerita iriro omagaro matsiguenga caninari."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b15ff986ec516b39ff257f677785a81e",
            "Index": 1,
            "Label": "2",
            "Size": [
                595.0,
                842.0
            ],
            "Text": "7.\nAiti sanguenaripague caninaro ora iquengaigaca itingomi. Ora sanguenaripaguera ocábintsaiguëri\nantagaisati matsiguenga aisati icantaigaca omagaro matsiguenga catingasatiquë sanguenari.\n8.\nIra joes ingábintsaiguëmi cara sanguenariquë iromitocoquemí cara ainta pairiraca quero\ninintacaguimi pinganque ora ijique caninaro omagaro matsiguenga.\n9.\nTeni ongomeite cara irágasitimi pairiraca, teatisati cara iromingasiquemi, teatisati cara\niriocasiquerni piguebatsitequë.\n10.\nAroca pinganque ora te onganinate, aisati aintaca ira comantëgotëmine cara picanque ora te\nonganinate, quero igoontimi querootisati icomantëgotimí picasitígote ira joes queroca\niniacaninatimí. Querootisati icomantëgotimi pairiraca ora pinganque queroquerai picomantëgota\nobiatí,\n11.\nAintaca irá comantëgotëmi picanque ora te oñganinate, iraniacaninatimita joes irooti\nirogoontasantimi cara picantagueti ora te onganinate. Aisati imëmita ora pininti arota\npingomantëgotëma caninasati.\nTeni ongomeite cara ingasitígatimi cara sanguenariquë teca inguengaiguema pitingomi teraiquerai\npingantaguete ora te onganinate.\n12.\nTeni ongomeite cara ingantocotaguetasitimi obiro, aisati cara jrinibatëgotaguetasitimari\npomatsiguenga. Ora sanguenari ongábintsëmi.\n13.\nTeni ongomeite cara pairiraca quero inintacaguimi pijataguëque cara pingogue negaraca\npintimaque cara quibatsiquë teni asintasitengani.\nAisati caninataque pisotocanë paisipaguequë, aisati pasi pobaisitequë, aisati caninataque\npopigaima pobaisitequë.\n14.\nCara ingantaguëquimi catsimaro, caninataque pijaque cara basiniatiquë país arota ingábintsaimi\ncanta.\nCara picantaguëque ora te onganinate quero pisiga cara basiniatiquë país. Caninataque\nirogoontimi cara pasi pobaisitequë aisati ingomantëgotimi ora picanque. Ingasitígatimi cara\npicantaguëque ora te onganinate.\n15.\nCaninataque antagaisati matsiguenga inganque: \"Oca paisica iroonti nasi nobaisite\". Quero pairi\nyágopitimi cara picanque: Oca nasiati nobaisite\".\nQuerootisati pairiraca yágopitimi cara pingoguë pijocanëro pobaisite aisati pijaque cara\niroraiquë pobaisite.\n16.\nAinta ira ogomeantatsi teni ongomeite págue pijina cara onibateca basiniati nibarintsi cagaro\npasi. Teni ongomeite oca ogomeantagantsica. Caninataque págue pijina arota irinane pijanequite\nirootisati pomatsiguenga. Aroca inganque quero págui pijina basiniatinta onibare, quero\npiquemisantirí tenta irogóte ora icanti. Aitosati asi tsinane ira águë ojime. Caninataque\náguero ojime jemita irinibare.\nPaniro páguiro pijina, paniro páguëri pijime cara pinguenguëma pitirooti obiro.\nCaninataque ongábintsëmi gobirino obiro aisa pijina aisa pijaniquite.\n17.\nCaninataque antagaisati matsiguenga ingasintëmaro ora iraisati: iguebatsite, ibango,"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fedc53f4985458b2a251598aba07f511",
            "Index": 2,
            "Label": "3",
            "Size": [
                595.0,
                842.0
            ],
            "Text": "irantomënto, aisati basinipague.\nTení ongomeite cara pairiraca irágopitimi ora pasiati.\n18.\nTeni ongomeite cara pairiraca iragáquemi ora pinguenguëma aisati ora pinguemisanque.\nCaninataque pinguemisanqueri pasi pitosorintsite. Aisati caninataque cara picogui pingampiatiro\nora pinguenguëma aisati ora pinguemisanque. Caninataque pomanocotiri pitosorintsite aisati\npogometocotiri catingasatiquë matsiguenga.\n19.\nCaninataque antagaisati matsiguenga inguenguëma ora ijique caninaro aisati caninataque\ningomantaguetiro atiraca ininti. Teni ongomeite cara pairiraca inganquemi ora te onganinate\naroquenta piquianca ora basiniati ora te inguenguema iriro.\n20.\nCaninataque popatoitima obirojequi arota pintaiguë ora caninaro.\nAisati queroca pininti popatota, caninataque.\n21.\nCaninataque cara antagaisati matsiguenga ingomantëro igobirinote ora icogui iriro. Queroca\nicantiro iriati caninataque iragáque basini ira nibabintineri catingasatiquë itingomipague.\nAitica ora onganquineri matsiguenga pigobirinote. caninataque onganquimi omagaro obirojequi.\nOra inintaigue matsiguengajegui agáqueri ora ingantaiguë itingomipague. Aisati caninataque\nirirai itingomi iripëgairi ira irinaga cara iragátaiguëñ imatsiguenga.\n22.\nCaninataque antagaisati matsiguenga intarobacaate aisati irante arota inganinasëretanë irironta\nmatsiguengasonori. Aisati caninataque igobirinote omitocotiri intimaque caninasati aisati\ninganinatanë.\n23.\nCaninataque intarobacaate matsiguengajegui inganque ora oganinatërini atiraca iranintë. Queroca\npini itarobacaare omitocotirita igobirinote iraniaquero irorai itarobacaare.\nCaninataque antagaisati matsiguenga iráguiri iriatisati quirequi aisati icantari ibega\npairiraca basini cara inganque irootisati itarobacaare.\nCaninataque cara intarobacaate matsiguenga iráguiri iguireguite ira cotonguiboro arota quero\nitasegui iriro querootisati imatsiguenga. Queroca cotonguiboro ainta iromitocoquerl.\nCaninataque antagaisati matsiguenga intsibatimari basini irapatoitaiguëma cara ingábintsaiguëma\nora iraisatijegui.\n24.\nCaninataque intarobacaate omagaro matsiguenga. Aisati caninataque cataguiteri comagoriantague\ncara quero itarobacaati. Aisati caninataque ora jitacha vacación cara përosati iripënabintiri\nantagaisati matsiguenga iguireguite.\n25.\nCaninataque pintarobacaate antagaisati obirojegui páguëri quirequi ira cotonquiboro arota\npopaigue quero pitasegui, cotonguiboro asi pomanchaqui obiro aisati asi pijina aisati irasi\npijaniquite, aisati cotonguiboro asi jompi. Aisati caninataque ainta iromitocoquemi aroca\npijanaitë, aroca otsonquima pitarobacaare, aroca ingamaque ira casintimi, aroca\npintiasiparitanë.\nCaninataque ainta ira ingábintsëro aisati iromitocotiro antagaisati tsinane aisati ojaniquite\ncara ontsomaqueri. Aisati caninataque ingábintsaigueri omagaro janequi jemita irogótengani\niriri.\n26.\nCaninataque irisitoriataigue antagaisati matsiguenga cara isicoiraquë cara ipënabentineri\nigobirinote ora opënatima primaria. Iragáqueri ianiquite casintari cara irisitoriate."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "496c68222f0a62ce0a91689b0d913d2f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Caninataque irogóiganë irogomere inganinatanë, aisati iraniacaninataigueri ira basini\nirogomere, aisati irogótanë intimaque caninasati, aisati iromitocoqueri antagaisati matsiguenga\niraniacaninatobaguëma cara ocanti oca sanguenarica.\nCaninataque irisitoriataigue antagaisati arota irogótanëro ora caninaro cara inganinasëretanë,\naisati iraniacaninatiri ira basiniati aisa iromitocoqueri imatsiguenga cara\niraniacaninataiguëri iraegui basiniati.\nIraegui casintari janequi inganque pairo irogometaiguëri ianiquite.\n27.\nCaninataque antagaisati matsiguenga intsibataiguemari imatsiguenga cara omagaro inganque ora\nyameitaigaca irirojegui.\nAinta matsiguenga ingositëri basini ora inganque, ora irobetsique irorai, aisati ora\nirisanguenataguëque. Oca te ongomeite.\n28.\nCaninataque antagaisati matsiguenga intimaiguë cara inguemisanquero oca sanguenarica.\n29.\nCaninataque antagaisati matsiguenga iraniacaninataigueri itingomi ira imatsiguenga, aisati\ninguemisanqueri itingomipague arota intimaigue caninasati antagaisati.\nInguemisantirota antagaisati matsiguenga ora iquengaigaca aisati ora isanguenaque\nitingomipague. Cara inganque negaca iromitocotaiguëri omagaro itimanamitane cara ibaisitequë\ncara intimaiguë caninasati omagaro.\nAngagaisati matsiguenga inguemisanquerota oca sanguenarica ora iquengaigaca aisati ora\nisanguenataiguë iragátane tojai país oraegui jitacha Naciones Unidas.\n30.\nOca sanguenarica quero ipiri pairiraca matsiguenga querootisati pairoraca gobirino cara\ningantaguebiritiri catsimaro ira matsiguenga."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467327,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "A ÑUCAMA SINANXUN CA AXA ANU TIMËCË UNICAMAN ËSAQUIN CAXA:\nA PAIN SINANCË BANA\nCAMAXUNBI CA 'UNANIA: Camabi uni ca bëtsibë sënën 'icë quixun camaxunbi\n'unancë 'aish ca camabi uni, uni itsin racueocema 'janan cëmei ami\nmananquin 'atimocëna 'aish chúamarua bucuti 'icën.\nCAMAXUNBI CA 'UNANIA: Camabi uni ca bëtsibë sënën 'icë quixun sinanti\n'ainbi ca an usaquin sinancëma unicaman an sinancëx a meu 'icë uni\n'aisamaira tëmëramianan paë tanmiquin 'atimoia, uni raíri usoquin uni\n'ati ca 'aisama 'icë quicëbëtanbi. Usaquin bëtsi uní 'ati cuëënima ca\ncamabi uni ësai iti 'icën: añu ñu ñui cara banaia a cupí ubíocëma ití,\n'ianan añu ñu cara sinania a cupí ubíocëma 'iti, 'ianan añu cara pisa\ntania pianan ain cuëëncë ñu bianan uinu cara 'isa tania anu 'iabi ca\nbëtsi uní unin racuëotima icën.\nCAMAXUNBI CA 'UNANIA: Gobiernocaman uni upitax bucunun quixun bana\nmëniocëma 'ain tëmëraquin ca unicaman masá nuituquin ain 'apumibí nishi\n'acananti sinanti 'icën.\nCAMAXUNBI CA 'UNANIA: Camabi netenu 'icë unicama ubíocëma 'aish\nchúamarua 'inun ca camabi nëtënu 'icë gobiernobë ain unicamaribi bëtsi\ngobierno 'imainun ain unicamabë nishananima upí iti 'icën.\nCAMAXUNBI CA 'UNANIA: Gobiernocaman xucëx timëcë unicaman ca upíma ñu\n'acëma 'aish ca camabi uni bëtsibë sënën 'aish ubionancëma upiti ití icë\nquixun sinanquin camabi uni usai 'inun 'aquinú camaxbi 'iásamaira oi\nupiti bucunun.\nCAMAXUNBI CA 'UNANIA: Gobiernocamanribi ca caxa, camabi 'apun anëcë\nunicaman sinancësaribi oquin cananuna nunribi sinanin. Usaxun cananuna\natubëtan atún sinancësabi oi nun nëtënu 'icë unicama 'atima ñu 'acëma\n'aish upiti bucunun 'aquinti 'ain.\nCAMAXUNBI CA 'UNANIA: Camabi unicama ubíocëma upiti bucunun ca camaxunbi\npain ënë banacama unanquin sinanti 'icën.\nGobiernocaman xucëx timëcë unicaman ca ësaquin caxa:\nA ÑUCAMA SINANXUN CA AXA ANU TIMËCË UNICAMAN ËSAQUIN CAXA:\nCamabi nëtënu 'icë unicaman: ësai 'iti 'aish ca camabi uni upiti bucutí\nice quixun sinanquin ca ënë quiricanua ñuicë banacama manutimoquin\nsinánan an ënë bana 'unancëma unicamanribi upí oquin 'unánun 'unanmití\n'icën. Camabi gobiernonën ca ain nëtënu icë unicaman ënë banacama upí\noquin 'unánun 'aquinti 'icën. Camabi nëtënu 'icë unicaman ënë banacama\nupí oquin 'unánun ca gobiernocama bëtsi gobiernobë 'aquiananti 'icën.\n1.\nUi uni cara 'iti icë axbi ca bëtsi unibë gobiernonën iscëx sënën ití\nicën. Ui cara ain tita ain papa 'iaxa quixun sinanquinma ca gobiernonën\nsinancëx ax bëtsibë sënën 'icën. Camaxunbi ca sinanti 'unanin. Camaxunbi\nca añu ñu ati cara asábi 'icën, añu ñu 'ati cara 'aisama 'icë quixun",
            "Image": "239a2672771f59685107937e4430f07e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "'unanti 'icën. Usa 'ain ca camaxbi ain xucënbë 'icësaribiti nuiananti\n'icën.\n2.\nUinu 'icë ëmanu 'icë uni cara ax 'icë, ui unin aintsi cara ax 'icë, ax\ncara xanu 'icë, ax cara nucë bënë 'icë, uisa banan cara banaia. Nucën\nPapa Diosmi cara sinania, ami sinanima añu ñubi rabi cara sinania, ui\nunicamax cara 'apu 'iti ice quixun sinania, añu ñu cara sinania, uisai\ncara ain papa ain tita 'ia, ñuñu cara ax 'icë, ñuñuma cara, usa ñucama\nsinanquinma ca gobiernonën camabi uni ñu 'atima 'acëma 'aish ca bëtsi\nunibë sënën icë quixun sinanti 'icën.\nUisa cara ain nete icë, a nëtë cupí ca uni 'atimocë 'itima 'icën.\n3.\nUi unibi ca bëtsi unin bamamiti sinantima 'icën. Ca chiquítimoi sipuacë\n'itima 'icën. Ca 'atimocë 'itima 'icën.\n4.\nUinu 'icë unixbi ca chiquitimoquin marucë 'itima 'icën. Uni\nchiquitimoquin maruxun 'ibuati 'aíma ití 'icën.\n5.\nUinu ice unibi ca 'aisamaira oquin uni itsin paë tanmitima 'icën. Bëtsi\nuni ami nishquin paë tanmiquin 'atimocë a ca 'itima 'icën. Ñuina 'acësa\noquin 'atimocë ca uni 'itima 'icën.\n6.\nUinu 'icë uníxa uinu cara 'ia a ca anu 'icë gobiernonën uni itsi\n'acësaribi oquin sinanti 'icën, ax bëtsi unisaribi 'icë cupí.\n7.\nUinu ice unibi, ami uni itsin upima sinanquin paránan 'atimonunma ca\ngobiernonën 'aquintí 'icën. Enë banacama sinanquinma ain cuëëncës a\noquin unin uní itsi atimoi ami 'ësënanunma ca gobiernonën bërúati 'icën.\n8.\nUni ñu 'atima 'acëma 'icëbi uni itsin 'atimocë 'ixun ca a unin an uni\nbana mënioxuncë 'apu cati 'icën. Cacëxun ca mëniotí 'icën, gobiernonën\ncacësabi oquin.\n9.\nUinu 'icë unixbi ca añubi 'uchacëma 'icëbi bëtsi uni ain cuëëncësa oquin\nsipuacë 'itima 'icën. Sipunu 'icë ca anubi 'inun ëntima 'icën. Ain menua\nca bëtsi menu cuantanun xutima 'icën.\n10.\nUnin uisa ñu 'acë 'icëa bëtsi uni a 'aisamonun quixun ami mananquin",
            "Image": "6980d7f2fda5474c397b9e9d73964f49"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "cacëxun ca an bana mëniocë 'apun bëtsi uni manancë a unin banaribi\nasërabí cara usa 'icë quixun 'unantí 'icën, uni raírinënribi ismainun.\nUpí oquin istancëxuinshi ca cati 'icën, uisa cara a uní otí ice quixun,\ngobiernonën ain quiricanu mëníosabi oquin.\n11.\nUinu 'icë uni cara uni itsin ami manania, a ca an bana mëniocë 'apun\npain upí oquin sinantí 'icën, sapi ca ñu 'atima 'acëma 'icë quixun.\nGobiernonën cacësabi oquin pain ca isti 'icën uisa ñucama cara 'axa\nquixun. Uni rairinën ismainun ca axa ami manancë unicaman bana cuanan\namia manancancë a unin banaribi cuanan an a uni unancë unin banaribi\ncuatí 'icën. Cuaxuinshi ca asérabi uisa cara a uni 'iaxa quixun upí\noquin 'unantí 'icën.\nUisai cara gobiernonën bana quia usoquinshi ca an bana menioce 'apun a\n'uchacë uni asérabi ain ñu 'atima 'acë istancëxun uisa cara otí ice\nusoquin 'atí 'icën. Anun a ñu 'aisama 'acë nëtë ain fecha isquin ca an\nbana mëniocë 'apun a fecha gobierno quicë bana bëtisoima a bana\nquicësabi oquinshi axa 'uchacë uní atí icën.\n12.\nUinu 'icë uninbi ca ain cuëëncësa oquinshi bëtsi uni 'imainun ain xanu\n'imainun ain bëchicë ubiotima 'icën, ain xubunu ca atsintima 'icën, ain\nquirica bëtsi unin bëmicë 'imainun quirica an buanmicë ca rairinën\nbitima 'icën. Usa 'ain ca uinu ice unixbi, a unix ca 'aisama icë quixun\nuni rairi sinanmi 'atimati banatima 'icën. Usai banacëbëtanbi an bana\nmenioce apun gobiernonën cacësabi oquin meniotí 'icën.\n13.\nUinu cara uni cuainsa tania, anu ca cuanti 'icën; ain nëtënu 'aisch uinu\ncara tsotisa tania ca uni anu tsoti 'icën.\nUi unix cara ain nëtënuax nëtë itsinu cuainsa tania ax ca cuanti 'icën.\nAmanu 'itancëx ain nëtënu utëcëinsa tani ca uti 'icën.\n14.\nUix cara ain nëtënuxun bëtsi bëtsi ocë 'ia ax ca tëmëranuxma bëtsi\nnëtënu cuainsa tani cuanti 'icën.\nAin ñu 'atima 'acë cupí gobiernonën mënioquin 'atimocë usa uni ca ain\nnëtënuax tëmërati rabanan bëtsi nëtënu cuantima 'icën.\n15.\nCamabi uni ca ain netenu ití icën.\nEnë nëtë minan 'aishbi ca minanma 'iti 'icë quixun ca unin bëtsi uni\ncatima 'icën. Bëtsi nëtënu 'isa tanquin ca unin usai 'inuxun\ngobiernobëtan mëniotí 'icën.\n16.",
            "Image": "a7c8f10088cad447a422ceea8d88e9b8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Bëtsi bëtsi unix ca quia: Uni canice ixunbi ca bëtsi netenu icë xanu\nbitima 'icën, ca bëtsi banan banacë xanu bitima 'icën, ca an rabicë dios\nrabicëma xanu bitima 'icën. Usa unix quicësai ca 'itima 'icën. Unin usa\nxanu canicë 'icë bisa tanquin ca bití 'icën, a xanu cuëëncëbëtan. Atux\n'isa tani ca bëchicëñu 'ití 'icën. Gobiernonën iscëx ca a uni ain xanubë\nsënën 'icën, xënibua 'ainbi.\nNucë bënë cuëënquinshi ca xanu biti 'icën, a anúribi cuëënia ca bití\n'icën.\nTuácama ain tita ain papabë 'aquiananti ca asábi 'icën. Usai upiti\nbucunun ca camabi unin sinantí 'icën. 'Apunribi ca usai 'inun\nsinanxunquin 'aquintí 'icën.\n17.\nUni meñu 'isa tania ca uni itsin meñu 'inun ënti 'icën. Xuburibi\n'imainun añu ñuñu cara uni 'isa tania ca uni itsin a ñuñu 'inun ënti\n'icën. 'Aisa tanquin uni rairibëtan mëníotancex ca a ñu ainainshima,\nrairinanribi 'iti 'icën.\nUnin ca ain cuëëncësa oquinshi bëtsi unin ñu bitima 'icën.\n18.\nCamabi unin ca ain cuëëncësa oquin sinanti 'icën; uni rairinën ubiócëma\nca 'ití 'icën. Uisoquin cara ain dios rabitisa tania usoquin ca 'ati\n'icën. Usaquin sinanxunbi ca amiribishi 'aisa tanquin sinantécentí\n'icën; uni rairinén ubíocéma ca 'ití 'icën. En rabicë diosan iscëx ca\nbëtsi bëtsi ñu 'ati 'aisama 'icë quixun sinancë uni ca bëtsi unin a ain\ncuëëncësabi oquin 'anun ënti 'icën. Usa ain ca ain diosmi catamëisa\ntania bëtsi unin a 'axunma 'anun catima 'icën. An rabicë dios ca anbi\nrabití 'icën. 'Aisa tani ca uni rairibë timëquin abëtan rabiti 'icën.\nRabiquin ca 'aisa tanquin rairi uniribi ain dios ñuiquin 'unanmití\n'icën.\n19.\nCamabi unin ca ain cuëëncësa oquin sinanti 'icën. Ca ubíocëma 'iti icën.\nCa bëtsi unin cacë bana 'aisa tanquin sinanti 'icën. Bëtsi nëtënu 'icë\nunibëribi ca 'unanmiananti 'icën. Usai 'i ca ubíocëma iti 'icën. Usaribi\noi ca ain sinancë ñu ñui banatisa tani banati 'icën; ca ubíocëma 'iti\n'icën.\n20.\nUni rairibë tim¿tisa tani ca uni upí oquiinschi sinanx timetí 'icën.\nUinu 'icë uninbi ca bëtsi unin abëtan ñu 'aisama tania ubioxun ñu\n'amitima 'icën.\n21.\nCamabi unin ca libreta electoralñu 'ixun ain cuëëncësa oquin 'apu\ncaisquin votación 'atí 'icën.",
            "Image": "b455c96a7d6bc3607755efef12668f6f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gobiernonën ain nëtënu 'icë unicama 'aquinun mëniocë ñucama ca camabi\nuninan 'icën. Ca esa 'icën: Bai cha anun ca carrocama 'imainun unicama\ncuainsa tani cuanti 'icën. Anun quirica buanmiti correo anun ca unin\n'aisa tanquin ain quirica buanmiti 'icën. Usai ca 'iti 'icën.\nUisa gobierno cara a nëtënu 'icë unicama cuëënia, usa ca ain gobierno\n'iti 'icën. Uisa gobierno cara a unicama cuëënia 'unánun ca libreta\nelectoralñu 'icë unicaman quiricanu cuënëoquin uicama cara ain 'apu 'iti\ncuëënia quixun 'unánun 'ati 'icën. Camabi uni ain sinancësabi oquin ca\nuix 'apu 'iti cara cuëënia, ain anë quiricanu cueneotí icën. Cuënëocë ca\nuni itsin 'unantima 'icën, anbi cuënëocë ca ití 'icën. Camabi uni ca\nbëtsibë sënën 'icën. Usa 'aish ca camabi uni gobierno quicësabi ol\nlibreta electoralñu 'iti 'icën.\n22.\nAn ñu 'atima 'acëma 'aish ca uinu 'icë unixbi rabinima bëtsi uni 'icësai\nñu meetinu ianan uni rairibë nuianancë 'ianan ain rairinën ñu 'acë\n'icësaribi oi 'isa tani iti 'icën. Uní usai 'icëma 'aish tëmërala ca uni\nitsin 'aquinti 'icën, ain 'apunribi mëniocësabi oi ca 'aquince ití icën.\nUni ain nëtënuax cara uisa ñu cara 'icëbë tënmëria ca bëtsi nëtënu 'icë\ngobiernonënribi 'aquinsa tanquin 'aquinti 'icën.\n23.\nCamabi unin ñu mëëtisa tanquin ca ñu meetí 'icën. Añu ñu mëëti cara\n'aisa tania a ñu mëëti mëraquin ca 'ati 'icën. An ñu mëëmicë unin ca ain\nuni 'atimotima 'icën. Ñu mëeti 'alma 'ain ca 'apun ñu mëëti mëranun\n'aquintí 'icën.\nUi uni cara, uisa cara ain bana 'icë, camabi uni ca sënen 'icën. Usa\n'ixun ca upí oquin ñu meece 'ixun bëtsi unin 'acësaribi oquin ain cupí\nbiti 'icën.\nUi unin bëtsi uni ñu mëëxuncë 'ixun ca ain cupí biti 'icën, a 'imainun\nain xanu 'imainun ain bëcicëcama upiti bucunun. Ain cupí 'itsamashi bicë\n'aish 'aquinsa 'icë ca apun anun a 'aquinti mëníoti 'icën.\nAn ñu mëëcë uni raíri unibë timëquin bëtsibë bëtsibë aquiananisa\ntanquin, ulsoquin cara ain ñu mëëti 'ati 'icë quixun sinánan uisa cara\nain ñu meetí icë quixun acama sinánux timëtia ca uni itsin usaquin anun\nenti icën.\n24.\nCamaxbi ñu mëëtancëx tantiti ca asábi 'icën. 'Uráinra tantiquinma ñu\nmëëtancëx ca tantití 'icën. Anun tantiti nëtë gobiernonën mënlocësabi\noquin ca unin ñu mëëquinmabi ain cupí biti 'icën.\n25.\nCamabi uni 'imainun ain xanu 'imainun ain bëchicëcama ësai 'iti ca asábi\n''icën: 'insincëma chuámarua, pitiñu, chupañu, anu itinu, insincë 'aish\nroñu 'iti. Uni ain ñu meetí 'alma, uni insince, uni bëtsicë, xanu\ncasunamëcë, uni xëni acama anun upiti 'iti 'alma 'ain, ain aintsin\n'aquiniama ca a 'aquinti 'apun mëniotí 'icën.",
            "Image": "8d571e39155f534d7fb05365a4682456"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tuáñu xanucama 'imainun tuácamaribí upití inun ca 'aquincë ití icën.\nBëtsi tuácama 'icësaribitia 'inun ca unin xanumi sëcë' ocë tuácama\nbërúance ití icën.\n26.\nCamabi tuá ca escuelanu atsintisa tani atsinti 'icën. Cuploquinma ca\nprimaria 'ati pain atsinti 'icën. Camabi tuáratsu ca escuelanu cuanti\n'icën. Ui unicama cara escuela tëcnica anu atsintisa tania ca anu cuanti\n'icën, apun mëníosabi oi. Secundaria cëñutancëxun bëtsi ñuribi unantisa\ntani ca bëtsi escuelanuribi atsinti 'icën, ain nota asábi ain.\nEscuelanuxun ca quiricanu cuënëocë ñuishi 'unanmicëma 'iti 'icën. Anuxun\nca alumnocama bëtsi ñu 'atiribi 'unanmicë ití 'icën, 'imainun ca upí\noquian alumnonën sinanti aribi 'unanmicë 'iti 'icën. Bëtsi menu 'icë\nunicama 'imainun bëtsi banan banacë unicama 'imainun Nucën Papa Diosmi\nsinancë unicama 'imainun ami sinancëma unicama, camabi nusaribi uni\n'aish unibë nuibananti ca 'unanmicë 'iti 'icën. Usaquin sinanmicëx ca\ngobiernocaman xucë unicama timëxun cuëëncësabi oi unicama bëtsibë\nnishanani 'acananti 'aima ití icën.\nBëtsi unin cacësamaira oquin ca ain titabëtan ain papan cati 'icën, uisa\nescuelanuxuinra cara ain bëchicënën ñu 'unanti ice quixun.\n27.\nA ëmanu 'icë unicaman 'acësa oquin ca anu 'icë uni rairinën 'aisa\ntanquin usaribi oquin 'ati 'icën. A ëmanu 'icë unicaman sinancësa oquin\nca anu 'icë uni rairinën 'aisa tanquin usaribi oquin sinanti 'icën,\ncamaxunbi ñu 'ati upí oquin 'unánan upiti bucunun.\nAn ñu 'acë uní 'imainun an ñu cuënëocë uni anpan 'acë 'ain ca bëtsi\nunix, en 'acë ca quiax quitima 'icën. Usai bëtsi unix quiti rabanan ca\nan ñu 'acë unin 'aisa tanquin an 'acë ñu a 'apu 'unanmiti 'icën.\n28.\nEnë quiricacama quicësabi oi camabi uni uni itsin ublocëma upiti bucuti\n'inun ca camabi nëtënu icë unin ain aintsi 'aquinti 'icën.\n29.\nCamabi únin ca ain ëmanu 'icë unicama 'imainun a 'urama 'icë ain\ncaibucama 'aquianan atubëtan ain ëma 'imainun mecama upí imití icën.\nUsaquin 'ai cuni ca unix masá sinancëma 'aish upiti 'ití 'icën.\nUnix ublocë 'aish upiti bucucëma 'imainun unin ñu 'atima 'aquin uni\nitsiribi ñu 'atima 'amiti 'imainun bëtsi bëtsi ñu sinanquin uni raíri\ntsuáquirumiti usai 'iti rabanan ca gobiernonën ain unicaman cuati bana\nmëníoia. Usa oquin mënlocë banacama ca ain unicaman cuati 'icën.\nGobiernocaman xucëx tim¿cë unicaman upí oquin sinanquin ca ënë banacama\ncuënëoxa. Usaribi oquin ca camabi unin ënë bana isquin, usaquin\nsinanquin 'acë ca enex ice quixun upí oquin sinanti 'icën. An 'acë\nunicaman sinancë bana ca bëtsiotima 'icën.",
            "Image": "b47676d1370cadc636b13453218b0d5d"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "30.\nEnë banacama bëtsioquin ca uinu 'icë uninbi uni raíricama upiti bucunun\nquixun sinanquinma, 'ëx cuëëncësa oquin 'anun ca a bana quia quixun\nsinantima 'icën. Uni raíri bëtsi unibë timëcëcama 'imainun gobiernonu\nice apucamanribi ca usa oquin sinantima icën.",
            "Image": "7d33fe6bcffa3699c7a4e90951ae3921"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470568,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "DECLARA\u021aIA UNIVERSAL\u0102 A DREPTURILOR OMULUI\nPreambul\nConsider\u00e2nd c\u0103 recunoa\u0219terea demnit\u0103\u021bii inerente tuturor membrilor familiei umane \u0219i a\ndrepturilor lor egale \u0219i inalienabile constituie fundamentul libert\u0103\u021bii, drept\u0103\u021bii \u0219i\np\u0103cii \u00een lume,\nConsider\u00e2nd c\u0103 ignorarea \u0219i dispre\u021buirea drepturilor omului au dus la acte de barbarie\ncare revolt\u0103 con\u0219tiin\u021ba omenirii \u0219i c\u0103 f\u0103urirea unei lumi \u00een care fiin\u021bele umane se vor\nbucura de libertatea cuv\u00e2ntului \u0219i a convingerilor \u0219i vor fi eliberate de team\u0103 \u0219i\nmizerie a fost proclamat\u0103 drept cea mai \u00eenalt\u0103 aspira\u021bie a oamenilor,\nConsider\u00e2nd c\u0103 este esen\u021bial ca drepturile omului s\u0103 fie ocrotite de autoritatea legii\npentru ca omul s\u0103 nu fie silit s\u0103 recurg\u0103, ca solu\u021bie extrem\u0103, la revolt\u0103 \u00eempotriva\ntiraniei \u0219i asupririi,\nConsider\u00e2nd c\u0103 este esen\u021bial a se \u00eencuraja dezvoltarea rela\u021biilor prietene\u0219ti \u00eentre\nna\u021biuni,\nConsider\u00e2nd c\u0103 \u00een Cart\u0103 popoarele Organiza\u021biei Na\u021biunilor Unite au proclamat din nou\ncredin\u021ba lor \u00een drepturile fundamentale ale omului, \u00een demnitatea \u0219i \u00een valoarea\npersoanei umane, drepturi egale pentru b\u0103rba\u021bi \u0219i femei \u0219i c\u0103 au hot\u0103r\u00e2t s\u0103 favorizeze\nprogresul social \u0219i \u00eembun\u0103t\u0103\u021birea condi\u021biilor de via\u021b\u0103 \u00een cadrul unei libert\u0103\u021bi mai mari,\nConsider\u00e2nd c\u0103 statele membre s\u2010au angajat s\u0103 promoveze \u00een colaborare cu Organiza\u021bia\nNa\u021biunilor Unite respectul universal \u0219i efectiv fa\u021b\u0103 de drepturile omului \u0219i libert\u0103\u021bile\nfundamentale, precum \u0219i respectarea lor universal\u0103 \u0219i efectiv\u0103,\nConsider\u00e2nd c\u0103 o concep\u021bie comun\u0103 despre aceste drepturi \u0219i libert\u0103\u021bi este de cea mai\nmare importan\u021b\u0103 pentru realizarea deplin\u0103 a acestui angajament,\nADUNAREA GENERAL\u0102 proclam\u0103\nprezenta DECLARA\u021aIE UNIVERSAL\u0102 A DREPTURILOR OMULUI, ca ideal comun spre care trebuie\ns\u0103 tind\u0103 toate popoarele \u0219i toate na\u021biunile, pentru ca toate persoanele \u0219i toate\norganele societ\u0103\u021bii s\u0103 se str\u0103duiasc\u0103, av\u00e2nd aceast\u0103 Declara\u021bie permanent \u00een minte, ca\nprin \u00eenv\u0103\u021b\u0103tur\u0103 \u0219i educa\u021bie s\u0103 dezvolte respectul pentru aceste drepturi \u0219i libert\u0103\u021bi \u0219i\ns\u0103 asigure prin m\u0103suri progresive, de ordin na\u021bional \u0219i interna\u021bional, recunoa\u0219terea \u0219i\naplicarea lor universal\u0103 \u0219i efectiv\u0103, at\u00e2t \u00een s\u00e2nul popoarelor statelor membre, c\u00e2t \u0219i\nal celor din teritoriile aflate sub jurisdic\u021bia lor.\nArticolul 1\nToate fiin\u021bele umane se nasc libere \u0219i egale \u00een demnitate \u0219i \u00een drepturi. Ele sunt\n\u00eenzestrate cu ra\u021biune \u0219i con\u0219tiin\u021b\u0103 \u0219i trebuie s\u0103 se comporte unele fa\u021b\u0103 de altele \u00een\nspiritul fraternit\u0103\u021bii.\nArticolul 2\nFiecare om se poate prevala de toate drepturile \u0219i libert\u0103\u021bile proclamate \u00een prezenta\nDeclara\u021bie f\u0103r\u0103 nici un fel de deosebire ca, de pild\u0103, deosebirea de ras\u0103, culoare, sex,\nlimb\u0103, religie, opinie politic\u0103 sau orice alt\u0103 opinie, de origine na\u021bional\u0103 sau social\u0103,\navere, na\u0219tere sau orice alte \u00eemprejur\u0103ri.",
            "Image": "7392f16eebf4c61b37ee5f645366434d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "\u00cen afar\u0103 de aceasta, nu se va face nici o deosebire dup\u0103 statutul politic, juridic sau\ninterna\u021bional al \u021b\u0103rii sau al teritoriului de care \u021bine o persoan\u0103, fie c\u0103 aceast\u0103 \u021bar\u0103\nsau teritoriu sunt independente, sub tutel\u0103, neautonome sau supuse vreunei alte\nlimit\u0103ri a suveranit\u0103\u021bii.\nArticolul 3\nOrice fiin\u021b\u0103 uman\u0103 are dreptul la via\u021b\u0103, la libertate \u0219i la securitatea persoanei sale.\nArticolul 4\nNimeni nu va fi \u021binut \u00een sclavie, nici \u00een servitute; sclavajul \u0219i comer\u021bul cu sclavi\nsunt interzise sub toate formele lor.\nArticolul 5\nNimeni nu va fi supus la torturi, nici la pedepse sau tratamente crude, inumane sau\ndegradante.\nArticolul 6\nFiecare om are dreptul s\u0103 i se recunoasc\u0103 pretutindeni personalitatea juridic\u0103.\nArticolul 7\nTo\u021bi oamenii sunt egali \u00een fa\u021ba legii \u0219i au, f\u0103r\u0103 nici o deosebire, dreptul la o egal\u0103\nprotec\u021bie a legii. To\u021bi oamenii au dreptul la o protec\u021bie egal\u0103 \u00eempotriva oric\u0103rei\ndiscrimin\u0103ri care ar viola prezenta Declara\u021bie \u0219i \u00eempotriva oric\u0103rei provoc\u0103ri la o\nasemenea discriminare.\nArticolul 8\nOrice persoan\u0103 are dreptul la satisfac\u021bia efectiv\u0103 din partea instan\u021belor juridice\nna\u021bionale competente \u00eempotriva actelor care violeaz\u0103 drepturile fundamentale ce\u2010i sunt\nrecunoscute prin constitu\u021bie sau lege.\nArticolul 9\nNimeni nu trebuie s\u0103 fie arestat, de\u021binut sau exilat \u00een mod arbitrar.\nArticolul 10\nOrice persoan\u0103 are dreptul \u00een deplin\u0103 egalitate de a fi audiat\u0103 \u00een mod echitabil \u0219i\npublic de c\u0103tre un tribunal independent \u0219i impar\u021bial care va hot\u0103r\u00ee fie asupra\ndrepturilor \u0219i obliga\u021biilor sale, fie asupra temeiniciei oric\u0103rei acuz\u0103ri \u00een materie\npenal\u0103 \u00eendreptat\u0103 \u00eempotriva sa.\nArticolul 11\nOrice persoan\u0103 acuzat\u0103 de comiterea unui act cu caracter penal are dreptul s\u0103 fie\npresupus\u0103 nevinovat\u0103 p\u00e2n\u0103 c\u00e2nd vinov\u0103\u021bia sa va fi stabilit\u0103 \u00een mod legal \u00een cursul unui\nproces public \u00een care i\u2010au fost asigurate toate garan\u021biile necesare ap\u0103r\u0103rii sale.\nNimeni nu va fi condamnat pentru ac\u021biuni sau omisiuni care nu constituiau, \u00een momentul\nc\u00e2nd au fost comise, un act cu caracter penal conform dreptului interna\u021bional sau\nna\u021bional. De asemenea, nu se va aplica nici o pedeaps\u0103 mai grea dec\u00e2t aceea care era\naplicabil\u0103 \u00een momentul c\u00e2nd a fost s\u0103v\u00e2r\u0219it actul cu caracter penal.",
            "Image": "c3d57ce59e4ce248fc9b4bcfaafcb11d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Articolul 12\nNimeni nu va fi supus la imixtiuni arbitrare \u00een via\u021ba sa personal\u0103, \u00een familia sa, \u00een\ndomiciliul lui sau \u00een coresponden\u021ba sa, nici la atingeri aduse onoarei \u0219i reputa\u021biei\nsale. Orice persoan\u0103 are dreptul la protec\u021bia legii \u00eempotriva unor asemenea imixtiuni\nsau atingeri.\nArticolul 13\nOrice persoan\u0103 are dreptul de a circula \u00een mod liber \u0219i de a\u2010\u0219i alege re\u0219edin\u021ba \u00een\ninteriorul grani\u021belor unui stat.\nOrice persoan\u0103 are dreptul de a p\u0103r\u0103si orice \u021bar\u0103, inclusiv a sa, \u0219i de reveni \u00een \u021bara\nsa.\nArticolul 14\n\u00cen caz de persecu\u021bie, orice persoan\u0103 are dreptul de a c\u0103uta azil \u0219i de a beneficia de\nazil \u00een alte \u021b\u0103ri.\nAcest drept nu poate fi invocat \u00een caz de urm\u0103rire ce rezult\u0103 \u00een mod real dintr\u2010o\ncrim\u0103 de drept comun sau din ac\u021biuni contrare scopurilor \u0219i principiilor Organiza\u021biei\nNa\u021biunilor Unite.\nArticolul 15\nOrice persoan\u0103 are dreptul la o cet\u0103\u021benie.\nNimeni nu poate fi lipsit \u00een mod arbitrar de cet\u0103\u021benia sa sau de dreptul de a\u2010\u0219i\nschimba cet\u0103\u021benia.\nArticolul 16\nCu \u00eencepere de la \u00eemplinirea v\u00e2rstei legale, b\u0103rb\u0103tul \u0219i femeia, f\u0103r\u0103 nici o restric\u021bie\n\u00een ce prive\u0219te rasa, na\u021bionalitatea sau religia, au dreptul de a se c\u0103s\u0103tori \u0219i de a\n\u00eentemeia o familie. Ei au drepturi egale la contractarea c\u0103s\u0103toriei, \u00een decursul\nc\u0103s\u0103toriei \u0219i la desfacerea ei.\nC\u0103s\u0103toria nu poate fi \u00eencheiat\u0103 dec\u00e2t cu consim\u021b\u0103m\u00e2ntul liber \u0219i deplin al viitorilor\nso\u021bi.\nFamilia constituie elementul natural \u0219i fundamental al societ\u0103\u021bii \u0219i are dreptul la\nocrotire din partea societ\u0103\u021bii \u0219i a statului.\nArticolul 17\nOrice persoan\u0103 are dreptul la proprietate, at\u00e2t singur\u0103, c\u00e2t \u0219i \u00een asocia\u021bie cu al\u021bii.\nNimeni nu poate fi lipsit \u00een mod arbitrar de proprietatea sa.\nArticolul 18\nOrice om are dreptul la libertatea g\u00e2ndirii, de\ninclude libertatea de a\u2010\u0219i schimba religia sau\na\u2010\u0219i manifesta religia sau convingerea, singur\npublic, c\u00e2t \u0219i privat, prin \u00eenv\u0103\u021b\u0103tur\u0103, practici\nriturilor.\ncon\u0219tiin\u021b\u0103 \u0219i religie; acest drept\nconvingerea, precum \u0219i libertatea de\nsau \u00eempreun\u0103 cu al\u021bii, at\u00e2t \u00een mod\nreligioase, cult \u0219i \u00eendeplinirea",
            "Image": "735d6d09849acf3d7e87f17a3a275db3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Articolul 19\nOrice om are dreptul la libertatea opiniilor \u0219i exprim\u0103rii; acest drept include\nlibertatea de a avea opinii f\u0103r\u0103 imixtiune din afar\u0103, precum \u0219i libertatea de a c\u0103uta,\nde a primi \u0219i de a r\u0103sp\u00e2ndi informa\u021bii \u0219i idei prin orice mijloace \u0219i independent de\nfrontierele de stat.\nArticolul 20\nOrice persoan\u0103 are dreptul la libertatea de \u00eentrunire \u0219i de asociere pa\u0219nic\u0103.\nNimeni nu poate fi silit s\u0103 f\u0103c\u0103 parte dintr\u2010o asocia\u021bie.\nArticolul 21\nOrice persoan\u0103 are dreptul de a lua parte la conducerea treburilor publice ale \u021b\u0103rii\nsale, fie direct, fie prin reprezentan\u021bi liber ale\u0219i.\nOrice persoan\u0103 are dreptul de acces egal la func\u021biile publice din \u021bara sa.\nVoin\u021ba poporului trebuie s\u0103 constituie baza puterii de stat; aceast\u0103 voin\u021b\u0103 trebuie s\u0103\nfie exprimat\u0103 prin alegeri nefalsificate, care s\u0103 aib\u0103 loc \u00een mod periodic prin\nsufragiu universal, egal \u0219i exprimat prin vot secret sau urm\u00e2nd o procedur\u0103 echivalent\u0103\ncare s\u0103 asigure libertatea votului.\nArticolul 22\nOrice persoan\u0103, \u00een calitatea sa de membru al societ\u0103\u021bii, are dreptul la securitatea\nsocial\u0103; ea este \u00eendrept\u0103\u021bit\u0103 ca prin efortul na\u021bional \u0219i colaborarea interna\u021bional\u0103,\n\u021bin\u00e2ndu\u2010se seama de organizarea \u0219i resursele fiec\u0103rei \u021b\u0103ri, s\u0103 ob\u021bin\u0103 realizarea\ndrepturilor economice, sociale \u0219i culturale indispensabile pentru demnitatea sa \u0219i\nlibera dezvoltare a personalit\u0103\u021bii sale.\nArticolul 23\nOrice persoan\u0103 are dreptul la munc\u0103, la libera alegere a muncii sale, la condi\u021bii\nechitabile \u0219i satisf\u0103c\u0103toare de munc\u0103, precum \u0219i la ocrotirea \u00eempotriva \u0219omajului.\nTo\u021bi oamenii, f\u0103r\u0103 nici o discriminare, au dreptul la salariu egal pentru munc\u0103 egal\u0103.\nOrice om care munce\u0219te are dreptul la o retribuire echitabil\u0103 \u0219i satisf\u0103c\u0103toare care\ns\u0103\u2010i asigure at\u00e2t lui, c\u00e2t \u0219i familiei sale, o existen\u021b\u0103 conform\u0103 cu demnitatea uman\u0103\n\u0219i completat\u0103, la nevoie, prin alte mijloace de protec\u021bie social\u0103.\nOrice persoan\u0103 are dreptul de a \u00eentemeia sindicate \u0219i de a se afilia la sindicate\npentru ap\u0103rarea intereselelor sale.\nArticolul 24\nOrice persoan\u0103 are dreptul la odihn\u0103 \u0219i recrea\u021bie, inclusiv la o limitare rezonabil\u0103 a\nzilei de munc\u0103 \u0219i la concedii periodice pl\u0103tite.\nArticolul 25\nOrice om are dreptul la un nivel de trai care s\u0103 asigure s\u0103n\u0103tatea \u0219i bun\u0103starea lui \u0219i\nfamiliei sale, cuprinz\u00e2nd hrana, \u00eembr\u0103c\u0103mintea, locuin\u021ba, \u00eengrijirea medical\u0103, precum \u0219i\nserviciile sociale necesare; el are dreptul la asigurare \u00een caz de \u0219omaj, boal\u0103,",
            "Image": "f29236f1ab5396e7f42f9d54d34580ca"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "invaliditate, v\u0103duvie, b\u0103tr\u00e2ne\u021be sau \u00een celelalte cazuri de pierdere a mijloacelor de\nsubzisten\u021b\u0103, \u00een urma unor \u00eemprejur\u0103ri independente de voin\u021ba sa.\nMama \u0219i copilul au dreptul la ajutor \u0219i ocrotire deosebite. To\u021bi copiii, fie c\u0103 sunt\nn\u0103scu\u021bi \u00een cadrul c\u0103s\u0103toriei sau \u00een afara acesteia, se bucur\u0103 de aceea\u0219i protec\u021bie\nsocial\u0103.\nArticolul 26\nOrice persoan\u0103 are dreptul la \u00eenv\u0103\u021b\u0103tur\u0103. \u00cenv\u0103\u021b\u0103m\u00e2ntul trebuie s\u0103 fie gratuit, cel pu\u021bin\n\u00een ceea ce prive\u0219te \u00eenv\u0103\u021b\u0103m\u00e2ntul elementar \u0219i general. \u00cenv\u0103\u021b\u0103m\u00e2ntul elementar trebuie s\u0103\nfie obligatoriu. \u00cenv\u0103\u021b\u0103m\u00e2ntul tehnic \u0219i profesional trebuie s\u0103 fie la \u00eendem\u00e2na tuturor,\niar \u00eenv\u0103\u021b\u0103m\u00e2ntul superior trebuie s\u0103 fie de asemenea egal, accesibil tuturora, pe baz\u0103\nde merit.\n\u00cenv\u0103\u021b\u0103m\u00e2ntul trebuie s\u0103 urm\u0103reasc\u0103 dezvoltarea deplin\u0103 a personalit\u0103\u021bii umane \u0219i\n\u00eent\u0103rirea respectului fa\u021b\u0103 de drepturile omului \u0219i libert\u0103\u021bile fundamentale. El trebuie\ns\u0103 promoveze \u00een\u021belegerea, toleran\u021ba, prietenia \u00eentre toate popoarele \u0219i toate grupurile\nrasiale sau religioase, precum \u0219i dezvoltarea activit\u0103\u021bii Organiza\u021biei Na\u021biunilor Unite\npentru men\u021binerea p\u0103cii.\nP\u0103rin\u021bii au dreptul de prioritate \u00een alegerea felului de \u00eenv\u0103\u021b\u0103m\u00e2nt pentru copiii lor\nminori.\nArticolul 27\nOrice persoan\u0103 are dreptul de a lua parte \u00een mod liber la via\u021ba cultural\u0103 a\ncolectivit\u0103\u021bii, de a se bucura de arte \u0219i de a participa la progresul \u0219tiin\u021bific \u0219i la\nbinefacerile lui.\nFiecare om are dreptul la ocrotirea intereselor morale \u0219i materiale care decurg din\norice lucrare \u0219tiin\u021bific\u0103, literar\u0103 sau artistic\u0103 al c\u0103rei autor este.\nArticolul 28\nOrice persoan\u0103 are dreptul la o or\u00e2nduire social\u0103 \u0219i interna\u021bional\u0103 \u00een care drepturile\n\u0219i libert\u0103\u021bile expuse \u00een prezenta Declara\u021bie pot fi pe deplin \u00eenf\u0103ptuite.\nArticolul 29\nOrice persoan\u0103 are \u00eendatoriri fa\u021b\u0103 de colectivitate, deoarece numai \u00een cadrul acesteia\neste posibil\u0103 dezvoltarea liber\u0103 \u0219i deplin\u0103 a personalit\u0103\u021bii sale.\n\u00cen exercitarea drepturilor \u0219i libert\u0103\u021bilor sale, fiecare om nu este supus dec\u00e2t numai\n\u00eengr\u0103dirilor stabilite prin lege, exclusiv \u00een scopul de a asigura cuvenita recunoa\u0219tere\n\u0219i respectare a drepturilor \u0219i libert\u0103\u021bilor altora \u0219i ca s\u0103 fie satisf\u0103cute justele\ncerin\u021be ale moralei, ordinii publice \u0219i bun\u0103st\u0103rii generale \u00eentr\u2010o societate\ndemocratic\u0103.\nAceste drepturi \u0219i libert\u0103\u021bi nu vor putea fi \u00een nici un caz exercitate contrar\nscopurilor \u0219i principiilor Organiza\u021biei Na\u021biunilor Unite.\nArticolul 30\nNici o dispozi\u021bie a prezentei Declara\u021bii nu poate fi interpretat\u0103 ca implic\u00e2nd pentru\nvreun stat, grupare sau persoan\u0103 dreptul de a se deda la vreo activitate sau de a",
            "Image": "6e694981b26d1248a2734cd4e675ebc8"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "s\u0103v\u00e2r\u0219i vreun act \u00eendreptat spre desfiin\u021barea unor drepturi sau libert\u0103\u021bi enun\u021bate \u00een\nprezenta Declara\u021bie.",
            "Image": "23662de4b1359944e57d7286195914ef"
        }
    }
}

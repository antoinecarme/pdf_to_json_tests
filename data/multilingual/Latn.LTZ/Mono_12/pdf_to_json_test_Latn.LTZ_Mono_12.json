{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469165,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "UNIVERSAL - DEKLARATIOUN VUN DE MËNSCHERECHTER\nPRÄAMBEL\nWell d'Unerkennong vun der Dignitéit, déi all Mêmber vun der Mënschefamill gebuer as, a vu\nsénge gläichen an onersetzleche Rechter de Fëllement vun der Fräiheet, der Gerechtegkeet an dem\nFridden an der Welt as,\nWell et do, wou d'Mënscherechter nët unerkannt an nët respektéiert gin, zu barbareschen Akte\nkoum, déi d'Gewësse vun der ganzer Mënschheet revoltéieren a well d'Schafe vun enger Welt, an\ndeer d'Mënschen d'Fräiheet vum Wuert a vum Glaf hun, an deer se fräi si vu Fuurcht an Nout, als\ndem Mënsch säin héchst Striewe proklaméiert gouf,\nWell et haaptsächlech drëm geet fir duerch e Rechtssystem Hand iwwer d'Mënscherechter ze halen\nan datt de Mënsch doduerch nët forcéiert gët fir säi leschten Auswee an der Revolt géint\nd'Tyrannei an d'Ënnerdrécktgin ze sichen,\nWell et haaptsächlech drëm geet fir d'Entwécklong vun de frëndschaaftleche Relatiounen tëscht\nden Natiounen z'encouragéieren,\nWell an der Charta d'Vëlleker vun de Vereenten Natiounen op en Neits hire Glaf an\nd'Grondrechter vum Mënsch, an d'Dignitéit an an de Wäert vun der mënschlecher Persoun, an\nd'Gläichheet vun de Rechter vu Mann a Fra proklaméiert a sech dofir entscheed hu fir dem\nzoziale Fortschrëtt de Virzock ze gin a besser Lieweskonditiounen a méi enger grousser Fräiheet\nze schafen,\nWell d'Mëmberstate sech verflicht hu fir an Zesummenaarbecht mat der Organisatioun vun de\nVereenten Natiounen dofir ze suergen, datt d'Mënscherechter an d'Grondfräiheten allgemeng\nrespektéiert a realiséiert gin,\nWell eng an déi selwecht Opfaassong iwwer dës Rechter a Fräiheten aus der Mooss wichteg as fir\ndëst Engagement voll a ganz kënnen duerchzeféieren,\nPROKLAMÉIERT D'GENEROLVERSAMMLONG:\nDës UNIVERSAL-DEKLARATIOUN VUN DE MËNSCHERECHTER, déi als en allgemengt Ideal vun all Vollek an\nall Natioun soll ugestrieft gin aus deem Grond, datt all eenzele Mënsch an all Organ vun der\nGesellschaft, ëmmer am Geescht vun dëser Deklaratioun, sech ustrenge fir duerch den Unterrécht\nan d'Erzéiong de Respekt vun dëse Rechter a Fräiheten z'entwécklen an no an no duerch Mesüren\num nationalen an internationale Plang hir Unerkennong ze sécheren, datt d'Populatiounen aus de\nMêmberstate selwer an déi aus Gebitter, déi ënner hirer Geriichtsbarkeet stin, en allgemengen a\ngudde Gebrauch dervu kënnen maachen.\nArtikel 1\nAll Mënsch kënnt fräi a mat deer selwechter Dignitéit an dene selwechte Rechter op d'Welt.\nJiddereen huet säi Verstand a säi Gewësse krut an soll an engem Geescht vu Bridderlechkeet\ndenen anere géintiwwer handelen.\nArtikel 2\nJidderee kann all déi Rechter an all déi Fräiheten, déi an dëser Deklaratioun proklaméiert sin,\nfir sech verlaangen an dat ouni Ënnerscheed sief et vu Rass, Hautfaarf, Geschlecht, Sprooch,\nRelioun, politesche odder anerer Iwwerzegong, nationalem odder zozialem Urspronk, Verméigen,\nGebuurt odder soss enger Situatioun.\nEt duerf do dernieft och keen Ennerscheed gemat gin, dee mam politeschen, rechtlechen odder\ninternationale statut vun deem Land odder deem Gebitt begrënnt gët, aus deem eng Persoun\nhierstaamt, egal ob dëst Land odder dëst Gebitt onofhängeg, ënner engem Mandat, nët autonom\nodder séng Souveränitéit an irgendenger Form begrenzt as.\nArtikel 3\nAll Mësch huet Recht op d'Liewen, op d'Fräiheet an op d'Secherheet vu sénger Persoun.\nArtikel 4\nKee Mënsch daarf a Sklaverei odder a Kniechtschaaft gehal gin; d'Sklaverei an de Sklavenhandel\nsin an all hire Forme verbueden.\nArtikel 5\nKeen duerf gefoltert an och kee grausam, onmënschlech, onwiirdeg bestrooft a behandelt gin.",
            "Image": "4a6c2aa30949586218cb4004a1e55420"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Artikel 6\nJiddereen huet iwwerall d'Recht op Unerkennong vu sénger juristescher Perséinlechkeet.\nArtikel 7\nD'Mënsche sin alleguer gläich virum Gesetz a si hun ouni Ënnerscheed Recht op dee selwechte\nSchutz vum Gesetz. Alleguer hu se Recht op dee selwechte Schutz géint all Diskriminatioun, déi\ndës Deklaratioun géing verletzen a géint all Provokatioun zu esou enger Diskriminatioun.\nArtikel 8\nAll Mënsch huet d'Recht fir bei denen zoustännegen nationale Geriichter en effektive Recours\ngéint déi Akten ze man, déi d'fundamental Rechter, déi him duerch d'Konstitutioun odder duerch\nd'Gesetz zoustin, verletzen.\nArtikel 9\nKee Mënsch duerf arbiträr verhaft, agesat odder ausgewise gin.\nArtikel 10\nAll Mënsch huet d'Recht, a voller Gläichheet, datt séng Saach, säin Uleies gerecht an\nöffentlech virun engem onofhängegen an onparteiesche Geriicht zur Sprooch kënnt, dat iwwer séng\nRechter a Flichten an iwwer d'Berechtegong vun all Uklo, déi a Strofsaache géint e gefouert\ngët, entscheet.\nArtikel 11\nAll Mënsch, dee wéinst engem strofbaren Akt ugeklot gët as esou laang als onschëlleg\nunzegesinn, bis séng Schold gesetzlech an am Verlaf vun engem öffentleche Prozess nogewisen as,\nan deem e mat Sécherheet op all néideg Garantië fir séng Verdedegong konnt rechnen.\nKeen duerf veruurtelt gi fir Saachen, déi e gemat odder ënnerlooss huet, déi an deem Ament, wou\ndat geschitt as, no nationalem an internationalem Recht keng strofbar Akte woren. Och duerf kee\nméi eng héich Strof kréie wi déi, déi an deem Ament applizéiert gouf, an deem de strofbaren Akt\ngeschitt as.\nArtikel 12\nAn enger Persoun hiirt Privatliewen, hir Famill, hir Wunnéng odder hir Korrespondenz duerf sech\nnët arbiträr agemëscht, an hir Éier an hire gudde Ruff och nët ugetaascht gin. All Mënsch huet\nd'Recht op de Schutz vum Gesetz géint esou en Amëschen an Untaaschten.\nArtikel 13\nAll Mënsch huet d'Recht fir fräi bannent de Grenze vun all Stat ze zirkuléieren a séng Residenz\nze wielen.\nAll Mënsch huet d'Recht fir all Land ze verloossen, och säin egent, an nees a säi Land\nheemzekommen.\nArtikel 14\nAll Mënsch huet d'Recht fir, wann e verfollegt gët, Asyl an anere Länner ze sichen a Gebrauch\ndovunner ze maachen.\nOp dëst Recht ka sech nët beruff gin am Fall vun Ukloen, déi reell op engem Verbrieche vum\nallgemenge Recht an op Handlonge fundéieren, déi géint d'Ziler an d'Grondsätz vun de Vereenten\nNatioune verstoussen.\nArtikel 15\nAll Mënsch huet d'Recht op eng Nationalitéit.\nSéng Nationalitéit duerf kengem Mënsch arbiträr entzu gin, och nët dat Recht fir séng\nNationalitéit ze changéieren.\nArtikel 16\nWa Mann a Fra am Alter si fir sech ze bestueden, hu se d'Recht fir dat ze maachen an eng Famill\nze grënnen ouni iirgendeng Restriktioun wat d'Rass, d'Nationalitéit odder d'Relioun ugeet. Si\nhu beim Bestiednes, am Bestiednes a bei sénger Opléisong déi selwecht Rechter.\nD'Bestiednes duerf nëmme mat der fräier a voller Awëllegong vum Brautpuer geschloss gin.",
            "Image": "b4761044e68b807b0d487b6c940ffb89"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "D'Famill as dat natiirlecht a fundamentaalt Element vun der Gesellschaft a si huet d'Recht op\nde Schutz vu Gesellschaft a Stat.\nArtikel 17\nAll Mënsch huet d'Recht, eleng an och mat aneren zesummen, op Egentom.\nSäin Egentom duerf kengem Mënsch arbiträr entzu gin.\nArtikel 18\nAll Mënsch huet d'Recht op Gedanke-, Gewëssens- a Reliounsfräiheet; an dësem Recht mat dran as\nd'Fräiheet fir séng Relioun odder séng Iwwerzegong ze änneren, grad esou wéi d'Fräiheet fir\nséng Relioun a séng lwwerzegong eleng odder mat aneren ze manifestéieren, sief et an der\nÖffentlechkeet odder privat, duerch den Unterrécht, d'Praktizéieren, de Kultus an d'Feiere vu\nRiten.\nArtikel 19\nAll Mënsch huet d'Recht op eng fräi Menong a fir se fräi auszedrécken, an deem och d'Recht mat\ndran as op eng Menong fräi vu Fuurcht an dat Recht fir Informatiounen an Iddiën ze sichen, ze\nkréien an ze verbrede mat all dene Mëttele fir sech auszedrécken, déi et gët an ouni sech\nmussen u Grenze vu Länner ze halen.\nArtikel 20\nAll Mënsch huet d'Recht op Versammlungs- a Verenegongsfräiheet am friddleche Sënn.\nKeen duerf an eng Verenegong gezwong gin.\nArtikel 21\nAll Mënsch huet d'Recht fir un den öffentlechen Ugeleënhete vu séngem Land matzewiirken, sief\net direkt odder duerch fräi gewielt Vertrieder.\nAll Mënsch huet d'Recht fir ënner gläiche Konditiounen an d'öffentlech Fonktioune vu séngem\nLand eranzekommen.\nDe Vollekswëllen as d'Grondlag vun der Öffentlecher Gewalt hirer Autoritéit; dee Wëlle muss\nsech an éierleche Walen, déi periodesch ofzehale sin no engem gläichen an allgemenge Walrecht,\na geheime Walen odder an enger gläichwäerteger Prozedur, déi fräi Wale garantéiert,\nauszedrécken.\nArtikel 22\nAll Mënsch huet als Mêmber vun der Gesellschaft d'Recht op zozial Sécherheet; en as berechtegt\nfir an de Genoss vun de wirtschaftlechen, zozialen a kulturelle Rechter ze kommen, déi fir séng\nDignitéit an d'fräi Entwécklong vu sénger Perséinlechkeet néideg sin, dat alles duerch en\nnationalen Effort an eng international Zesummenaarbecht an an engem Mooss, wéi d'Organisatioun\nan d'Ressource vun all Land et ausweisen.\nArtikel 23\nAll Mënsch huet d'Recht op Aarbecht, op d'fräi Wiel vu sénger Aarbecht, op\nAarbechtskonditiounen, déi gerecht sin an zefridde stellen an op de Schutz géint de Chômage.\nJiddereen huet ouni Diskriminatioun d'Recht op de selwechte Loun fir déi selwecht Aarbecht.\nJiddereen, dee schafft, huet d'Recht op e gerechten an ordentleche Loun, deen him selwer a\nsénger Famill eng Existenz op der Basis vun der mënschlëcher Dignitéit séchert an deen, wann\nnéideg, duerch all aner zozial Mesüre gestäipt gët.\nAll Mënsch huet d'Recht fir mat anere Leit Beruffsorganisatiounen ze grënnen a fir séng\nIntressen ze verdedegen dranzegoen.\nArtikel 24\nAll Mënsch huet d'Recht op Rou a Fräizäit a besonnesch op eng räsonnabel begrenzten Dauer vun\nder Aarbechtszäit an op periodeschen a bezuelte Congé.\nArtikel 25\nAll Mënsch huet d'Recht op e Liewesniveau, deen duergeet fir him selwer a sénger Famill\nd'Gesondheet an d'Gutt-Ergoen, besonnesch d'Narong, d'Kleder, d'Wunneng, d'medezinesch Fleg an\ndéi néideg zozial Déngschter ze garantéieren; en huet d'Recht op Sécherheet am Fall vu Chômage,",
            "Image": "85495453378dcdf28fb965c9fbecc721"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Krankheet, Invaliditéit, als Witfra odder Witmann, am Alter an an anere Fäll, wou en d'Mëttele\nfir säi Liewesënnerhalt nët méi huet duerch Ëmstänn, déi onofhängeg si vu séngem Wëllen.\nMamm a Kand hun d'Recht op speziell Hëllef a Bäistand. D'Kanner alleguer, ob se am odder nët am\nBestiednes gebuer gin, kommen an de Genoss vun deem selwechten zoziale Schutz.\nArtikel 26\nAll Mënsch huet d'Recht op Bildung. Den Unterrécht muss op d'mannst fir d'Elementar- an\nd'Grondschoule gratis sin. Den Elementarunterrécht as obligatoresch. Den techneschen an de\nBeruffsunterécht musse verallgemengert sin. Den héiere Studium muss jidderengem mat dene\nselwechte Rechter an op der Basis vu sénge Leeschtungen opstoen.\nD'Bildung soll déi voll Entwécklong\nRespekt vun de Mënscherechter an de\nd'Toleranz an d'Frëndschaaft tëscht\nesou favoriséiere wéi d'Entwécklong\nvum Fridden.\nvun der mënschlecher Perséinlechkeet a méi e grousse\nGrondfräiheten uviséieren. Si soll de Versteesdemech,\nallen Natiounen an alle Gruppe vu Rassen a Relioune grad\nvun de Vereenten Natiounen hiren Aktivitéite fir d'Erhale\nD'Elteren hu virewech d'Recht fir de Genre vun de Kanner hirer Bildung ze wielen.\nArtikel 27\nAll Mënsch huet d'Recht fir fräi un der Kommunotéit hirem kulturelle Liewen deelzehuelen, an de\nGenoss vun der Konscht ze kommen a vum wësseschaaftleche Fortschrëtt a vun allem, wat sech\ndoraus u Guddem ergët, ze profitéieren.\nJiddereen huet d'Recht op de Schutz vun de moraleschen a materiellen Intressen, déi aus jidfer\nwësseschaaftlecher, literarescher odder artistescher Produktioun entstin, vun deer hien den\nAuteur as.\nArtikel 28\nAll Mënsch huet d'Recht op eng zozial an international Uerdnong, an deer sech déi Rechter a\nFräiheten, déi an dëser Deklaratioun opgezielt gin, voll kënnen auswiirken.\nArtikel 29\nAll Mënsch huet Flichte vis-à-vis vun der Kommunotéit, an deer eleng déi fräi a voll\nEntwécklong vu sénger Perséinlechkeet méiglech as.\nAm Gebrauch vu sénge Rechter an am Genoss vu sénge Fräiheten as jiddereen nëmmen dene Limiten\nënnerworf, déi d'Gesetz eenzeg an eleng dofir virgesäit, datt d'Unerkennong an de Respekt vun\naneren hire Rechter a Fräihete gesechert sin a fir engem gerechten Usproch op Moral, op\nöffentlech Uerdnong an op en allgemengt Wuel an enger demokratescher Gesellschaft\nz'entspriechen.\nDës Rechter a Fräiheten duerfen a kengem Fall am Widdersproch mat de Vereenten Natiounen hiren\nZiler a Prinzippie stoen.\nArtikel 30\nKeng Bestëmmong vun dëser Deklaratioun duerf esou ausgeluegt gin, datt e Recht fir e Stat, eng\nGrupp odder en eenzele Mënsch dra wär fir sech un Aktivitéiten ze gin odder Akten\nduerchzeféieren, déi drop erauslafe fir d'Rechter an d'Fräiheten, déi dra genannt sin,\nëmzestoussen.",
            "Image": "f1f7a0497d3900a4dd8858b91e97f217"
        }
    }
}

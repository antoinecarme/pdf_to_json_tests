{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469279,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "UNIVERSAL - DEKLARATIOUN VUN DE M\u00cbNSCHERECHTER\nPR\u00c4AMBEL\nWell d'Unerkennong vun der Dignit\u00e9it, d\u00e9i all M\u00eamber vun der M\u00ebnschefamill gebuer as, a\nvu s\u00e9nge gl\u00e4ichen an onersetzleche Rechter de F\u00ebllement vun der Fr\u00e4iheet, der\nGerechtegkeet an dem Fridden an der Welt as,\nWell et do, wou d'M\u00ebnscherechter n\u00ebt unerkannt an n\u00ebt respekt\u00e9iert gin, zu barbareschen\nAkte koum, d\u00e9i d'Gew\u00ebsse vun der ganzer M\u00ebnschheet revolt\u00e9ieren a well d'Schafe vun\nenger Welt, an deer d'M\u00ebnschen d'Fr\u00e4iheet vum Wuert a vum Glaf hun, an deer se fr\u00e4i si\nvu Fuurcht an Nout, als dem M\u00ebnsch s\u00e4in h\u00e9chst Striewe proklam\u00e9iert gouf,\nWell et haapts\u00e4chlech dr\u00ebm geet fir duerch e Rechtssystem Hand iwwer d'M\u00ebnscherechter\nze halen an datt de M\u00ebnsch doduerch n\u00ebt forc\u00e9iert g\u00ebt fir s\u00e4i leschten Auswee an der\nRevolt g\u00e9int d'Tyrannei an d'\u00cbnnerdr\u00e9cktgin ze sichen,\nWell et haapts\u00e4chlech dr\u00ebm geet fir d'Entw\u00e9cklong vun de fr\u00ebndschaaftleche Relatiounen\nt\u00ebscht den Natiounen z'encourag\u00e9ieren,\nWell an der Charta d'V\u00eblleker vun de Vereenten Natiounen op en Neits hire Glaf an\nd'Grondrechter vum M\u00ebnsch, an d'Dignit\u00e9it an an de W\u00e4ert vun der m\u00ebnschlecher Persoun,\nan d'Gl\u00e4ichheet vun de Rechter vu Mann a Fra proklam\u00e9iert a sech dofir entscheed hu fir\ndem zoziale Fortschr\u00ebtt de Virzock ze gin a besser Lieweskonditiounen a m\u00e9i enger\ngrousser Fr\u00e4iheet ze schafen,\nWell d'M\u00ebmberstate sech verflicht hu fir an Zesummenaarbecht mat der Organisatioun vun\nde Vereenten Natiounen dofir ze suergen, datt d'M\u00ebnscherechter an d'Grondfr\u00e4iheten\nallgemeng respekt\u00e9iert a realis\u00e9iert gin,\nWell eng an d\u00e9i selwecht Opfaassong iwwer d\u00ebs Rechter a Fr\u00e4iheten aus der Mooss wichteg\nas fir d\u00ebst Engagement voll a ganz k\u00ebnnen duerchzef\u00e9ieren,\nPROKLAM\u00c9IERT D'GENEROLVERSAMMLONG:\nD\u00ebs UNIVERSAL-DEKLARATIOUN VUN DE M\u00cbNSCHERECHTER, d\u00e9i als en allgemengt Ideal vun all\nVollek an all Natioun soll ugestrieft gin aus deem Grond, datt all eenzele M\u00ebnsch an\nall Organ vun der Gesellschaft, \u00ebmmer am Geescht vun d\u00ebser Deklaratioun, sech ustrenge\nfir duerch den Unterr\u00e9cht an d'Erz\u00e9iong de Respekt vun d\u00ebse Rechter a Fr\u00e4iheten\nz'entw\u00e9cklen an no an no duerch Mes\u00fcren um nationalen an internationale Plang hir\nUnerkennong ze s\u00e9cheren, datt d'Populatiounen aus de M\u00eamberstate selwer an d\u00e9i aus\nGebitter, d\u00e9i \u00ebnner hirer Geriichtsbarkeet stin, en allgemengen a gudde Gebrauch dervu\nk\u00ebnnen maachen.\nArtikel 1\nAll M\u00ebnsch k\u00ebnnt fr\u00e4i a mat deer selwechter Dignit\u00e9it an dene selwechte Rechter op\nd'Welt. Jiddereen huet s\u00e4i Verstand a s\u00e4i Gew\u00ebsse krut an soll an engem Geescht vu\nBridderlechkeet denen anere g\u00e9intiwwer handelen.\nArtikel 2\nJidderee kann all d\u00e9i Rechter an all d\u00e9i Fr\u00e4iheten, d\u00e9i an d\u00ebser Deklaratioun\nproklam\u00e9iert sin, fir sech verlaangen an dat ouni \u00cbnnerscheed sief et vu Rass,\nHautfaarf, Geschlecht, Sprooch, Relioun, politesche odder anerer Iwwerzegong,",
            "Image": "f116babf7266802e5ca6014cb3523aa4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "nationalem odder zozialem Urspronk, Verm\u00e9igen, Gebuurt odder soss enger Situatioun.\nEt duerf do dernieft och keen Ennerscheed gemat gin, dee mam politeschen, rechtlechen\nodder internationale statut vun deem Land odder deem Gebitt begr\u00ebnnt g\u00ebt, aus deem eng\nPersoun hierstaamt, egal ob d\u00ebst Land odder d\u00ebst Gebitt onofh\u00e4ngeg, \u00ebnner engem Mandat,\nn\u00ebt autonom odder s\u00e9ng Souver\u00e4nit\u00e9it an irgendenger Form begrenzt as.\nArtikel 3\nAll M\u00ebsch huet Recht op d'Liewen, op d'Fr\u00e4iheet an op d'Secherheet vu s\u00e9nger Persoun.\nArtikel 4\nKee M\u00ebnsch daarf a Sklaverei odder a Kniechtschaaft gehal gin; d'Sklaverei an de\nSklavenhandel sin an all hire Forme verbueden.\nArtikel 5\nKeen duerf gefoltert an och kee grausam, onm\u00ebnschlech, onwiirdeg bestrooft a behandelt\ngin.\nArtikel 6\nJiddereen huet iwwerall d'Recht op Unerkennong vu s\u00e9nger juristescher Pers\u00e9inlechkeet.\nArtikel 7\nD'M\u00ebnsche sin alleguer gl\u00e4ich virum Gesetz a si hun ouni \u00cbnnerscheed Recht op dee\nselwechte Schutz vum Gesetz. Alleguer hu se Recht op dee selwechte Schutz g\u00e9int all\nDiskriminatioun, d\u00e9i d\u00ebs Deklaratioun g\u00e9ing verletzen a g\u00e9int all Provokatioun zu esou\nenger Diskriminatioun.\nArtikel 8\nAll M\u00ebnsch huet d'Recht fir bei denen zoust\u00e4nnegen nationale Geriichter en effektive\nRecours g\u00e9int d\u00e9i Akten ze man, d\u00e9i d'fundamental Rechter, d\u00e9i him duerch\nd'Konstitutioun odder duerch d'Gesetz zoustin, verletzen.\nArtikel 9\nKee M\u00ebnsch duerf arbitr\u00e4r verhaft, agesat odder ausgewise gin.\nArtikel 10\nAll M\u00ebnsch huet d'Recht, a voller Gl\u00e4ichheet, datt s\u00e9ng Saach, s\u00e4in Uleies gerecht an\n\u00f6ffentlech virun engem onofh\u00e4ngegen an onparteiesche Geriicht zur Sprooch k\u00ebnnt, dat\niwwer s\u00e9ng Rechter a Flichten an iwwer d'Berechtegong vun all Uklo, d\u00e9i a Strofsaache\ng\u00e9int e gefouert g\u00ebt, entscheet.\nArtikel 11\nAll M\u00ebnsch, dee w\u00e9inst engem strofbaren Akt ugeklot g\u00ebt as esou laang als onsch\u00eblleg\nunzegesinn, bis s\u00e9ng Schold gesetzlech an am Verlaf vun engem \u00f6ffentleche Prozess\nnogewisen as, an deem e mat S\u00e9cherheet op all n\u00e9ideg Garanti\u00eb fir s\u00e9ng Verdedegong\nkonnt rechnen.\nKeen duerf veruurtelt gi fir Saachen, d\u00e9i e gemat odder \u00ebnnerlooss huet, d\u00e9i an deem",
            "Image": "eb791b9b8253b311b5315af9a6cdac75"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ament, wou dat geschitt as, no nationalem an internationalem Recht keng strofbar Akte\nworen. Och duerf kee m\u00e9i eng h\u00e9ich Strof kr\u00e9ie wi d\u00e9i, d\u00e9i an deem Ament appliz\u00e9iert\ngouf, an deem de strofbaren Akt geschitt as.\nArtikel 12\nAn enger Persoun hiirt Privatliewen, hir Famill, hir Wunn\u00e9ng odder hir Korrespondenz\nduerf sech n\u00ebt arbitr\u00e4r agem\u00ebscht, an hir \u00c9ier an hire gudde Ruff och n\u00ebt ugetaascht\ngin. All M\u00ebnsch huet d'Recht op de Schutz vum Gesetz g\u00e9int esou en Am\u00ebschen an\nUntaaschten.\nArtikel 13\nAll M\u00ebnsch huet d'Recht fir fr\u00e4i bannent de Grenze vun all Stat ze zirkul\u00e9ieren a s\u00e9ng\nResidenz ze wielen.\nAll M\u00ebnsch huet d'Recht fir all Land ze verloossen, och s\u00e4in egent, an nees a s\u00e4i Land\nheemzekommen.\nArtikel 14\nAll M\u00ebnsch huet d'Recht fir, wann e verfollegt g\u00ebt, Asyl an anere L\u00e4nner ze sichen a\nGebrauch dovunner ze maachen.\nOp d\u00ebst Recht ka sech n\u00ebt beruff gin am Fall vun Ukloen, d\u00e9i reell op engem Verbrieche\nvum allgemenge Recht an op Handlonge fund\u00e9ieren, d\u00e9i g\u00e9int d'Ziler an d'Gronds\u00e4tz vun\nde Vereenten Natioune verstoussen.\nArtikel 15\nAll M\u00ebnsch huet d'Recht op eng Nationalit\u00e9it.\nS\u00e9ng Nationalit\u00e9it duerf kengem M\u00ebnsch arbitr\u00e4r entzu gin, och n\u00ebt dat Recht fir s\u00e9ng\nNationalit\u00e9it ze chang\u00e9ieren.\nArtikel 16\nWa Mann a Fra am Alter si fir sech ze bestueden, hu se d'Recht fir dat ze maachen an\neng Famill ze gr\u00ebnnen ouni iirgendeng Restriktioun wat d'Rass, d'Nationalit\u00e9it odder\nd'Relioun ugeet. Si hu beim Bestiednes, am Bestiednes a bei s\u00e9nger Opl\u00e9isong d\u00e9i\nselwecht Rechter.\nD'Bestiednes duerf n\u00ebmme mat der fr\u00e4ier a voller Aw\u00ebllegong vum Brautpuer geschloss\ngin.\nD'Famill as dat natiirlecht a fundamentaalt Element vun der Gesellschaft a si huet\nd'Recht op de Schutz vu Gesellschaft a Stat.\nArtikel 17\nAll M\u00ebnsch huet d'Recht, eleng an och mat aneren zesummen, op Egentom.\nS\u00e4in Egentom duerf kengem M\u00ebnsch arbitr\u00e4r entzu gin.\nArtikel 18\nAll M\u00ebnsch huet d'Recht op Gedanke-, Gew\u00ebssens- a Reliounsfr\u00e4iheet; an d\u00ebsem Recht mat",
            "Image": "e4c8dcef82a0a001ef129f19acc39eab"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "dran as d'Fr\u00e4iheet fir s\u00e9ng Relioun odder s\u00e9ng Iwwerzegong ze \u00e4nneren, grad esou w\u00e9i\nd'Fr\u00e4iheet fir s\u00e9ng Relioun a s\u00e9ng lwwerzegong eleng odder mat aneren ze\nmanifest\u00e9ieren, sief et an der \u00d6ffentlechkeet odder privat, duerch den Unterr\u00e9cht,\nd'Praktiz\u00e9ieren, de Kultus an d'Feiere vu Riten.\nArtikel 19\nAll M\u00ebnsch huet d'Recht op eng fr\u00e4i Menong a fir se fr\u00e4i auszedr\u00e9cken, an deem och\nd'Recht mat dran as op eng Menong fr\u00e4i vu Fuurcht an dat Recht fir Informatiounen an\nIddi\u00ebn ze sichen, ze kr\u00e9ien an ze verbrede mat all dene M\u00ebttele fir sech auszedr\u00e9cken,\nd\u00e9i et g\u00ebt an ouni sech mussen u Grenze vu L\u00e4nner ze halen.\nArtikel 20\nAll M\u00ebnsch huet d'Recht op Versammlungs- a Verenegongsfr\u00e4iheet am friddleche S\u00ebnn.\nKeen duerf an eng Verenegong gezwong gin.\nArtikel 21\nAll M\u00ebnsch huet d'Recht fir un den \u00f6ffentlechen Ugele\u00ebnhete vu s\u00e9ngem Land\nmatzewiirken, sief et direkt odder duerch fr\u00e4i gewielt Vertrieder.\nAll M\u00ebnsch huet d'Recht fir \u00ebnner gl\u00e4iche Konditiounen an d'\u00f6ffentlech Fonktioune vu\ns\u00e9ngem Land eranzekommen.\nDe Volleksw\u00ebllen as d'Grondlag vun der \u00d6ffentlecher Gewalt hirer Autorit\u00e9it; dee W\u00eblle\nmuss sech an \u00e9ierleche Walen, d\u00e9i periodesch ofzehale sin no engem gl\u00e4ichen an\nallgemenge Walrecht, a geheime Walen odder an enger gl\u00e4ichw\u00e4erteger Prozedur, d\u00e9i fr\u00e4i\nWale garant\u00e9iert, auszedr\u00e9cken.\nArtikel 22\nAll M\u00ebnsch huet als M\u00eamber vun der Gesellschaft d'Recht op zozial S\u00e9cherheet; en as\nberechtegt fir an de Genoss vun de wirtschaftlechen, zozialen a kulturelle Rechter ze\nkommen, d\u00e9i fir s\u00e9ng Dignit\u00e9it an d'fr\u00e4i Entw\u00e9cklong vu s\u00e9nger Pers\u00e9inlechkeet n\u00e9ideg\nsin, dat alles duerch en nationalen Effort an eng international Zesummenaarbecht an an\nengem Mooss, w\u00e9i d'Organisatioun an d'Ressource vun all Land et ausweisen.\nArtikel 23\nAll M\u00ebnsch huet d'Recht op Aarbecht, op d'fr\u00e4i Wiel vu s\u00e9nger Aarbecht, op\nAarbechtskonditiounen, d\u00e9i gerecht sin an zefridde stellen an op de Schutz g\u00e9int de\nCh\u00f4mage.\nJiddereen huet ouni Diskriminatioun d'Recht op de selwechte Loun fir d\u00e9i selwecht\nAarbecht.\nJiddereen, dee schafft, huet d'Recht op e gerechten an ordentleche Loun, deen him\nselwer a s\u00e9nger Famill eng Existenz op der Basis vun der m\u00ebnschl\u00ebcher Dignit\u00e9it s\u00e9chert\nan deen, wann n\u00e9ideg, duerch all aner zozial Mes\u00fcre gest\u00e4ipt g\u00ebt.\nAll M\u00ebnsch huet d'Recht fir mat anere Leit Beruffsorganisatiounen ze gr\u00ebnnen a fir s\u00e9ng\nIntressen ze verdedegen dranzegoen.\nArtikel 24",
            "Image": "c36366b3e0c2bb993d31bd6e0c85e188"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "All M\u00ebnsch huet d'Recht op Rou a Fr\u00e4iz\u00e4it a besonnesch op eng r\u00e4sonnabel begrenzten\nDauer vun der Aarbechtsz\u00e4it an op periodeschen a bezuelte Cong\u00e9.\nArtikel 25\nAll M\u00ebnsch huet d'Recht op e Liewesniveau, deen duergeet fir him selwer a s\u00e9nger Famill\nd'Gesondheet an d'Gutt-Ergoen, besonnesch d'Narong, d'Kleder, d'Wunneng, d'medezinesch\nFleg an d\u00e9i n\u00e9ideg zozial D\u00e9ngschter ze garant\u00e9ieren; en huet d'Recht op S\u00e9cherheet am\nFall vu Ch\u00f4mage, Krankheet, Invalidit\u00e9it, als Witfra odder Witmann, am Alter an an\nanere F\u00e4ll, wou en d'M\u00ebttele fir s\u00e4i Liewes\u00ebnnerhalt n\u00ebt m\u00e9i huet duerch \u00cbmst\u00e4nn, d\u00e9i\nonofh\u00e4ngeg si vu s\u00e9ngem W\u00ebllen.\nMamm a Kand hun d'Recht op speziell H\u00ebllef a B\u00e4istand. D'Kanner alleguer, ob se am\nodder n\u00ebt am Bestiednes gebuer gin, kommen an de Genoss vun deem selwechten zoziale\nSchutz.\nArtikel 26\nAll M\u00ebnsch huet d'Recht op Bildung. Den Unterr\u00e9cht muss op d'mannst fir d'Elementar- an\nd'Grondschoule gratis sin. Den Elementarunterr\u00e9cht as obligatoresch. Den techneschen an\nde Beruffsunter\u00e9cht musse verallgemengert sin. Den h\u00e9iere Studium muss jidderengem mat\ndene selwechte Rechter an op der Basis vu s\u00e9nge Leeschtungen opstoen.\nD'Bildung soll d\u00e9i voll Entw\u00e9cklong vun der m\u00ebnschlecher Pers\u00e9inlechkeet a m\u00e9i e\ngrousse Respekt vun de M\u00ebnscherechter an de Grondfr\u00e4iheten uvis\u00e9ieren. Si soll de\nVersteesdemech, d'Toleranz an d'Fr\u00ebndschaaft t\u00ebscht allen Natiounen an alle Gruppe vu\nRassen a Relioune grad esou favoris\u00e9iere w\u00e9i d'Entw\u00e9cklong vun de Vereenten Natiounen\nhiren Aktivit\u00e9ite fir d'Erhale vum Fridden.\nD'Elteren hu virewech d'Recht fir de Genre vun de Kanner hirer Bildung ze wielen.\nArtikel 27\nAll M\u00ebnsch huet d'Recht fir fr\u00e4i un der Kommunot\u00e9it hirem kulturelle Liewen\ndeelzehuelen, an de Genoss vun der Konscht ze kommen a vum w\u00ebsseschaaftleche\nFortschr\u00ebtt a vun allem, wat sech doraus u Guddem erg\u00ebt, ze profit\u00e9ieren.\nJiddereen huet d'Recht op de Schutz vun de moraleschen a materiellen Intressen, d\u00e9i aus\njidfer w\u00ebsseschaaftlecher, literarescher odder artistescher Produktioun entstin, vun\ndeer hien den Auteur as.\nArtikel 28\nAll M\u00ebnsch huet d'Recht op eng zozial an international Uerdnong, an deer sech d\u00e9i\nRechter a Fr\u00e4iheten, d\u00e9i an d\u00ebser Deklaratioun opgezielt gin, voll k\u00ebnnen auswiirken.\nArtikel 29\nAll M\u00ebnsch huet Flichte vis-\u00e0-vis vun der Kommunot\u00e9it, an deer eleng d\u00e9i fr\u00e4i a voll\nEntw\u00e9cklong vu s\u00e9nger Pers\u00e9inlechkeet m\u00e9iglech as.\nAm Gebrauch vu s\u00e9nge Rechter an am Genoss vu s\u00e9nge Fr\u00e4iheten as jiddereen n\u00ebmmen dene\nLimiten \u00ebnnerworf, d\u00e9i d'Gesetz eenzeg an eleng dofir virges\u00e4it, datt d'Unerkennong an\nde Respekt vun aneren hire Rechter a Fr\u00e4ihete gesechert sin a fir engem gerechten\nUsproch op Moral, op \u00f6ffentlech Uerdnong an op en allgemengt Wuel an enger\ndemokratescher Gesellschaft z'entspriechen.",
            "Image": "3f7bf34ab2e26963f290792f7dbf06a4"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "D\u00ebs Rechter a Fr\u00e4iheten duerfen a kengem Fall am Widdersproch mat de Vereenten\nNatiounen hiren Ziler a Prinzippie stoen.\nArtikel 30\nKeng Best\u00ebmmong vun d\u00ebser Deklaratioun duerf esou ausgeluegt gin, datt e Recht fir e\nStat, eng Grupp odder en eenzele M\u00ebnsch dra w\u00e4r fir sech un Aktivit\u00e9iten ze gin odder\nAkten duerchzef\u00e9ieren, d\u00e9i drop erauslafe fir d'Rechter an d'Fr\u00e4iheten, d\u00e9i dra genannt\nsin, \u00ebmzestoussen.",
            "Image": "5e853d8fd0b4119a8876a8664481bebd"
        }
    }
}

{
    "MetaData": {
        "Author": null,
        "Creation_Date": 1581469564,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "57708bf4e77967ccbbf4fe795d7fa8a1",
            "Index": 0,
            "Label": "1",
            "Size": [
                595.0,
                842.0
            ],
            "Text": "AMALUNGELO OMUNTU WONKE EMHLABENI WONKE JIKELELE\n[Missing: \"Preamble\"]\nLoba isimilo lenhlonipho lamalungelo agcweleyo oluntu kuyisisekelo\nsenkululeko, lesokulunga lokuthula emhlabeni,\nLoba ukunganaki lokungahloniphi amalungelo abantu kubangele izenzo\nzocuku oludabula inhliziyo lenembeza, kwadala umhlaba lapha abantu\nabangathola khona injabulo lenkululeko yokuthi bakhulume bekhululekile\nbengesabi njalo kungekho ubuyanga, konke lokhu kuphakanyiswa njengento\neqakathekileyo ngabantu bonke,\nLoba ukuze umuntu angavuki umphenyana ngenxa yokucindezelwa, kufanele\nukuthi amalungelo abantu asekelwe ngumthetho,\nLoba kufanele ukukhulisa ubudlelwano phakathi kwezizwe,\nLoba abantu baMazwe aManyaneyo betshengise ukholo lwabo kumalungelo\noluntu lokuhlonipha lokuqakathekisa umuntu emalungelweni alingeneyo\nlamalungelo alinganayo phakathi kwamadoda labafazi, lokuzimisela\nukuthuthukisa ingqubelaphambili lokuhlala kuhle kwabantu,\nLoba amazwe ami wodwa ezimisela uKumanyana laMazwe aManyaneyo ukuze\naqakathekise ukuhlonitshwa kwamalungelo abantu,\nLobanje ulwazi lwamalungelo blwenkululeko kuyinto eqakathekileyo, ukuze\namalungelo lenkululeko kwaziwe,\nINKUNDLA YEZIZWE ITHI\nLesisivumelwano samalungelo oluntu silotshiwe ukuze umuntu lezigaba\nzabantu jikelele zigcine lesi sivumelwano engqondweni, yizizwe zonke\nlamazwe asabuswa ngamanye.\nIsivumelwano\nAbantu bonke bazalwa bekhululekile njalo belingana kumalungelo abo.\nBalesipho sikanembeza, ngakho bamele baphathane ngomoya otshengisa\nubuhlobo lobunye.\nIsivumelwano 2\nWonke umuntu ulelungelo lokuthola inkululeko lamalungelo alotshwe kulesi\nsivumelwano hngokupheleleyo kunganakwa ubuhlobo, umbala, ukuthi uyindoda\nkumbe ngumfazi, ulimi, ukholo, ezimayelana lombangazwe, lenotho kanye\nlasipi lasiphi isimo phakathi kwabantu.\nNjalo kakusoze kube lomahluko ekuphathweni kwabantu emthethweni loba\nngowaliphi ilizwe loba yisiphi lesimo selizwe lapho umuntu avela khona -\nlanxa lelolizwe lizibusa kumbe libuswa ngelinye.\nIsivumelwano 3\nWonke umuntu ulelungelo lempilo, lelenkululeko lelenhlalakahle."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c8eb8793650bf9186f08f3b2aff028c4",
            "Index": 1,
            "Label": "2",
            "Size": [
                595.0,
                842.0
            ],
            "Text": "Isivumelwano 4\nKakho umuntu ozakwenziwa isigqili, kumbe isithunjwa; ubugqili\nlokuthengisa izichaka kuzanqatshelwa ngazo zonke indlela.\nIsivumelwano 5\nAkula muntu ozahlutshwa ahlukuluzwe loba aphathwe ngesihluku langendlela\neyangisayo kumbe elocuku.\nIsivumelwano 6\nWonke umuntu ulelungelo emthethweni lokuphathwa njengomuntu.\nIsivumelwano 7\nBonke abantu bayalingana phambi komthetho, kungekho bandlululo. Abantu\nbonke bayavikelwa ekubandlululweni. Ubandlululo luvunyelwa yisivumelwano\nlesi njalo akuvunyelwa ukubasela ubandlululo.\nIsivumelwano 8\nOmunye lomunye umuntu ulelungelo lokuvikelwa ngababusi lomthethwandaba\numa kulezenzo ezephula amalungelo akhe asemthethweni.\nIsivumelwano 9\nAkumelanga ukuthi umuntu abotshwe okungekho emthethweni, loba abotshwe\nmahlayana, loba axotshwe elizweni lakubo.\nIsivumelwano 10\nOmunye lomunye umuntu ulelungelo lokuthi athoniselwe icala phambi\nkwenkundla ezimeleyo kumbe agwetshwe yinkundla engabandlululiyo\nekuthetheni amacala.\nIsivumelwano 11\nOmunye lomunye umuntu owetheswe icala ulelungelo lokuthi aphathwe\nnjengomuntu ongela cala aze adliwe licala emthethwandaba. Kumele njalo\naphiwe ithuba lokuthola umeli.\nKakho umuntu ongajeziswa emthethweni ngenxa yecala alenzayo uma icala\nleli lenziwa umthetho owenza lokho akwenzayo kube licala wawungekho\nngaleso sikhathi. Isijeziso salelo cala akumelanga sedlule isijesiso\nesasifanele icala lelo umthetho omutsha ungakabekwa.\nIsivumelwano 12\nOmunye lomunye umuntu ulelungelo lokuhlonitshwa - ubuntu bakhe, imuli\nyakhe, umuzi wakhe lezincwadi zakhe. Omunye lomunye umuntu kumele\navikelwe ngumthetho ezintweni ezinje.\nIsivumelwano 13\nWonke umuntu ulelungelo lokuhamba lokuhlala kuwo wonke amazwe."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7fa530c710b94245e5de8259ebf17694",
            "Index": 2,
            "Label": "3",
            "Size": [
                595.0,
                842.0
            ],
            "Text": "Wonke umuntu ulelungelo lokuthutha loba kuliphi ilizwe, ngitsho\nlaselizweni lakhe, lelokubuyela elizweni lakhe.\nIsivumelwano 14\nWonke umuntu ulelungelo lokubalekela kwelinye ilizwe ukuze abe\nyisiphepheli khona nxa ehlutshwa elizweni lakubo.\nLeli lungelo alikhululi umuntu obotshiweyo ngaphandle kokuba ebotshelwe\nizindaba zombangazwe kumbe okungavunyelwa ngaMazwe aManyaneyo.\nIsivumelwano 15\nWonke umuntu ulelungelo lokuba yisakhamuzi ezweni lakhe.\nKakho ongathathelwa ilungelo leli loba alelwe ukuba yisakhumuzi selinye\nilizwe.\nIsivumelwano 16\nAmadoda labafazi asebekhulilwe, balelungelo lokuthatha lokuthathwa babe\nlemizi yabo, kungenani ukuthiukholo lomuntu yiluphi lokuthi ungumhlobo\nbani. Balamalungelo alinganayo ekuthathaneni kwabo lasekwehlukaneniekeni\nkwaho.\nUmendo kumele ubotshwe ngukuvumelana kwabathathanayo.\nImuli yisisekelo sezizwe, ngakho kumele isekelwe yizakhamizi\nlanguHulumende.\nIsivumelwano 17\nOmunye lomunye ulelungelo lokuba lezimphala zakhe yedwa lokuba\nlezimpahla ndawonye labanye.\nKakho umuntu ongahluthunelwa indawo kanye lempahla engeyakhe.\nIsivumelwano 18\nOmunye lomunye ulelungelo lokucabanga njengokuthanda kwakhe,\nlelokukhonza ngentando yakhe, ekhokhelwa ngunembaza wakhe. Leli lungelo\nlipha umuntu imvumo yokutshintsha ukholo lwakhe, lemvumo yokuthi yena\nyedwa kumbe elabanye atshengise ukholo lwakhe kumphakathi ngezenzo,\nngokukhonza, ngokufundisa kunye Tokuziphatha kwakhe kunye lokufundisa\nukholo lwakhe.\nIsivumelwano 19\nOmunye lomunye ulelungelo lokukhuluma izifiso zakhe lokusengqondweni\nyakhe. Leli lungelo lipha umuntu inkululeko yokudinga lokwamukela\nlokwazisa akwaziyo lokusengqondweni yakhe ngayiphi layiphi indlela\nlakwamanye amazwe.\nIsivumelwano 20\nWonke umuntu ulelungelo lokumanyana kanye lokuhlangana labanye."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "55a43f83687cfc61c5aeb1bf1e2882ee",
            "Index": 3,
            "Label": "4",
            "Size": [
                595.0,
                842.0
            ],
            "Text": "Akula muntu ozabanjwa ngamandla ukuthi abelilunga lenhlanganiso iphi\nlayiphi.\nIsivumelwano 21\nOmunye lomunye ulelungelo lokuphathisana lohulumende wakhe yena\nngokwakhe kumbe amelwe ngabakhethiweyo.\nOmunye lomunye ulelungelo loncedo lwelizwe lakhe.\nIzifiso zabantu yizo okumele ziphe uhulumende amandla okubusa. Lezi\nzifiso zizatshengiswa lukhetho oluzakwenziwa ngezikhathi ezifaneleyo,\noluzavumela njalo wonke umuntu ukukhetha ngendlela engasoze itshengise\nabanye ukuthi ukhethe bani.\nIsivumelwano 22\nOmunye lomunye umuntu, njengesakhamuzi, ulelungelo lokusekelwa yilizwe\nlakhe lelokusuthiseka. Lokhu kuzavela ezenzweni zesizwe sakhe\nlasencedweni oluvela kwamanye amazwe, ukuze kuthuthukiswe amalungelo\nakhe empilweni lasemasikweni akhe ukuze kumlethele inhonipho lentuthuko\nyobuntu bakhe.\nIsivumelwano 23\nOmunye lomunye ulelungelo lokusebenza lelokukhetha umsebenzi awufunayo,\nlelokuphathwa kuhle emsebenzini, lelokuncedwa nxa umsebenzi udingakala\nOmunye lomunye ulelungelo lokwamukela imbandalo elingene lomsebenzi\nwakhe.\nWonke umuntu osebenzayo ulelungelo lokuthola imbadalo efaneleyo\nezokwenza ukuthi yena labantwana bakhe bathole impilo lenhalakahle\nehloniphekayo njengabantu, lelokusekelwa ngezinye izindlela.\nOmunye lomunye ulelungelo lokuba lilunga lomhlangano wezisebenzi ukuze\nasekele izifiso zakhe.\nIsivumelwano 24\nOmunye lomunye ulelungelo lokuthatha ikhefu engephulelwa imbadalo yakhe,\nnjalo ulelungelo lokusebenza amahora angamanengi kakhulukazi.\nIsivumelwano 25\nOmunye lomunye ulelungelo lempilo lenhlalakahle yakhe labantwana bakhe.\nLokhu kuhlanganisa ukudla, izembatho, indawo yokuhlala kanye lempilo\nenhle, ukugcinwa kuhle uma engasebenzi. Lokhu kuhlanganisa\nabafelwaokazi, abadala, abalimeleyo labehlulekayo ukuzonga.\nAbabelethileyo labantwana kumele bagcinwe njalo bancediswe. Abantwana\nbonke abazalelwe emendweni kumbe ngaphandle kwawo, kumele basekelwe\nngokufanayo.\nIsivumelwano 26\nOmunye lomunye ulelungelo lemfundo. Imfundo ayizukuba lembadalo,"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4b958e499ef66c6277dec53c12c57579",
            "Index": 4,
            "Label": "5",
            "Size": [
                595.0,
                842.0
            ],
            "Text": "kusukela phansi kuze kufike esigabeni esithe thuthu. Imfundo ephansi\n(elementary) ngeyomuntu wonke, ngakho omunye lomunye uzabanjwa ngamandla\nukuthi ayithole. Imfundo ephezulu yezandla (technical) lenye njalo\neyolwazi olwehlukeneyo olwezigaba ezehlukeneyo kumele ibe khona,\nlemfundo ephakemeyo kumele itholwe yilabo abayifaneleyo ngolwazi\nabalalo.\nImfundo kuzamela ithuthukise ubuntu lokuhlonipha amalungelo obuntu\nlenkululeko engcweleyo. Kufanele ikhulise ukuzwelana, ukuzwisisa\nlobudlelwano phakathi kwezizwe zonke, kwemihlobo yonke lakwabenkonzo\nezehlukeneyo, isekele njalo imisebenzi yeZizwe eziManyeneyo (UN)\nyokuletha ukuthula emhlabeni.\nAbazali balelungelo lokukhetha imfundo yabantwana babo.\nIsivumelwano 27\nWonke umuntu ulelungelo lokumanyana labanye lokukhululeka\nekuphathisaneni labanye kwezemvelo lakwezamasiko lelokuvuna kukho konke\nokuvezwa yizifundo zemvelo.\nOmunye lomunye ulelungelo lokusekelwa empilweni yakhe lelokuqiniswa\nebuntwini bakhe mayelana lokwemvelo lokwezombukiso.\nIsivumelwano 28\nUmuntu munye lamunye ulelungelo lokuthola indawo lapha okuhlonitshwa\nlokugcinwa khona izimiso zezivumelwano lezi.\nIsivumelwano 29\nWonke umuntu ulemisebenzi okumele ayenze njengesakhamuzi okuyiyo\nezagcwalisa ubuntu bakhe.\nKukho konke akwenzayo, uzakhokhelwa yikuhlonipha lokwethula ingowane\nyakhe kumalungelo abanye, ananzelele ukuqakatheka kombuso wabanengi\n(UN).\nLa amalungelo lenkululeko akumelanga kuphambane lezimiso zeZizwe\neziManyaneyo.\nIzivumelwano 30\nAkukho kuleziZivumelwano okungavumela umuntu loba abantu ukubhidliza\namalungelo lenkululeko ezilotshwe lapha."
        }
    }
}

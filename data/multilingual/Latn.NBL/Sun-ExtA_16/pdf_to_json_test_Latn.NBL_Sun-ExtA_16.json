{
    "MetaData": {
        "Author": null,
        "Creation_Date": 1581469654,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d2e840fe996e258858491ab0e1b71cd3",
            "Index": 0,
            "Label": "1",
            "Size": [
                595.0,
                842.0
            ],
            "Text": "AMALUNGELO OMUNTU WONKE EMHLABENI WONKE JIKELELE\n[Missing: \"Preamble\"]\nLoba isimilo lenhlonipho lamalungelo agcweleyo oluntu kuyisisekelo senkululeko,\nlesokulunga lokuthula emhlabeni,\nLoba ukunganaki lokungahloniphi amalungelo abantu kubangele izenzo zocuku oludabula\ninhliziyo lenembeza, kwadala umhlaba lapha abantu abangathola khona injabulo\nlenkululeko yokuthi bakhulume bekhululekile bengesabi njalo kungekho ubuyanga, konke\nlokhu kuphakanyiswa njengento eqakathekileyo ngabantu bonke,\nLoba ukuze umuntu angavuki umphenyana ngenxa yokucindezelwa, kufanele ukuthi amalungelo\nabantu asekelwe ngumthetho,\nLoba kufanele ukukhulisa ubudlelwano phakathi kwezizwe,\nLoba abantu baMazwe aManyaneyo betshengise ukholo lwabo kumalungelo oluntu lokuhlonipha\nlokuqakathekisa umuntu emalungelweni alingeneyo lamalungelo alinganayo phakathi\nkwamadoda labafazi, lokuzimisela ukuthuthukisa ingqubelaphambili lokuhlala kuhle\nkwabantu,\nLoba amazwe ami wodwa ezimisela uKumanyana laMazwe aManyaneyo ukuze aqakathekise\nukuhlonitshwa kwamalungelo abantu,\nLobanje ulwazi lwamalungelo blwenkululeko kuyinto eqakathekileyo, ukuze amalungelo\nlenkululeko kwaziwe,\nINKUNDLA YEZIZWE ITHI\nLesisivumelwano samalungelo oluntu silotshiwe ukuze umuntu lezigaba zabantu jikelele\nzigcine lesi sivumelwano engqondweni, yizizwe zonke lamazwe asabuswa ngamanye.\nIsivumelwano\nAbantu bonke bazalwa bekhululekile njalo belingana kumalungelo abo. Balesipho\nsikanembeza, ngakho bamele baphathane ngomoya otshengisa ubuhlobo lobunye.\nIsivumelwano 2\nWonke umuntu ulelungelo lokuthola inkululeko lamalungelo alotshwe kulesi sivumelwano\nhngokupheleleyo kunganakwa ubuhlobo, umbala, ukuthi uyindoda kumbe ngumfazi, ulimi,\nukholo, ezimayelana lombangazwe, lenotho kanye lasipi lasiphi isimo phakathi kwabantu.\nNjalo kakusoze kube lomahluko ekuphathweni kwabantu emthethweni loba ngowaliphi ilizwe\nloba yisiphi lesimo selizwe lapho umuntu avela khona - lanxa lelolizwe lizibusa kumbe\nlibuswa ngelinye.\nIsivumelwano 3\nWonke umuntu ulelungelo lempilo, lelenkululeko lelenhlalakahle.\nIsivumelwano 4\nKakho umuntu ozakwenziwa isigqili, kumbe isithunjwa; ubugqili lokuthengisa izichaka\nkuzanqatshelwa ngazo zonke indlela."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "180bae1f1a328f7539865139154394b6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Isivumelwano 5\nAkula muntu ozahlutshwa ahlukuluzwe loba aphathwe ngesihluku langendlela eyangisayo\nkumbe elocuku.\nIsivumelwano 6\nWonke umuntu ulelungelo emthethweni lokuphathwa njengomuntu.\nIsivumelwano 7\nBonke abantu bayalingana phambi komthetho, kungekho bandlululo. Abantu bonke\nbayavikelwa ekubandlululweni. Ubandlululo luvunyelwa yisivumelwano lesi njalo\nakuvunyelwa ukubasela ubandlululo.\nIsivumelwano 8\nOmunye lomunye umuntu ulelungelo lokuvikelwa ngababusi lomthethwandaba uma kulezenzo\nezephula amalungelo akhe asemthethweni.\nIsivumelwano 9\nAkumelanga ukuthi umuntu abotshwe okungekho emthethweni, loba abotshwe mahlayana, loba\naxotshwe elizweni lakubo.\nIsivumelwano 10\nOmunye lomunye umuntu ulelungelo lokuthi athoniselwe icala phambi kwenkundla ezimeleyo\nkumbe agwetshwe yinkundla engabandlululiyo ekuthetheni amacala.\nIsivumelwano 11\nOmunye lomunye umuntu owetheswe icala ulelungelo lokuthi aphathwe njengomuntu ongela\ncala aze adliwe licala emthethwandaba. Kumele njalo aphiwe ithuba lokuthola umeli.\nKakho umuntu ongajeziswa emthethweni ngenxa yecala alenzayo uma icala leli lenziwa\numthetho owenza lokho akwenzayo kube licala wawungekho ngaleso sikhathi. Isijeziso\nsalelo cala akumelanga sedlule isijesiso esasifanele icala lelo umthetho omutsha\nungakabekwa.\nIsivumelwano 12\nOmunye lomunye umuntu ulelungelo lokuhlonitshwa - ubuntu bakhe, imuli yakhe, umuzi\nwakhe lezincwadi zakhe. Omunye lomunye umuntu kumele avikelwe ngumthetho ezintweni\nezinje.\nIsivumelwano 13\nWonke umuntu ulelungelo lokuhamba lokuhlala kuwo wonke amazwe.\nWonke umuntu ulelungelo lokuthutha loba kuliphi ilizwe, ngitsho laselizweni lakhe,\nlelokubuyela elizweni lakhe.\nIsivumelwano 14\nWonke umuntu ulelungelo lokubalekela kwelinye ilizwe ukuze abe yisiphepheli khona nxa\nehlutshwa elizweni lakubo."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "322255245b0abbb7616e6d351a5e34c5",
            "Index": 2,
            "Label": "3",
            "Size": [
                595.0,
                842.0
            ],
            "Text": "Leli lungelo alikhululi umuntu obotshiweyo ngaphandle kokuba ebotshelwe izindaba\nzombangazwe kumbe okungavunyelwa ngaMazwe aManyaneyo.\nIsivumelwano 15\nWonke umuntu ulelungelo lokuba yisakhamuzi ezweni lakhe.\nKakho ongathathelwa ilungelo leli loba alelwe ukuba yisakhumuzi selinye ilizwe.\nIsivumelwano 16\nAmadoda labafazi asebekhulilwe, balelungelo lokuthatha lokuthathwa babe lemizi yabo,\nkungenani ukuthiukholo lomuntu yiluphi lokuthi ungumhlobo bani. Balamalungelo\nalinganayo ekuthathaneni kwabo lasekwehlukaneniekeni kwaho.\nUmendo kumele ubotshwe ngukuvumelana kwabathathanayo.\nImuli yisisekelo sezizwe, ngakho kumele isekelwe yizakhamizi languHulumende.\nIsivumelwano 17\nOmunye lomunye ulelungelo lokuba lezimphala zakhe yedwa lokuba lezimpahla ndawonye\nlabanye.\nKakho umuntu ongahluthunelwa indawo kanye lempahla engeyakhe.\nIsivumelwano 18\nOmunye lomunye ulelungelo lokucabanga njengokuthanda kwakhe, lelokukhonza ngentando\nyakhe, ekhokhelwa ngunembaza wakhe. Leli lungelo lipha umuntu imvumo yokutshintsha\nukholo lwakhe, lemvumo yokuthi yena yedwa kumbe elabanye atshengise ukholo lwakhe\nkumphakathi ngezenzo, ngokukhonza, ngokufundisa kunye Tokuziphatha kwakhe kunye\nlokufundisa ukholo lwakhe.\nIsivumelwano 19\nOmunye lomunye ulelungelo lokukhuluma izifiso zakhe lokusengqondweni yakhe. Leli\nlungelo lipha umuntu inkululeko yokudinga lokwamukela lokwazisa akwaziyo\nlokusengqondweni yakhe ngayiphi layiphi indlela lakwamanye amazwe.\nIsivumelwano 20\nWonke umuntu ulelungelo lokumanyana kanye lokuhlangana labanye.\nAkula muntu ozabanjwa ngamandla ukuthi abelilunga lenhlanganiso iphi layiphi.\nIsivumelwano 21\nOmunye lomunye ulelungelo lokuphathisana lohulumende wakhe yena ngokwakhe kumbe amelwe\nngabakhethiweyo.\nOmunye lomunye ulelungelo loncedo lwelizwe lakhe.\nIzifiso zabantu yizo okumele ziphe uhulumende amandla okubusa. Lezi zifiso\nzizatshengiswa lukhetho oluzakwenziwa ngezikhathi ezifaneleyo, oluzavumela njalo wonke\numuntu ukukhetha ngendlela engasoze itshengise abanye ukuthi ukhethe bani."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a240a443070517ac06d87c17f725b0cf",
            "Index": 3,
            "Label": "4",
            "Size": [
                595.0,
                842.0
            ],
            "Text": "Isivumelwano 22\nOmunye lomunye umuntu, njengesakhamuzi, ulelungelo lokusekelwa yilizwe lakhe\nlelokusuthiseka. Lokhu kuzavela ezenzweni zesizwe sakhe lasencedweni oluvela kwamanye\namazwe, ukuze kuthuthukiswe amalungelo akhe empilweni lasemasikweni akhe ukuze\nkumlethele inhonipho lentuthuko yobuntu bakhe.\nIsivumelwano 23\nOmunye lomunye ulelungelo lokusebenza lelokukhetha umsebenzi awufunayo, lelokuphathwa\nkuhle emsebenzini, lelokuncedwa nxa umsebenzi udingakala\nOmunye lomunye ulelungelo lokwamukela imbandalo elingene lomsebenzi wakhe.\nWonke umuntu osebenzayo ulelungelo lokuthola imbadalo efaneleyo ezokwenza ukuthi yena\nlabantwana bakhe bathole impilo lenhalakahle ehloniphekayo njengabantu, lelokusekelwa\nngezinye izindlela.\nOmunye lomunye ulelungelo lokuba lilunga lomhlangano wezisebenzi ukuze asekele izifiso\nzakhe.\nIsivumelwano 24\nOmunye lomunye ulelungelo lokuthatha ikhefu engephulelwa imbadalo yakhe, njalo\nulelungelo lokusebenza amahora angamanengi kakhulukazi.\nIsivumelwano 25\nOmunye lomunye ulelungelo lempilo lenhlalakahle yakhe labantwana bakhe. Lokhu\nkuhlanganisa ukudla, izembatho, indawo yokuhlala kanye lempilo enhle, ukugcinwa kuhle\numa engasebenzi. Lokhu kuhlanganisa abafelwaokazi, abadala, abalimeleyo labehlulekayo\nukuzonga.\nAbabelethileyo labantwana kumele bagcinwe njalo bancediswe. Abantwana bonke abazalelwe\nemendweni kumbe ngaphandle kwawo, kumele basekelwe ngokufanayo.\nIsivumelwano 26\nOmunye lomunye ulelungelo lemfundo. Imfundo ayizukuba lembadalo, kusukela phansi kuze\nkufike esigabeni esithe thuthu. Imfundo ephansi (elementary) ngeyomuntu wonke, ngakho\nomunye lomunye uzabanjwa ngamandla ukuthi ayithole. Imfundo ephezulu yezandla\n(technical) lenye njalo eyolwazi olwehlukeneyo olwezigaba ezehlukeneyo kumele ibe\nkhona, lemfundo ephakemeyo kumele itholwe yilabo abayifaneleyo ngolwazi abalalo.\nImfundo kuzamela ithuthukise ubuntu lokuhlonipha amalungelo obuntu lenkululeko\nengcweleyo. Kufanele ikhulise ukuzwelana, ukuzwisisa lobudlelwano phakathi kwezizwe\nzonke, kwemihlobo yonke lakwabenkonzo ezehlukeneyo, isekele njalo imisebenzi yeZizwe\neziManyeneyo (UN) yokuletha ukuthula emhlabeni.\nAbazali balelungelo lokukhetha imfundo yabantwana babo.\nIsivumelwano 27\nWonke umuntu ulelungelo lokumanyana labanye lokukhululeka ekuphathisaneni labanye\nkwezemvelo lakwezamasiko lelokuvuna kukho konke okuvezwa yizifundo zemvelo.\nOmunye lomunye ulelungelo lokusekelwa empilweni yakhe lelokuqiniswa ebuntwini bakhe"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d389e2cea2aad1b08e7bc8278d86f039",
            "Index": 4,
            "Label": "5",
            "Size": [
                595.0,
                842.0
            ],
            "Text": "mayelana lokwemvelo lokwezombukiso.\nIsivumelwano 28\nUmuntu munye lamunye ulelungelo lokuthola indawo lapha okuhlonitshwa lokugcinwa khona\nizimiso zezivumelwano lezi.\nIsivumelwano 29\nWonke umuntu ulemisebenzi okumele ayenze njengesakhamuzi okuyiyo ezagcwalisa ubuntu\nbakhe.\nKukho konke akwenzayo, uzakhokhelwa yikuhlonipha lokwethula ingowane yakhe kumalungelo\nabanye, ananzelele ukuqakatheka kombuso wabanengi (UN).\nLa amalungelo lenkululeko akumelanga kuphambane lezimiso zeZizwe eziManyaneyo.\nIzivumelwano 30\nAkukho kuleziZivumelwano okungavumela umuntu loba abantu ukubhidliza amalungelo\nlenkululeko ezilotshwe lapha."
        }
    }
}

{
    "MetaData": {
        "Author": null,
        "Creation_Date": 1581469642,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "bcb95ba5333b12671ae3a1a5ccedeca6",
            "Index": 0,
            "Label": "1",
            "Size": [
                595.0,
                842.0
            ],
            "Text": "AMALUNGELO OMUNTU WONKE EMHLABENI WONKE JIKELELE\n[Missing: \"Preamble\"]\nLoba isimilo lenhlonipho lamalungelo agcweleyo oluntu kuyisisekelo senkululeko, lesokulunga lokuthula emhlabeni,\nLoba ukunganaki lokungahloniphi amalungelo abantu kubangele izenzo zocuku oludabula inhliziyo lenembeza, kwadala\numhlaba lapha abantu abangathola khona injabulo lenkululeko yokuthi bakhulume bekhululekile bengesabi njalo\nkungekho ubuyanga, konke lokhu kuphakanyiswa njengento eqakathekileyo ngabantu bonke,\nLoba ukuze umuntu angavuki umphenyana ngenxa yokucindezelwa, kufanele ukuthi amalungelo abantu asekelwe\nngumthetho,\nLoba kufanele ukukhulisa ubudlelwano phakathi kwezizwe,\nLoba abantu baMazwe aManyaneyo betshengise ukholo lwabo kumalungelo oluntu lokuhlonipha lokuqakathekisa umuntu\nemalungelweni alingeneyo lamalungelo alinganayo phakathi kwamadoda labafazi, lokuzimisela ukuthuthukisa\ningqubelaphambili lokuhlala kuhle kwabantu,\nLoba amazwe ami wodwa ezimisela uKumanyana laMazwe aManyaneyo ukuze aqakathekise ukuhlonitshwa kwamalungelo\nabantu,\nLobanje ulwazi lwamalungelo blwenkululeko kuyinto eqakathekileyo, ukuze amalungelo lenkululeko kwaziwe,\nINKUNDLA YEZIZWE ITHI\nLesisivumelwano samalungelo oluntu silotshiwe ukuze umuntu lezigaba zabantu jikelele zigcine lesi sivumelwano\nengqondweni, yizizwe zonke lamazwe asabuswa ngamanye.\nIsivumelwano\nAbantu bonke bazalwa bekhululekile njalo belingana kumalungelo abo. Balesipho sikanembeza, ngakho bamele\nbaphathane ngomoya otshengisa ubuhlobo lobunye.\nIsivumelwano 2\nWonke umuntu ulelungelo lokuthola inkululeko lamalungelo alotshwe kulesi sivumelwano hngokupheleleyo kunganakwa\nubuhlobo, umbala, ukuthi uyindoda kumbe ngumfazi, ulimi, ukholo, ezimayelana lombangazwe, lenotho kanye lasipi\nlasiphi isimo phakathi kwabantu.\nNjalo kakusoze kube lomahluko ekuphathweni kwabantu emthethweni loba ngowaliphi ilizwe loba yisiphi lesimo selizwe\nlapho umuntu avela khona - lanxa lelolizwe lizibusa kumbe libuswa ngelinye.\nIsivumelwano 3\nWonke umuntu ulelungelo lempilo, lelenkululeko lelenhlalakahle.\nIsivumelwano 4\nKakho umuntu ozakwenziwa isigqili, kumbe isithunjwa; ubugqili lokuthengisa izichaka kuzanqatshelwa ngazo zonke\nindlela.\nIsivumelwano 5\nAkula muntu ozahlutshwa ahlukuluzwe loba aphathwe ngesihluku langendlela eyangisayo kumbe elocuku.\nIsivumelwano 6\nWonke umuntu ulelungelo emthethweni lokuphathwa njengomuntu.\nIsivumelwano 7\nBonke abantu bayalingana phambi komthetho, kungekho bandlululo. Abantu bonke bayavikelwa ekubandlululweni.\nUbandlululo luvunyelwa yisivumelwano lesi njalo akuvunyelwa ukubasela ubandlululo.\nIsivumelwano 8\nOmunye lomunye umuntu ulelungelo lokuvikelwa ngababusi lomthethwandaba uma kulezenzo ezephula amalungelo akhe\nasemthethweni.\nIsivumelwano 9\nAkumelanga ukuthi umuntu abotshwe okungekho emthethweni, loba abotshwe mahlayana, loba axotshwe elizweni lakubo.\nIsivumelwano 10\nOmunye lomunye umuntu ulelungelo lokuthi athoniselwe icala phambi kwenkundla ezimeleyo kumbe agwetshwe yinkundla\nengabandlululiyo ekuthetheni amacala.\nIsivumelwano 11"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "5e4272a68b437de560e114077495b413",
            "Index": 1,
            "Label": "2",
            "Size": [
                595.0,
                842.0
            ],
            "Text": "Omunye lomunye umuntu owetheswe icala ulelungelo lokuthi aphathwe njengomuntu ongela cala aze adliwe licala\nemthethwandaba. Kumele njalo aphiwe ithuba lokuthola umeli.\nKakho umuntu ongajeziswa emthethweni ngenxa yecala alenzayo uma icala leli lenziwa umthetho owenza lokho akwenzayo\nkube licala wawungekho ngaleso sikhathi. Isijeziso salelo cala akumelanga sedlule isijesiso esasifanele icala lelo\numthetho omutsha ungakabekwa.\nIsivumelwano 12\nOmunye lomunye umuntu ulelungelo lokuhlonitshwa - ubuntu bakhe, imuli yakhe, umuzi wakhe lezincwadi zakhe. Omunye\nlomunye umuntu kumele avikelwe ngumthetho ezintweni ezinje.\nIsivumelwano 13\nWonke umuntu ulelungelo lokuhamba lokuhlala kuwo wonke amazwe.\nWonke umuntu ulelungelo lokuthutha loba kuliphi ilizwe, ngitsho laselizweni lakhe, lelokubuyela elizweni lakhe.\nIsivumelwano 14\nWonke umuntu ulelungelo lokubalekela kwelinye ilizwe ukuze abe yisiphepheli khona nxa ehlutshwa elizweni lakubo.\nLeli lungelo alikhululi umuntu obotshiweyo ngaphandle kokuba ebotshelwe izindaba zombangazwe kumbe okungavunyelwa\nngaMazwe aManyaneyo.\nIsivumelwano 15\nWonke umuntu ulelungelo lokuba yisakhamuzi ezweni lakhe.\nKakho ongathathelwa ilungelo leli loba alelwe ukuba yisakhumuzi selinye ilizwe.\nIsivumelwano 16\nAmadoda labafazi asebekhulilwe, balelungelo lokuthatha lokuthathwa babe lemizi yabo, kungenani ukuthiukholo\nlomuntu yiluphi lokuthi ungumhlobo bani. Balamalungelo alinganayo ekuthathaneni kwabo lasekwehlukaneniekeni kwaho.\nUmendo kumele ubotshwe ngukuvumelana kwabathathanayo.\nImuli yisisekelo sezizwe, ngakho kumele isekelwe yizakhamizi languHulumende.\nIsivumelwano 17\nOmunye lomunye ulelungelo lokuba lezimphala zakhe yedwa lokuba lezimpahla ndawonye labanye.\nKakho umuntu ongahluthunelwa indawo kanye lempahla engeyakhe.\nIsivumelwano 18\nOmunye lomunye ulelungelo lokucabanga njengokuthanda kwakhe, lelokukhonza ngentando yakhe, ekhokhelwa ngunembaza\nwakhe. Leli lungelo lipha umuntu imvumo yokutshintsha ukholo lwakhe, lemvumo yokuthi yena yedwa kumbe elabanye\natshengise ukholo lwakhe kumphakathi ngezenzo, ngokukhonza, ngokufundisa kunye Tokuziphatha kwakhe kunye\nlokufundisa ukholo lwakhe.\nIsivumelwano 19\nOmunye lomunye ulelungelo lokukhuluma izifiso zakhe lokusengqondweni yakhe. Leli lungelo lipha umuntu inkululeko\nyokudinga lokwamukela lokwazisa akwaziyo lokusengqondweni yakhe ngayiphi layiphi indlela lakwamanye amazwe.\nIsivumelwano 20\nWonke umuntu ulelungelo lokumanyana kanye lokuhlangana labanye.\nAkula muntu ozabanjwa ngamandla ukuthi abelilunga lenhlanganiso iphi layiphi.\nIsivumelwano 21\nOmunye lomunye ulelungelo lokuphathisana lohulumende wakhe yena ngokwakhe kumbe amelwe ngabakhethiweyo.\nOmunye lomunye ulelungelo loncedo lwelizwe lakhe.\nIzifiso zabantu yizo okumele ziphe uhulumende amandla okubusa. Lezi zifiso zizatshengiswa lukhetho oluzakwenziwa\nngezikhathi ezifaneleyo, oluzavumela njalo wonke umuntu ukukhetha ngendlela engasoze itshengise abanye ukuthi\nukhethe bani.\nIsivumelwano 22\nOmunye lomunye umuntu, njengesakhamuzi, ulelungelo lokusekelwa yilizwe lakhe lelokusuthiseka. Lokhu kuzavela\nezenzweni zesizwe sakhe lasencedweni oluvela kwamanye amazwe, ukuze kuthuthukiswe amalungelo akhe empilweni\nlasemasikweni akhe ukuze kumlethele inhonipho lentuthuko yobuntu bakhe.\nIsivumelwano 23"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "e3323e365f6f74a537b20c0e9e16154e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Omunye lomunye ulelungelo lokusebenza lelokukhetha umsebenzi awufunayo, lelokuphathwa kuhle emsebenzini,\nlelokuncedwa nxa umsebenzi udingakala\nOmunye lomunye ulelungelo lokwamukela imbandalo elingene lomsebenzi wakhe.\nWonke umuntu osebenzayo ulelungelo lokuthola imbadalo efaneleyo ezokwenza ukuthi yena labantwana bakhe bathole\nimpilo lenhalakahle ehloniphekayo njengabantu, lelokusekelwa ngezinye izindlela.\nOmunye lomunye ulelungelo lokuba lilunga lomhlangano wezisebenzi ukuze asekele izifiso zakhe.\nIsivumelwano 24\nOmunye lomunye ulelungelo lokuthatha ikhefu engephulelwa imbadalo yakhe, njalo ulelungelo lokusebenza amahora\nangamanengi kakhulukazi.\nIsivumelwano 25\nOmunye lomunye ulelungelo lempilo lenhlalakahle yakhe labantwana bakhe. Lokhu kuhlanganisa ukudla, izembatho,\nindawo yokuhlala kanye lempilo enhle, ukugcinwa kuhle uma engasebenzi. Lokhu kuhlanganisa abafelwaokazi, abadala,\nabalimeleyo labehlulekayo ukuzonga.\nAbabelethileyo labantwana kumele bagcinwe njalo bancediswe. Abantwana bonke abazalelwe emendweni kumbe ngaphandle\nkwawo, kumele basekelwe ngokufanayo.\nIsivumelwano 26\nOmunye lomunye ulelungelo lemfundo. Imfundo ayizukuba lembadalo, kusukela phansi kuze kufike esigabeni esithe\nthuthu. Imfundo ephansi (elementary) ngeyomuntu wonke, ngakho omunye lomunye uzabanjwa ngamandla ukuthi ayithole.\nImfundo ephezulu yezandla (technical) lenye njalo eyolwazi olwehlukeneyo olwezigaba ezehlukeneyo kumele ibe khona,\nlemfundo ephakemeyo kumele itholwe yilabo abayifaneleyo ngolwazi abalalo.\nImfundo kuzamela ithuthukise ubuntu lokuhlonipha amalungelo obuntu lenkululeko engcweleyo. Kufanele ikhulise\nukuzwelana, ukuzwisisa lobudlelwano phakathi kwezizwe zonke, kwemihlobo yonke lakwabenkonzo ezehlukeneyo, isekele\nnjalo imisebenzi yeZizwe eziManyeneyo (UN) yokuletha ukuthula emhlabeni.\nAbazali balelungelo lokukhetha imfundo yabantwana babo.\nIsivumelwano 27\nWonke umuntu ulelungelo lokumanyana labanye lokukhululeka ekuphathisaneni labanye kwezemvelo lakwezamasiko\nlelokuvuna kukho konke okuvezwa yizifundo zemvelo.\nOmunye lomunye ulelungelo lokusekelwa empilweni yakhe lelokuqiniswa ebuntwini bakhe mayelana lokwemvelo\nlokwezombukiso.\nIsivumelwano 28\nUmuntu munye lamunye ulelungelo lokuthola indawo lapha okuhlonitshwa lokugcinwa khona izimiso zezivumelwano lezi.\nIsivumelwano 29\nWonke umuntu ulemisebenzi okumele ayenze njengesakhamuzi okuyiyo ezagcwalisa ubuntu bakhe.\nKukho konke akwenzayo, uzakhokhelwa yikuhlonipha lokwethula ingowane yakhe kumalungelo abanye, ananzelele\nukuqakatheka kombuso wabanengi (UN).\nLa amalungelo lenkululeko akumelanga kuphambane lezimiso zeZizwe eziManyaneyo.\nIzivumelwano 30\nAkukho kuleziZivumelwano okungavumela umuntu loba abantu ukubhidliza amalungelo lenkululeko ezilotshwe lapha."
        }
    }
}

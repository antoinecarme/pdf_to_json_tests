{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467305,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "IN KIRAK -TSAPORONASOSH TPOTS ICHIGORO VANASIR TAPANA; SAMPATA MANTSIR\nTARINTSPA-ATCHA.\n[Preamble]\nMazinantsa: tpots vanasir tapi-ato \u00bfanoa mayamaha toxarachich? Kis tapi-ato \u00bfanoa mayamaha pachidchich?\nvatam tpotsiva. Pachidkinarich -Ancha yotarita -atiniya ichigoron\u00ed. Ichigoron\u00ed kis taravaztamam zadkini;\nvanasir tamam zadkini; mapironi tamam zadkiniya.\nMisha mazinagtsa: tpots nia tsiyatsia da payoragosin, kizpor yotarit taragana; tpotsia natsaragana. Anomon\nchi vanipsha tsiyantakich. Itaro, iysha anoa zadkiazini, da. Mapironi tapani atiniya. Tpots Apallia chinap\u00ed-\nato, vani chinachpa. Tpots tsiyatsia kamanpi-ato, vani kamanichpa. Tpots kis tapi-ato, xaramam vatsta\natiniya. \u00bfChakaha nia da zadak? Ichigoroni zadakt\u00e1nicha.\nMisha mazinagtsa: gobieron ichigoro iy\u00e1 kukini kamachtachpa. -Tpots ichigorosin vanasir tapana;\ntoxararintspa -ato tayaspatachpa. Dona ashkos, paptsa; tpots varatchillinpa. Tpots kizpor tsiyantaksin -\nGoblernoa kapiatiani -t\u00e1chpasinaya; vatam kis tapani at\u00e1nava.\nMisha mazinagtsa: gobieron ichigoron\u00ed vashonad kis tayani atini. Ashir\u00ed, dona nia kukoz payokoni \u00bftamayria\nkis tachin\u00ed? Ashirocha, ichigoroni payopani atiniya.\nMisha mazinagtsa: siro iy korakani vashonad shaniyaragoni -Yanpatatini tpotsini chinayani -t\u00e1ragini.- Iy\ntpotsini ichigoroni magoaz tatsamoatanicha, kizatamta. Yanpata istayani; vanasir tayani. Toxaramam\nvatsitshaparia; natsamam, misha varatamam vatstsishaparia -t\u00e1ragtanicha.\nMisha mazinagtsa: iysha korakani ichigoroni anoa chinaragoni -Tpotsini ichigoroni vanasir tapani;\ntoxaramam vatsta -t\u00e1ragoni ,- Anoari chinayani. \u00bfChakaha anoa gatach? Ashiriya, ashichpachi -t\u00e1ragtanicha.\nMisha mazinagtsa: itsinsaroni da chinakoni \u00bftamayria anoa kok payochich? Iysha korakarini -Niatsimari",
            "Image": "dce9375d8016158dbd1f407829eb5f5e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "minamari kok payoyani -t\u00e1ragoni \u00bftamayriaha llitaritacha chinachich? Ashiriya, da toxaramam izororo\nkamachtachiniya.\nIysha tsaporonas korakarini vashonad shaniyaragoni, kukiatsini payomam kamachtaragini. Ashirocha, iy\u00e1\nkukini ichigoros mazlnagtsa.\n-Tpots tsaporonasosh ichigorosin vanasir tapana; vanpatatin xararosinapa -atini. Tpots iy\u00e1 kukini\npayochiliinpa; gatosinapa atini. Gobieron ichigorosin payochillinpa. Nimari chinayarosin, kis payochillinpa;\ntayaspatachillinpa. Tayaspatat, tayaspatat shiarsin, zapishat tpots izataro magoanchillinpa. Tpots vanpatatin\nkis tamam dosha toxarachillinpa. Ashiriya, na izooro kamachtachiniya.\nKamachtamarini 1.\nIy tpotsini ichigoroni kis tamam zadkini, vatam tpotsiniva. Vatam ichigoroni magini tarova; ashiriya\nchinakaniya. Ashirocha, zovalliatsich tamaparia-ashiros sanpata chinagtsa atiniya.\nKamachtamarini 2.\nTpots vanasir tapi-ato toxararintspa; kiyog yacharintspa atini. Kadoaztata natsarintspa; mikoroatsta,\nkiristiyanatsta, natsarintspa. Kizatsta kiyog yacharintspa. Apallia magoankoanoatstat natsarintspa.\nMayamasaha tpots magosh chinako-anomon natsarintspa. Arapchiatsta tpots natsarintspa. Pokiriatsta\nnatsarintspa; virakuchiatstata natsarintspa. Ashirocha, tpots ichigorosin vanasir tapana atiniya.\nMisha, gobieron ichigorosin anoa tsiyatsis payochillinpa. Tpotsia arapchiatsta natsarintspa atiniya; vatam o\ngobieronorini taritamtava. Si anoa kasikitatiasa, ashirita natsarintspa. Siy\u00e1 ksotkita, ashta tpotsia natsarintspa\natiniya.\nKamachtamarini 3.\nTpotsia pcharintspa. Tpotsia kiyog1yacharintspa. Tpots vanasir tapi-ato, vana tachiya atiniya.",
            "Image": "a1610e506394c85848d6980182a31575"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kamachtamarini 4.\nTpotsia gotaritish topattagarillpa; mchachoriamis yamarintspa. Mchachorish taravaztakcho, tovapagtsa.\nShiy\u00e1 kasamam zadko, vana kasachpa. Msagiarosh gotish topattagaktar ashkos, anoa vatsta atiniya.\nKamachtamarini 5.\nTpotsia kiyog yacharintspa. Tpotsia ovi tororintspa. Tpotsia kiraptarintspa. Yotarit vaniarintspa atiniya.\nKamachtamarini 6.\nGobieron tpotsia izataro ishinachpa; tatsamoro ishinagcha. \u00bfTamayshtaha minoatsimsha tpots chinako, itaro\nminoatssha tpots natsach? Anoa vatsta atiniya.\nKamachtamarini 7.\nGobieron tpotsia izataro istachpa. Tpots iy\u00e1 kukini kapiatkinari, montakinaria \u00bftamayariaha gobieron anoa\nmago napach? Yotaritcha ano. Tpotsia ichigoro istachpa vanasiri tamama, atiniya.\nKamachtamarini 8.\nGobieron korak\u00e1 vanimpaniam inachpa. Tpots korakap nayaro, korakatssha -Tpots gobiernoa kok da payoko;\nnov\u00e1 kiyog yachakiya -atinari, koraksha yasayaro itsinsaro vanichillinpa. Ashirocha, korak\u00e1 vanimpaniam\ninachpa atiniya.\nKamachtamarini 9.\nKorak vanimpan msagiaro tpotsia potatpa. Mago tomantapa. Mago arap zagantapa. Tpots izororo yotarit\ntakinari, ashiri ptagsi; tomanagsi. Itaro, gotaritis shirintspa, atiniya.\nKamachtamarini 10.",
            "Image": "325e713489ac5352c2e50651106a8818"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Gobieron korak\u00e1 natstamapaniam vayachpa. Tpots chiy\u00e1 yotari tsiyatkinari, chiy\u00e1 -Yotari takiya; nov\u00e1\nmagotari kiyog kachiyko -atinari, chisha natstamapanip tsiyatchich. Oshtisin ichigoro mazinayarosin,\nitsinsaro natstachillinpa. Tpots ab tsiyatamam pchidintspa, atiniya.\nKamachtamarini 11.\nTpots natstamapanish chiy\u00e1 -Yotari takiya; vaniagcha -atinari, koraksha ichtaro -Gotpasha atsha -t\u00e1chpa.\nShiaro tpots ichigoro mazinaksin, chisha yamchich. Itaro, oshtisin itsinsaro -kchiptini paragtanicha -\natinariasinaya, kasikinariasinaya-ashiro, vanimam varitachiya. Itaro, dona kasikinari, magota atinariasina\n\u00bftamayariaha vanichich? Ashirocha, yammam pchidintspa atiniya.\nMisha, apaz gobieron kukoz kaniasich kamachtakiya. Kamachtakcho -Siro shi da payoragosh, na vanichilipa\n-\u00bftamayriaha t\u00e1ch? vatam kukoz kaniasichsha kamachtakova. Ashimam vatsta atiniya. Misha, vaniashish\nkaniasich kamachtakcho \u00bftamayriaha - Araginasha vanichilipa -t\u00e1ch? \u00bfTamayriaha sirapchimad yotarit\ntarago-anomada tsiyatchich? Ashimam vatsta atitamani.\nKamachtamarini 12.\nTpotsia magotari tamontarintspa. Tpotsia machirita mago itotstapa. Tpotsosh pag mago pshtotpa. Magotari\ntpotsia tashitogayaro, pagoa itotstapa. Tpotsia virkaria mago itotstapa. Tpotsia magotari yotaritam inatpa.\nGobier on vanasiri ksotachpa. Vanasir ishinkinari, dosha tpots yotari tamontachiya. Ashiriya, shigtsa.\nKamachtamarini 13.\nYap tpots ximam zadko-ab vanari xitappa; toxararintspa. Yap tamam zadko-abitam vanari tachpa. Itaro,\nminosh gobiernop xitpi-atinari, xarashish tamana tariya.\nTpots arap ximam zadko, vanatsi vatsapon natomasamam kasamam zadko, txaratpa. Vaptam kanappi-atinari,\nvanari kanapochpa.",
            "Image": "2cb5565dc7c76455a4d177f7cea06c01"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kamachtamarini 14.\nGobieron tpotsia mago kiyog yachakinari, tpotssha lii taritap sovamam zadko, vanari sovachiya; pchidintspa.\nItaro, tpots kapanari yotari tarago \u00bftamayria sovako sovach? Vanimam varitakiya. Iy\u00e1 kukiatsini kapiatkinari,\nsovamam pchidagtsa.\nKamachtamarini 15.\nTpots ichigoro gobiernoa virkari payochpa. Shiaro, tpotssha -No anshochtana -t\u00e1chiya No gobieiori nov\u00e1\nvanasiri ishinkiya -t\u00e1chiya.\nGobieron anoa virkari mago itotstapa. Tpots Ilitarit\u00e1 gobiernoa virkari payopi-atinari, vani yachiya.\nKamachtamarini 16.\nTpots kiz\u00e1 yamapi ato, vani yamachiya. Kiz zarallpi-ato vani zaralliya. Tpotsia vachin pchidintspa,\nyamamama. Kadoaziatsta pchidintspa; mikoroatsta, kiristiyanatsta, arapchiatsta, nxakamotshochiatsta vatsta\nt\u00e1rintspa. Mayamasaha magosh chinako-anomon toxararintspa. Vipagaz zadko, ashiri toxararintspa.\nVanpatatin istachillinpa. Zapish kasakta, vip\u00e1 istachillinpa.\nTpots kis ayo atinari, anoa yamachillinpa. Itaro gatkinariya \u00bftamayria yamachich? Yamachiazich.\nGobieron tpotsia tapachidachpa. Tpots machiritpata tachpa. Ipariatsich, izalliatstamtich dona tapachidako,\nvashonad tachiazich, dabaria. Ashiriya, vanasir ishinagtsa; tapachidagtsa.\nKamachtamarini 17.\nTpots tsapoa paxanxpi-ato pchidintspa. Tpots zapan vashonad paxanxiani-atosin pchidintspa; vani\npaxanxchillinpa.\nTpotsia vatsapon msagiaros itotsintspa.",
            "Image": "5fdc4d273fb67a65ac59fe60acee75b5"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kamachtamarini 18.\nTpots mayamasaha kukoz payopi-ato, toxararintspa. Apallia kok payopi-ato, vani payochiya. Yashigoa kok\npayopi-ato, vani payochiya. Zitamin\u00e1 kok payopi-ato, vani payochiya. Minoa kok kapiatiaro, llitaritsha\nchinapi-atinari, toxararintspa; vani ashchiya. Tpots vashonad Apallilam shaniyiani.atosin, toxararintspa.\nTayaspatapi-ato, yasiayani-ato, Apailpa tsiyatpi-ato, vani ashchiya; toxararintspa.\nKamachtamarini 19.\nTpots tsiyatssia chinakcho, tsiyatssia kamanpi atinari, vanari kamanchiya; vatsta t\u00e1rintspa. Tsiyatssia\nmazinamam zadko, kirakamon natstayaro tsiyatssia yasapi atinari, vanari yasachiya; vatsta t\u00e1rintspa.\nKamachtamarini 20.\nTpots vashonad shaniypani-atosin, pchidintspa.\nTpots shaniymam gatkinari, vani gatchiya; tamontarintspa.\nKamachtamarini 21.\nTpots goblernosh pshtopi-atinari, vani pshtochiya. Tpotsia tapshtopi-atinari, vani tapshtochiya. Pchidintspa.\nTpots goblernosh istapi-atinari, toxararintspa.\nGobieron magota tpotsia kasichpa. Yov\u00e1 tpots vashonad zadkana-anoa gobieron mazinachpa. Tpots vamatim\norkari iposchillinpa; iposamam pchidintspa. Tpots izataro iposchi\u00ed\u00edinpa; kirkamon -Nia tpots\nkorakariniamani inpani -atosin, vani iposchil\u00edinpa. Pchidintspa.\nKamachtamarini 22.\nTpotsia msagiaros kpitintspa; msagiaros zaganintspa. Tpots kiyog kachiytapa. Machia pishtako-anoa vanari\npaxanxchiya. Vana tarshiam payopi-ato vanari tachiya. \u00bfTamayria tpotsia ashimam pachidchich? Tpots vani",
            "Image": "02caba0b1b3fb745b92a6f02e19180d3"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "kis tachpa. Gobieron ashimam istachpa. Pinasakinari, gobieron zapan vashonad istachil\u00edinpa.\nKamachtamarini 23.\nTpots taravaztamam zadko, vani taravaztachpa. Yovashomasaha taravaztamam zadko, vani taravaztachpa;\nvatsta t\u00e1rintspa. Tpots taravaztako, gotis kpitintspa.\nTpots vanasir taravaztako, vanasiritam tovapagtsa; vanasiritam napagtsa.\nTpotsia ichigoro tatsamoro tovapagtsa. Apaz tpots taravaztakcho, nigich tovapkoch, itaro llitari tpots antam\ntaravaztakch, aragiam tovapkich. Anoa vatsta. Tatsamoro tovapagtsa.\nTpots taravaztako, vanasiri tovapagtsa; kiyog kachiytapa. Tovapakchosh, vipatstam chinagtsa; istagtsa,\nvatam tpotsiva.\nKamachtamarini 24.\nTpots taravaztako, kanosamam pchidintspa. \u00bfTamayria kashchiri psanpatari tsibon ashko taravaztachich?\nZari kanosish ashpatatam gotaritis tovapagtsa.\nKamachtamarini 25.\nTpots vanasir tachpa; vip\u00e1 vanasir ishinachpa. Kas yotatpa. Mariz kayattapa. Zapitpa. Masaro tatpa.\nGob\u00a1eron istachpa; irimiy\u00e1 vayachpa. Gobieron tpotsia istachpa; kiyog kachiytapa. Apaz tpots taravaztamam\npinasako, apaz kas yotako, apaz mchosava, apaz mashidova, apaz kizpor vachinaro \u00bftamayria da\nnayaniychich? Gobieron anoa tpots istachpa.\nKiz vip\u00e1 tatsipkacho, kizpor istagtsa; napagtsa. Gobieron vanasir napachpa. Gobieron shochitamatsta vip\nvanasiri napachpa.\nKamachtamarini 26.",
            "Image": "c4cf82580f3c656c23df347b9aeac22d"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Llor\u00e1 ichigoro iskoviarash tapshtogtsa. Gobieron magotari istachpa, iskoviarama. Primaria mad\ntovapchiazich, dabaria. Itaro, llor ichigoro pshtochillinpa; gatosinapa. Tpots primaria ivapayaro, aragiam\npshtopi-atinari, yap zadko vani pshtochiya. Gobierno anoam iskoviar vayachpa. Itaro, yo mag tar-an\naraginasha pshtochpa; pchidintspa.\nIskoviarosh vanasir tayaspatachpa. Vanasiri tamam tayaspatachpa; kis tamam tayaspatachpa. Mayistor\ntayaspatako -Si ichigoros vanasir tagtsa; sanpata natsarintspa -t\u00e1chpa.- Tpotsia ichigoro chinagtsa.\nArapchiatsta tonariavatsta tpots chinagtsa. Llitaritap tsap tpots taro-anshochiatsta vanasir chinagtsa. Vanotsia\nborshiavatsta, vanotskansirpiavatsta, mikorovatsta chinagtsa; ichigoros chinagtsa. Tpots Apallia chinako-\nanoa chinagtsa. Misha, yovatsta Apallia da chinako-anoatsta chinagtsa. Vashonad tsaporonasosh mapiro\ntayani -mayistor t\u00e1chpa.\nTpots vip\u00e1 iskoviarap llitaritap tapshtopi-atinari, vanari tapshtochpa; pchidintspa.\nKamachtamarini 27.\nTpots vamkorish napamam zadko, pchidintspa. Tpots machiatsi tinamam zadko, vanari tinachpa. Tpots\nmachiatsi payopi atinari, itotsintspa.\nTpots machiatsi llitaritamash tinakinari, kirak yadakinari, gobieronsha anoa tpotsia istachpa; llitari tpots\nshochitpa; l\u00editari tpots anomad korikia magota potatpa.\nKamachtamarini 28.\nIy korakarini ichigoroni nia chinaragoni, kamachtaragtanicha. Ashiriya, iysha ichigoroni payopani atiniya. Si\ntpots izataros payogtamsa atiniya. Anoa kok payomam yanpata istayani.\nKamachtamarini 29.\nTpotspatari takosh, anosh istagcha. Ashkachinariasha, kispa tachsha.",
            "Image": "2ef4ba7e427cc1f1d94ef67c4f031e6d"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Shi vanasir tapi-atosh, shigcha. Itaro, tpotsia kiyog yachari\u00edlpa. Tpotsia toxararil\u00edpa. Tpotsia tamontarilipa.\nTpotsia yotaritam inarilipa. Yotari tarilipa. Vashonad kis tagtsa.\nIy\u00e1 kukini kpitintspa.\nKamachtamarini 30.\nXarashish minam tariya. Iy\u00e1 kukini yayaros, sarich sarich shirintspa. Sarich sarich shiaros \u00bfmayamshita\nyosor tpotsia kiyog yachich? Ashiri, tpotsia natsarintspa; chinagtsa atiniya. Vatamcha.",
            "Image": "d81f7a3fd88ca2c69e786b44be36dfe3"
        }
    }
}

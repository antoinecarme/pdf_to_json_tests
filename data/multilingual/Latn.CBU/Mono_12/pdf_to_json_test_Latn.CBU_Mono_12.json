{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467346,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "IN KIRAK -TSAPORONASOSH TPOTS ICHIGORO VANASIR TAPANA; SAMPATA MANTSIR TARINTSPA-ATCHA.\n[Preamble]\nMazinantsa: tpots vanasir tapi-ato \u00bfanoa mayamaha toxarachich? Kis tapi-ato \u00bfanoa mayamaha\npachidchich? vatam tpotsiva. Pachidkinarich -Ancha yotarita -atiniya ichigoron\u00ed. Ichigoron\u00ed kis\ntaravaztamam zadkini; vanasir tamam zadkini; mapironi tamam zadkiniya.\nMisha mazinagtsa: tpots nia tsiyatsia da payoragosin, kizpor yotarit taragana; tpotsia\nnatsaragana. Anomon chi vanipsha tsiyantakich. Itaro, iysha anoa zadkiazini, da. Mapironi\ntapani atiniya. Tpots Apallia chinap\u00ed-ato, vani chinachpa. Tpots tsiyatsia kamanpi-ato, vani\nkamanichpa. Tpots kis tapi-ato, xaramam vatsta atiniya. \u00bfChakaha nia da zadak? Ichigoroni\nzadakt\u00e1nicha.\nMisha mazinagtsa: gobieron ichigoro iy\u00e1 kukini kamachtachpa. -Tpots ichigorosin vanasir tapana;\ntoxararintspa -ato tayaspatachpa. Dona ashkos, paptsa; tpots varatchillinpa. Tpots kizpor\ntsiyantaksin -Goblernoa kapiatiani -t\u00e1chpasinaya; vatam kis tapani at\u00e1nava.\nMisha mazinagtsa: gobieron ichigoron\u00ed vashonad kis tayani atini. Ashir\u00ed, dona nia kukoz\npayokoni \u00bftamayria kis tachin\u00ed? Ashirocha, ichigoroni payopani atiniya.\nMisha mazinagtsa: siro iy korakani vashonad shaniyaragoni -Yanpatatini tpotsini chinayani -\nt\u00e1ragini.- Iy tpotsini ichigoroni magoaz tatsamoatanicha, kizatamta. Yanpata istayani; vanasir\ntayani. Toxaramam vatsitshaparia; natsamam, misha varatamam vatstsishaparia -t\u00e1ragtanicha.\nMisha mazinagtsa: iysha korakani ichigoroni anoa chinaragoni -Tpotsini ichigoroni vanasir\ntapani; toxaramam vatsta -t\u00e1ragoni ,- Anoari chinayani. \u00bfChakaha anoa gatach? Ashiriya,\nashichpachi -t\u00e1ragtanicha.\nMisha mazinagtsa: itsinsaroni da chinakoni \u00bftamayria anoa kok payochich? Iysha korakarini -\nNiatsimari minamari kok payoyani -t\u00e1ragoni \u00bftamayriaha llitaritacha chinachich? Ashiriya, da\ntoxaramam izororo kamachtachiniya.\nIysha tsaporonas korakarini vashonad shaniyaragoni, kukiatsini payomam kamachtaragini.\nAshirocha, iy\u00e1 kukini ichigoros mazlnagtsa.\n-Tpots tsaporonasosh ichigorosin vanasir tapana; vanpatatin xararosinapa -atini. Tpots iy\u00e1\nkukini payochiliinpa; gatosinapa atini. Gobieron ichigorosin payochillinpa. Nimari\nchinayarosin, kis payochillinpa; tayaspatachillinpa. Tayaspatat, tayaspatat shiarsin, zapishat\ntpots izataro magoanchillinpa. Tpots vanpatatin kis tamam dosha toxarachillinpa. Ashiriya, na\nizooro kamachtachiniya.\nKamachtamarini 1.\nIy tpotsini ichigoroni kis tamam zadkini, vatam tpotsiniva. Vatam ichigoroni magini tarova;\nashiriya chinakaniya. Ashirocha, zovalliatsich tamaparia-ashiros sanpata chinagtsa atiniya.\nKamachtamarini 2.\nTpots vanasir tapi-ato toxararintspa; kiyog yacharintspa atini. Kadoaztata natsarintspa;\nmikoroatsta, kiristiyanatsta, natsarintspa. Kizatsta kiyog yacharintspa. Apallia\nmagoankoanoatstat natsarintspa. Mayamasaha tpots magosh chinako-anomon natsarintspa.\nArapchiatsta tpots natsarintspa. Pokiriatsta natsarintspa; virakuchiatstata natsarintspa.\nAshirocha, tpots ichigorosin vanasir tapana atiniya.\nMisha, gobieron ichigorosin anoa tsiyatsis payochillinpa. Tpotsia arapchiatsta natsarintspa\natiniya; vatam o gobieronorini taritamtava. Si anoa kasikitatiasa, ashirita natsarintspa. Siy\u00e1\nksotkita, ashta tpotsia natsarintspa atiniya.\nKamachtamarini 3.\nTpotsia pcharintspa. Tpotsia kiyog1yacharintspa. Tpots vanasir tapi-ato, vana tachiya atiniya.\nKamachtamarini 4.\nTpotsia gotaritish topattagarillpa; mchachoriamis yamarintspa. Mchachorish taravaztakcho,\ntovapagtsa. Shiy\u00e1 kasamam zadko, vana kasachpa. Msagiarosh gotish topattagaktar ashkos, anoa\nvatsta atiniya.\nKamachtamarini 5.\nTpotsia kiyog yacharintspa. Tpotsia ovi tororintspa. Tpotsia kiraptarintspa. Yotarit\nvaniarintspa atiniya.",
            "Image": "48ca17355a0bc6f309a679030c244d33"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kamachtamarini 6.\nGobieron tpotsia izataro ishinachpa; tatsamoro ishinagcha. \u00bfTamayshtaha minoatsimsha tpots\nchinako, itaro minoatssha tpots natsach? Anoa vatsta atiniya.\nKamachtamarini 7.\nGobieron tpotsia izataro istachpa. Tpots iy\u00e1 kukini kapiatkinari, montakinaria \u00bftamayariaha\ngobieron anoa mago napach? Yotaritcha ano. Tpotsia ichigoro istachpa vanasiri tamama, atiniya.\nKamachtamarini 8.\nGobieron korak\u00e1 vanimpaniam inachpa. Tpots korakap nayaro, korakatssha -Tpots gobiernoa kok da\npayoko; nov\u00e1 kiyog yachakiya -atinari, koraksha yasayaro itsinsaro vanichillinpa. Ashirocha,\nkorak\u00e1 vanimpaniam inachpa atiniya.\nKamachtamarini 9.\nKorak vanimpan msagiaro tpotsia potatpa. Mago tomantapa. Mago arap zagantapa. Tpots izororo\nyotarit takinari, ashiri ptagsi; tomanagsi. Itaro, gotaritis shirintspa, atiniya.\nKamachtamarini 10.\nGobieron korak\u00e1 natstamapaniam vayachpa. Tpots chiy\u00e1 yotari tsiyatkinari, chiy\u00e1 -Yotari takiya;\nnov\u00e1 magotari kiyog kachiyko -atinari, chisha natstamapanip tsiyatchich. Oshtisin ichigoro\nmazinayarosin, itsinsaro natstachillinpa. Tpots ab tsiyatamam pchidintspa, atiniya.\nKamachtamarini 11.\nTpots natstamapanish chiy\u00e1 -Yotari takiya; vaniagcha -atinari, koraksha ichtaro -Gotpasha atsha\n-t\u00e1chpa. Shiaro tpots ichigoro mazinaksin, chisha yamchich. Itaro, oshtisin itsinsaro -\nkchiptini paragtanicha -atinariasinaya, kasikinariasinaya-ashiro, vanimam varitachiya. Itaro,\ndona kasikinari, magota atinariasina \u00bftamayariaha vanichich? Ashirocha, yammam pchidintspa\natiniya.\nMisha, apaz gobieron kukoz kaniasich kamachtakiya. Kamachtakcho -Siro shi da payoragosh, na\nvanichilipa -\u00bftamayriaha t\u00e1ch? vatam kukoz kaniasichsha kamachtakova. Ashimam vatsta atiniya.\nMisha, vaniashish kaniasich kamachtakcho \u00bftamayriaha - Araginasha vanichilipa -t\u00e1ch?\n\u00bfTamayriaha sirapchimad yotarit tarago-anomada tsiyatchich? Ashimam vatsta atitamani.\nKamachtamarini 12.\nTpotsia magotari tamontarintspa. Tpotsia machirita mago itotstapa. Tpotsosh pag mago pshtotpa.\nMagotari tpotsia tashitogayaro, pagoa itotstapa. Tpotsia virkaria mago itotstapa. Tpotsia\nmagotari yotaritam inatpa. Gobier on vanasiri ksotachpa. Vanasir ishinkinari, dosha tpots\nyotari tamontachiya. Ashiriya, shigtsa.\nKamachtamarini 13.\nYap tpots ximam zadko-ab vanari xitappa; toxararintspa. Yap tamam zadko-abitam vanari tachpa.\nItaro, minosh gobiernop xitpi-atinari, xarashish tamana tariya.\nTpots arap ximam zadko, vanatsi vatsapon natomasamam kasamam zadko, txaratpa. Vaptam kanappi-\natinari, vanari kanapochpa.\nKamachtamarini 14.\nGobieron tpotsia mago kiyog yachakinari, tpotssha lii taritap sovamam zadko, vanari sovachiya;\npchidintspa.\nItaro, tpots kapanari yotari tarago \u00bftamayria sovako sovach? Vanimam varitakiya. Iy\u00e1 kukiatsini\nkapiatkinari, sovamam pchidagtsa.\nKamachtamarini 15.\nTpots ichigoro gobiernoa virkari payochpa. Shiaro, tpotssha -No anshochtana -t\u00e1chiya No\ngobieiori nov\u00e1 vanasiri ishinkiya -t\u00e1chiya.\nGobieron anoa virkari mago itotstapa. Tpots Ilitarit\u00e1 gobiernoa virkari payopi-atinari, vani\nyachiya.\nKamachtamarini 16.\nTpots kiz\u00e1 yamapi ato, vani yamachiya. Kiz zarallpi-ato vani zaralliya. Tpotsia vachin\npchidintspa, yamamama. Kadoaziatsta pchidintspa; mikoroatsta, kiristiyanatsta, arapchiatsta,",
            "Image": "e49851831ff0868bf4174c74eebabb99"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "nxakamotshochiatsta vatsta t\u00e1rintspa. Mayamasaha magosh chinako-anomon toxararintspa. Vipagaz\nzadko, ashiri toxararintspa. Vanpatatin istachillinpa. Zapish kasakta, vip\u00e1 istachillinpa.\nTpots kis ayo atinari, anoa yamachillinpa. Itaro gatkinariya \u00bftamayria yamachich? Yamachiazich.\nGobieron tpotsia tapachidachpa. Tpots machiritpata tachpa. Ipariatsich, izalliatstamtich dona\ntapachidako, vashonad tachiazich, dabaria. Ashiriya, vanasir ishinagtsa; tapachidagtsa.\nKamachtamarini 17.\nTpots tsapoa paxanxpi-ato pchidintspa. Tpots zapan vashonad paxanxiani-atosin pchidintspa; vani\npaxanxchillinpa.\nTpotsia vatsapon msagiaros itotsintspa.\nKamachtamarini 18.\nTpots mayamasaha kukoz payopi-ato, toxararintspa. Apallia kok payopi-ato, vani payochiya.\nYashigoa kok payopi-ato, vani payochiya. Zitamin\u00e1 kok payopi-ato, vani payochiya. Minoa kok\nkapiatiaro, llitaritsha chinapi-atinari, toxararintspa; vani ashchiya. Tpots vashonad Apallilam\nshaniyiani.atosin, toxararintspa. Tayaspatapi-ato, yasiayani-ato, Apailpa tsiyatpi-ato, vani\nashchiya; toxararintspa.\nKamachtamarini 19.\nTpots tsiyatssia chinakcho, tsiyatssia kamanpi atinari, vanari kamanchiya; vatsta t\u00e1rintspa.\nTsiyatssia mazinamam zadko, kirakamon natstayaro tsiyatssia yasapi atinari, vanari yasachiya;\nvatsta t\u00e1rintspa.\nKamachtamarini 20.\nTpots vashonad shaniypani-atosin, pchidintspa.\nTpots shaniymam gatkinari, vani gatchiya; tamontarintspa.\nKamachtamarini 21.\nTpots goblernosh pshtopi-atinari, vani pshtochiya. Tpotsia tapshtopi-atinari, vani\ntapshtochiya. Pchidintspa.\nTpots goblernosh istapi-atinari, toxararintspa.\nGobieron magota tpotsia kasichpa. Yov\u00e1 tpots vashonad zadkana-anoa gobieron mazinachpa. Tpots\nvamatim orkari iposchillinpa; iposamam pchidintspa. Tpots izataro iposchi\u00ed\u00edinpa; kirkamon -Nia\ntpots korakariniamani inpani -atosin, vani iposchil\u00edinpa. Pchidintspa.\nKamachtamarini 22.\nTpotsia msagiaros kpitintspa; msagiaros zaganintspa. Tpots kiyog kachiytapa. Machia pishtako-\nanoa vanari paxanxchiya. Vana tarshiam payopi-ato vanari tachiya. \u00bfTamayria tpotsia ashimam\npachidchich? Tpots vani kis tachpa. Gobieron ashimam istachpa. Pinasakinari, gobieron zapan\nvashonad istachil\u00edinpa.\nKamachtamarini 23.\nTpots taravaztamam zadko, vani taravaztachpa. Yovashomasaha taravaztamam zadko, vani\ntaravaztachpa; vatsta t\u00e1rintspa. Tpots taravaztako, gotis kpitintspa.\nTpots vanasir taravaztako, vanasiritam tovapagtsa; vanasiritam napagtsa.\nTpotsia ichigoro tatsamoro tovapagtsa. Apaz tpots taravaztakcho, nigich tovapkoch, itaro\nllitari tpots antam taravaztakch, aragiam tovapkich. Anoa vatsta. Tatsamoro tovapagtsa.\nTpots taravaztako, vanasiri tovapagtsa; kiyog kachiytapa. Tovapakchosh, vipatstam chinagtsa;\nistagtsa, vatam tpotsiva.\nKamachtamarini 24.\nTpots taravaztako, kanosamam pchidintspa. \u00bfTamayria kashchiri psanpatari tsibon ashko\ntaravaztachich? Zari kanosish ashpatatam gotaritis tovapagtsa.\nKamachtamarini 25.\nTpots vanasir tachpa; vip\u00e1 vanasir ishinachpa. Kas yotatpa. Mariz kayattapa. Zapitpa. Masaro\ntatpa. Gob\u00a1eron istachpa; irimiy\u00e1 vayachpa. Gobieron tpotsia istachpa; kiyog kachiytapa. Apaz\ntpots taravaztamam pinasako, apaz kas yotako, apaz mchosava, apaz mashidova, apaz kizpor",
            "Image": "2b4bf70347faf3f958be01b73628f7db"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "vachinaro \u00bftamayria da nayaniychich? Gobieron anoa tpots istachpa.\nKiz vip\u00e1 tatsipkacho, kizpor istagtsa; napagtsa. Gobieron vanasir napachpa. Gobieron\nshochitamatsta vip vanasiri napachpa.\nKamachtamarini 26.\nLlor\u00e1 ichigoro iskoviarash tapshtogtsa. Gobieron magotari istachpa, iskoviarama. Primaria mad\ntovapchiazich, dabaria. Itaro, llor ichigoro pshtochillinpa; gatosinapa. Tpots primaria\nivapayaro, aragiam pshtopi-atinari, yap zadko vani pshtochiya. Gobierno anoam iskoviar\nvayachpa. Itaro, yo mag tar-an araginasha pshtochpa; pchidintspa.\nIskoviarosh vanasir tayaspatachpa. Vanasiri tamam tayaspatachpa; kis tamam tayaspatachpa.\nMayistor tayaspatako -Si ichigoros vanasir tagtsa; sanpata natsarintspa -t\u00e1chpa.- Tpotsia\nichigoro chinagtsa. Arapchiatsta tonariavatsta tpots chinagtsa. Llitaritap tsap tpots taro-\nanshochiatsta vanasir chinagtsa. Vanotsia borshiavatsta, vanotskansirpiavatsta, mikorovatsta\nchinagtsa; ichigoros chinagtsa. Tpots Apallia chinako-anoa chinagtsa. Misha, yovatsta Apallia\nda chinako-anoatsta chinagtsa. Vashonad tsaporonasosh mapiro tayani -mayistor t\u00e1chpa.\nTpots vip\u00e1 iskoviarap llitaritap tapshtopi-atinari, vanari tapshtochpa; pchidintspa.\nKamachtamarini 27.\nTpots vamkorish napamam zadko, pchidintspa. Tpots machiatsi tinamam zadko, vanari tinachpa.\nTpots machiatsi payopi atinari, itotsintspa.\nTpots machiatsi llitaritamash tinakinari, kirak yadakinari, gobieronsha anoa tpotsia istachpa;\nllitari tpots shochitpa; l\u00editari tpots anomad korikia magota potatpa.\nKamachtamarini 28.\nIy korakarini ichigoroni nia chinaragoni, kamachtaragtanicha. Ashiriya, iysha ichigoroni\npayopani atiniya. Si tpots izataros payogtamsa atiniya. Anoa kok payomam yanpata istayani.\nKamachtamarini 29.\nTpotspatari takosh, anosh istagcha. Ashkachinariasha, kispa tachsha.\nShi vanasir tapi-atosh, shigcha. Itaro, tpotsia kiyog yachari\u00edlpa. Tpotsia toxararil\u00edpa.\nTpotsia tamontarilipa. Tpotsia yotaritam inarilipa. Yotari tarilipa. Vashonad kis tagtsa.\nIy\u00e1 kukini kpitintspa.\nKamachtamarini 30.\nXarashish minam tariya. Iy\u00e1 kukini yayaros, sarich sarich shirintspa. Sarich sarich shiaros\n\u00bfmayamshita yosor tpotsia kiyog yachich? Ashiri, tpotsia natsarintspa; chinagtsa atiniya.\nVatamcha.",
            "Image": "f5fbd032cbccffe9e778f8d312e71e2f"
        }
    }
}

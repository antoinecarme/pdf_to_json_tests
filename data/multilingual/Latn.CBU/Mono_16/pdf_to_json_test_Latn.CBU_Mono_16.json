{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467363,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "IN KIRAK -TSAPORONASOSH TPOTS ICHIGORO VANASIR TAPANA; SAMPATA MANTSIR\nTARINTSPA-ATCHA.\n[Preamble]\nMazinantsa: tpots vanasir tapi-ato \u00bfanoa mayamaha toxarachich? Kis tapi-\nato \u00bfanoa mayamaha pachidchich? vatam tpotsiva. Pachidkinarich -Ancha\nyotarita -atiniya ichigoron\u00ed. Ichigoron\u00ed kis taravaztamam zadkini;\nvanasir tamam zadkini; mapironi tamam zadkiniya.\nMisha mazinagtsa: tpots nia tsiyatsia da payoragosin, kizpor yotarit\ntaragana; tpotsia natsaragana. Anomon chi vanipsha tsiyantakich. Itaro,\niysha anoa zadkiazini, da. Mapironi tapani atiniya. Tpots Apallia\nchinap\u00ed-ato, vani chinachpa. Tpots tsiyatsia kamanpi-ato, vani\nkamanichpa. Tpots kis tapi-ato, xaramam vatsta atiniya. \u00bfChakaha nia da\nzadak? Ichigoroni zadakt\u00e1nicha.\nMisha mazinagtsa: gobieron ichigoro iy\u00e1 kukini kamachtachpa. -Tpots\nichigorosin vanasir tapana; toxararintspa -ato tayaspatachpa. Dona\nashkos, paptsa; tpots varatchillinpa. Tpots kizpor tsiyantaksin -\nGoblernoa kapiatiani -t\u00e1chpasinaya; vatam kis tapani at\u00e1nava.\nMisha mazinagtsa: gobieron ichigoron\u00ed vashonad kis tayani atini. Ashir\u00ed,\ndona nia kukoz payokoni \u00bftamayria kis tachin\u00ed? Ashirocha, ichigoroni\npayopani atiniya.\nMisha mazinagtsa: siro iy korakani vashonad shaniyaragoni -Yanpatatini\ntpotsini chinayani -t\u00e1ragini.- Iy tpotsini ichigoroni magoaz\ntatsamoatanicha, kizatamta. Yanpata istayani; vanasir tayani. Toxaramam\nvatsitshaparia; natsamam, misha varatamam vatstsishaparia -t\u00e1ragtanicha.\nMisha mazinagtsa: iysha korakani ichigoroni anoa chinaragoni -Tpotsini\nichigoroni vanasir tapani; toxaramam vatsta -t\u00e1ragoni ,- Anoari\nchinayani. \u00bfChakaha anoa gatach? Ashiriya, ashichpachi -t\u00e1ragtanicha.\nMisha mazinagtsa: itsinsaroni da chinakoni \u00bftamayria anoa kok payochich?\nIysha korakarini -Niatsimari minamari kok payoyani -t\u00e1ragoni \u00bftamayriaha\nllitaritacha chinachich? Ashiriya, da toxaramam izororo kamachtachiniya.\nIysha tsaporonas korakarini vashonad shaniyaragoni, kukiatsini payomam\nkamachtaragini. Ashirocha, iy\u00e1 kukini ichigoros mazlnagtsa.\n-Tpots tsaporonasosh ichigorosin vanasir tapana; vanpatatin xararosinapa\n-atini. Tpots iy\u00e1 kukini payochiliinpa; gatosinapa atini. Gobieron\nichigorosin payochillinpa. Nimari chinayarosin, kis payochillinpa;\ntayaspatachillinpa. Tayaspatat, tayaspatat shiarsin, zapishat tpots\nizataro magoanchillinpa. Tpots vanpatatin kis tamam dosha\ntoxarachillinpa. Ashiriya, na izooro kamachtachiniya.\nKamachtamarini 1.\nIy tpotsini ichigoroni kis tamam zadkini, vatam tpotsiniva. Vatam\nichigoroni magini tarova; ashiriya chinakaniya. Ashirocha, zovalliatsich\ntamaparia-ashiros sanpata chinagtsa atiniya.",
            "Image": "af4582bca9e61f33b97ffc3bd13c002f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kamachtamarini 2.\nTpots vanasir tapi-ato toxararintspa; kiyog yacharintspa atini.\nKadoaztata natsarintspa; mikoroatsta, kiristiyanatsta, natsarintspa.\nKizatsta kiyog yacharintspa. Apallia magoankoanoatstat natsarintspa.\nMayamasaha tpots magosh chinako-anomon natsarintspa. Arapchiatsta tpots\nnatsarintspa. Pokiriatsta natsarintspa; virakuchiatstata natsarintspa.\nAshirocha, tpots ichigorosin vanasir tapana atiniya.\nMisha, gobieron ichigorosin anoa tsiyatsis payochillinpa. Tpotsia\narapchiatsta natsarintspa atiniya; vatam o gobieronorini taritamtava. Si\nanoa kasikitatiasa, ashirita natsarintspa. Siy\u00e1 ksotkita, ashta tpotsia\nnatsarintspa atiniya.\nKamachtamarini 3.\nTpotsia pcharintspa. Tpotsia kiyog1yacharintspa. Tpots vanasir tapi-ato,\nvana tachiya atiniya.\nKamachtamarini 4.\nTpotsia gotaritish topattagarillpa; mchachoriamis yamarintspa.\nMchachorish taravaztakcho, tovapagtsa. Shiy\u00e1 kasamam zadko, vana\nkasachpa. Msagiarosh gotish topattagaktar ashkos, anoa vatsta atiniya.\nKamachtamarini 5.\nTpotsia kiyog yacharintspa. Tpotsia ovi tororintspa. Tpotsia\nkiraptarintspa. Yotarit vaniarintspa atiniya.\nKamachtamarini 6.\nGobieron tpotsia izataro ishinachpa; tatsamoro ishinagcha. \u00bfTamayshtaha\nminoatsimsha tpots chinako, itaro minoatssha tpots natsach? Anoa vatsta\natiniya.\nKamachtamarini 7.\nGobieron tpotsia izataro istachpa. Tpots iy\u00e1 kukini kapiatkinari,\nmontakinaria \u00bftamayariaha gobieron anoa mago napach? Yotaritcha ano.\nTpotsia ichigoro istachpa vanasiri tamama, atiniya.\nKamachtamarini 8.\nGobieron korak\u00e1 vanimpaniam inachpa. Tpots korakap nayaro, korakatssha -\nTpots gobiernoa kok da payoko; nov\u00e1 kiyog yachakiya -atinari, koraksha\nyasayaro itsinsaro vanichillinpa. Ashirocha, korak\u00e1 vanimpaniam inachpa\natiniya.\nKamachtamarini 9.\nKorak vanimpan msagiaro tpotsia potatpa. Mago tomantapa. Mago arap\nzagantapa. Tpots izororo yotarit takinari, ashiri ptagsi; tomanagsi.\nItaro, gotaritis shirintspa, atiniya.\nKamachtamarini 10.",
            "Image": "e074e52125b2dd921f62b5f2538ea875"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Gobieron korak\u00e1 natstamapaniam vayachpa. Tpots chiy\u00e1 yotari\ntsiyatkinari, chiy\u00e1 -Yotari takiya; nov\u00e1 magotari kiyog kachiyko -\natinari, chisha natstamapanip tsiyatchich. Oshtisin ichigoro\nmazinayarosin, itsinsaro natstachillinpa. Tpots ab tsiyatamam\npchidintspa, atiniya.\nKamachtamarini 11.\nTpots natstamapanish chiy\u00e1 -Yotari takiya; vaniagcha -atinari, koraksha\nichtaro -Gotpasha atsha -t\u00e1chpa. Shiaro tpots ichigoro mazinaksin,\nchisha yamchich. Itaro, oshtisin itsinsaro -kchiptini paragtanicha -\natinariasinaya, kasikinariasinaya-ashiro, vanimam varitachiya. Itaro,\ndona kasikinari, magota atinariasina \u00bftamayariaha vanichich? Ashirocha,\nyammam pchidintspa atiniya.\nMisha, apaz gobieron kukoz kaniasich kamachtakiya. Kamachtakcho -Siro\nshi da payoragosh, na vanichilipa -\u00bftamayriaha t\u00e1ch? vatam kukoz\nkaniasichsha kamachtakova. Ashimam vatsta atiniya. Misha, vaniashish\nkaniasich kamachtakcho \u00bftamayriaha - Araginasha vanichilipa -t\u00e1ch?\n\u00bfTamayriaha sirapchimad yotarit tarago-anomada tsiyatchich? Ashimam\nvatsta atitamani.\nKamachtamarini 12.\nTpotsia magotari tamontarintspa. Tpotsia machirita mago itotstapa.\nTpotsosh pag mago pshtotpa. Magotari tpotsia tashitogayaro, pagoa\nitotstapa. Tpotsia virkaria mago itotstapa. Tpotsia magotari yotaritam\ninatpa. Gobier on vanasiri ksotachpa. Vanasir ishinkinari, dosha tpots\nyotari tamontachiya. Ashiriya, shigtsa.\nKamachtamarini 13.\nYap tpots ximam zadko-ab vanari xitappa; toxararintspa. Yap tamam zadko-\nabitam vanari tachpa. Itaro, minosh gobiernop xitpi-atinari, xarashish\ntamana tariya.\nTpots arap ximam zadko, vanatsi vatsapon natomasamam kasamam zadko,\ntxaratpa. Vaptam kanappi-atinari, vanari kanapochpa.\nKamachtamarini 14.\nGobieron tpotsia mago kiyog yachakinari, tpotssha lii taritap sovamam\nzadko, vanari sovachiya; pchidintspa.\nItaro, tpots kapanari yotari tarago \u00bftamayria sovako sovach? Vanimam\nvaritakiya. Iy\u00e1 kukiatsini kapiatkinari, sovamam pchidagtsa.\nKamachtamarini 15.\nTpots ichigoro gobiernoa virkari payochpa. Shiaro, tpotssha -No\nanshochtana -t\u00e1chiya No gobieiori nov\u00e1 vanasiri ishinkiya -t\u00e1chiya.\nGobieron anoa virkari mago itotstapa. Tpots Ilitarit\u00e1 gobiernoa virkari\npayopi-atinari, vani yachiya.\nKamachtamarini 16.",
            "Image": "493a04e3223225372e70015517e3f793"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tpots kiz\u00e1 yamapi ato, vani yamachiya. Kiz zarallpi-ato vani zaralliya.\nTpotsia vachin pchidintspa, yamamama. Kadoaziatsta pchidintspa;\nmikoroatsta, kiristiyanatsta, arapchiatsta, nxakamotshochiatsta vatsta\nt\u00e1rintspa. Mayamasaha magosh chinako-anomon toxararintspa. Vipagaz\nzadko, ashiri toxararintspa. Vanpatatin istachillinpa. Zapish kasakta,\nvip\u00e1 istachillinpa.\nTpots kis ayo atinari, anoa yamachillinpa. Itaro gatkinariya \u00bftamayria\nyamachich? Yamachiazich.\nGobieron tpotsia tapachidachpa. Tpots machiritpata tachpa. Ipariatsich,\nizalliatstamtich dona tapachidako, vashonad tachiazich, dabaria.\nAshiriya, vanasir ishinagtsa; tapachidagtsa.\nKamachtamarini 17.\nTpots tsapoa paxanxpi-ato pchidintspa. Tpots zapan vashonad paxanxiani-\natosin pchidintspa; vani paxanxchillinpa.\nTpotsia vatsapon msagiaros itotsintspa.\nKamachtamarini 18.\nTpots mayamasaha kukoz payopi-ato, toxararintspa. Apallia kok payopi-\nato, vani payochiya. Yashigoa kok payopi-ato, vani payochiya. Zitamin\u00e1\nkok payopi-ato, vani payochiya. Minoa kok kapiatiaro, llitaritsha\nchinapi-atinari, toxararintspa; vani ashchiya. Tpots vashonad Apallilam\nshaniyiani.atosin, toxararintspa. Tayaspatapi-ato, yasiayani-ato,\nApailpa tsiyatpi-ato, vani ashchiya; toxararintspa.\nKamachtamarini 19.\nTpots tsiyatssia chinakcho, tsiyatssia kamanpi atinari, vanari\nkamanchiya; vatsta t\u00e1rintspa. Tsiyatssia mazinamam zadko, kirakamon\nnatstayaro tsiyatssia yasapi atinari, vanari yasachiya; vatsta\nt\u00e1rintspa.\nKamachtamarini 20.\nTpots vashonad shaniypani-atosin, pchidintspa.\nTpots shaniymam gatkinari, vani gatchiya; tamontarintspa.\nKamachtamarini 21.\nTpots goblernosh pshtopi-atinari, vani pshtochiya. Tpotsia tapshtopi-\natinari, vani tapshtochiya. Pchidintspa.\nTpots goblernosh istapi-atinari, toxararintspa.\nGobieron magota tpotsia kasichpa. Yov\u00e1 tpots vashonad zadkana-anoa\ngobieron mazinachpa. Tpots vamatim orkari iposchillinpa; iposamam\npchidintspa. Tpots izataro iposchi\u00ed\u00edinpa; kirkamon -Nia tpots\nkorakariniamani inpani -atosin, vani iposchil\u00edinpa. Pchidintspa.\nKamachtamarini 22.",
            "Image": "ffcab232c2445ca9b4bece82ab6fb72f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tpotsia msagiaros kpitintspa; msagiaros zaganintspa. Tpots kiyog\nkachiytapa. Machia pishtako-anoa vanari paxanxchiya. Vana tarshiam\npayopi-ato vanari tachiya. \u00bfTamayria tpotsia ashimam pachidchich? Tpots\nvani kis tachpa. Gobieron ashimam istachpa. Pinasakinari, gobieron zapan\nvashonad istachil\u00edinpa.\nKamachtamarini 23.\nTpots taravaztamam zadko, vani taravaztachpa. Yovashomasaha taravaztamam\nzadko, vani taravaztachpa; vatsta t\u00e1rintspa. Tpots taravaztako, gotis\nkpitintspa.\nTpots vanasir taravaztako, vanasiritam tovapagtsa; vanasiritam napagtsa.\nTpotsia ichigoro tatsamoro tovapagtsa. Apaz tpots taravaztakcho, nigich\ntovapkoch, itaro llitari tpots antam taravaztakch, aragiam tovapkich.\nAnoa vatsta. Tatsamoro tovapagtsa.\nTpots taravaztako, vanasiri tovapagtsa; kiyog kachiytapa. Tovapakchosh,\nvipatstam chinagtsa; istagtsa, vatam tpotsiva.\nKamachtamarini 24.\nTpots taravaztako, kanosamam pchidintspa. \u00bfTamayria kashchiri psanpatari\ntsibon ashko taravaztachich? Zari kanosish ashpatatam gotaritis\ntovapagtsa.\nKamachtamarini 25.\nTpots vanasir tachpa; vip\u00e1 vanasir ishinachpa. Kas yotatpa. Mariz\nkayattapa. Zapitpa. Masaro tatpa. Gob\u00a1eron istachpa; irimiy\u00e1 vayachpa.\nGobieron tpotsia istachpa; kiyog kachiytapa. Apaz tpots taravaztamam\npinasako, apaz kas yotako, apaz mchosava, apaz mashidova, apaz kizpor\nvachinaro \u00bftamayria da nayaniychich? Gobieron anoa tpots istachpa.\nKiz vip\u00e1 tatsipkacho, kizpor istagtsa; napagtsa. Gobieron vanasir\nnapachpa. Gobieron shochitamatsta vip vanasiri napachpa.\nKamachtamarini 26.\nLlor\u00e1 ichigoro iskoviarash tapshtogtsa. Gobieron magotari istachpa,\niskoviarama. Primaria mad tovapchiazich, dabaria. Itaro, llor ichigoro\npshtochillinpa; gatosinapa. Tpots primaria ivapayaro, aragiam pshtopi-\natinari, yap zadko vani pshtochiya. Gobierno anoam iskoviar vayachpa.\nItaro, yo mag tar-an araginasha pshtochpa; pchidintspa.\nIskoviarosh vanasir tayaspatachpa. Vanasiri tamam tayaspatachpa; kis\ntamam tayaspatachpa. Mayistor tayaspatako -Si ichigoros vanasir tagtsa;\nsanpata natsarintspa -t\u00e1chpa.- Tpotsia ichigoro chinagtsa. Arapchiatsta\ntonariavatsta tpots chinagtsa. Llitaritap tsap tpots taro-anshochiatsta\nvanasir chinagtsa. Vanotsia borshiavatsta, vanotskansirpiavatsta,\nmikorovatsta chinagtsa; ichigoros chinagtsa. Tpots Apallia chinako-anoa\nchinagtsa. Misha, yovatsta Apallia da chinako-anoatsta chinagtsa.\nVashonad tsaporonasosh mapiro tayani -mayistor t\u00e1chpa.\nTpots vip\u00e1 iskoviarap llitaritap tapshtopi-atinari, vanari tapshtochpa;",
            "Image": "07706f5464d12433bcd260de53965b05"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "pchidintspa.\nKamachtamarini 27.\nTpots vamkorish napamam zadko, pchidintspa. Tpots machiatsi tinamam\nzadko, vanari tinachpa. Tpots machiatsi payopi atinari, itotsintspa.\nTpots machiatsi llitaritamash tinakinari, kirak yadakinari, gobieronsha\nanoa tpotsia istachpa; llitari tpots shochitpa; l\u00editari tpots anomad\nkorikia magota potatpa.\nKamachtamarini 28.\nIy korakarini ichigoroni nia chinaragoni, kamachtaragtanicha. Ashiriya,\niysha ichigoroni payopani atiniya. Si tpots izataros payogtamsa atiniya.\nAnoa kok payomam yanpata istayani.\nKamachtamarini 29.\nTpotspatari takosh, anosh istagcha. Ashkachinariasha, kispa tachsha.\nShi vanasir tapi-atosh, shigcha. Itaro, tpotsia kiyog yachari\u00edlpa.\nTpotsia toxararil\u00edpa. Tpotsia tamontarilipa. Tpotsia yotaritam\ninarilipa. Yotari tarilipa. Vashonad kis tagtsa.\nIy\u00e1 kukini kpitintspa.\nKamachtamarini 30.\nXarashish minam tariya. Iy\u00e1 kukini yayaros, sarich sarich shirintspa.\nSarich sarich shiaros \u00bfmayamshita yosor tpotsia kiyog yachich? Ashiri,\ntpotsia natsarintspa; chinagtsa atiniya. Vatamcha.",
            "Image": "79bfe0824c2c05a306c5c7b51888c1cd"
        }
    }
}

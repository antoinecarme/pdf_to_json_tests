{
    "MetaData": {
        "Author": null,
        "Creation_Date": 1581467363,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "af4582bca9e61f33b97ffc3bd13c002f",
            "Index": 0,
            "Label": "1",
            "Size": [
                595.0,
                842.0
            ],
            "Text": "IN KIRAK -TSAPORONASOSH TPOTS ICHIGORO VANASIR TAPANA; SAMPATA MANTSIR\nTARINTSPA-ATCHA.\n[Preamble]\nMazinantsa: tpots vanasir tapi-ato ¿anoa mayamaha toxarachich? Kis tapi-\nato ¿anoa mayamaha pachidchich? vatam tpotsiva. Pachidkinarich -Ancha\nyotarita -atiniya ichigoroní. Ichigoroní kis taravaztamam zadkini;\nvanasir tamam zadkini; mapironi tamam zadkiniya.\nMisha mazinagtsa: tpots nia tsiyatsia da payoragosin, kizpor yotarit\ntaragana; tpotsia natsaragana. Anomon chi vanipsha tsiyantakich. Itaro,\niysha anoa zadkiazini, da. Mapironi tapani atiniya. Tpots Apallia\nchinapí-ato, vani chinachpa. Tpots tsiyatsia kamanpi-ato, vani\nkamanichpa. Tpots kis tapi-ato, xaramam vatsta atiniya. ¿Chakaha nia da\nzadak? Ichigoroni zadaktánicha.\nMisha mazinagtsa: gobieron ichigoro iyá kukini kamachtachpa. -Tpots\nichigorosin vanasir tapana; toxararintspa -ato tayaspatachpa. Dona\nashkos, paptsa; tpots varatchillinpa. Tpots kizpor tsiyantaksin -\nGoblernoa kapiatiani -táchpasinaya; vatam kis tapani atánava.\nMisha mazinagtsa: gobieron ichigoroní vashonad kis tayani atini. Ashirí,\ndona nia kukoz payokoni ¿tamayria kis tachiní? Ashirocha, ichigoroni\npayopani atiniya.\nMisha mazinagtsa: siro iy korakani vashonad shaniyaragoni -Yanpatatini\ntpotsini chinayani -táragini.- Iy tpotsini ichigoroni magoaz\ntatsamoatanicha, kizatamta. Yanpata istayani; vanasir tayani. Toxaramam\nvatsitshaparia; natsamam, misha varatamam vatstsishaparia -táragtanicha.\nMisha mazinagtsa: iysha korakani ichigoroni anoa chinaragoni -Tpotsini\nichigoroni vanasir tapani; toxaramam vatsta -táragoni ,- Anoari\nchinayani. ¿Chakaha anoa gatach? Ashiriya, ashichpachi -táragtanicha.\nMisha mazinagtsa: itsinsaroni da chinakoni ¿tamayria anoa kok payochich?\nIysha korakarini -Niatsimari minamari kok payoyani -táragoni ¿tamayriaha\nllitaritacha chinachich? Ashiriya, da toxaramam izororo kamachtachiniya.\nIysha tsaporonas korakarini vashonad shaniyaragoni, kukiatsini payomam\nkamachtaragini. Ashirocha, iyá kukini ichigoros mazlnagtsa.\n-Tpots tsaporonasosh ichigorosin vanasir tapana; vanpatatin xararosinapa\n-atini. Tpots iyá kukini payochiliinpa; gatosinapa atini. Gobieron\nichigorosin payochillinpa. Nimari chinayarosin, kis payochillinpa;\ntayaspatachillinpa. Tayaspatat, tayaspatat shiarsin, zapishat tpots\nizataro magoanchillinpa. Tpots vanpatatin kis tamam dosha\ntoxarachillinpa. Ashiriya, na izooro kamachtachiniya.\nKamachtamarini 1.\nIy tpotsini ichigoroni kis tamam zadkini, vatam tpotsiniva. Vatam\nichigoroni magini tarova; ashiriya chinakaniya. Ashirocha, zovalliatsich\ntamaparia-ashiros sanpata chinagtsa atiniya."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e074e52125b2dd921f62b5f2538ea875",
            "Index": 1,
            "Label": "2",
            "Size": [
                595.0,
                842.0
            ],
            "Text": "Kamachtamarini 2.\nTpots vanasir tapi-ato toxararintspa; kiyog yacharintspa atini.\nKadoaztata natsarintspa; mikoroatsta, kiristiyanatsta, natsarintspa.\nKizatsta kiyog yacharintspa. Apallia magoankoanoatstat natsarintspa.\nMayamasaha tpots magosh chinako-anomon natsarintspa. Arapchiatsta tpots\nnatsarintspa. Pokiriatsta natsarintspa; virakuchiatstata natsarintspa.\nAshirocha, tpots ichigorosin vanasir tapana atiniya.\nMisha, gobieron ichigorosin anoa tsiyatsis payochillinpa. Tpotsia\narapchiatsta natsarintspa atiniya; vatam o gobieronorini taritamtava. Si\nanoa kasikitatiasa, ashirita natsarintspa. Siyá ksotkita, ashta tpotsia\nnatsarintspa atiniya.\nKamachtamarini 3.\nTpotsia pcharintspa. Tpotsia kiyog1yacharintspa. Tpots vanasir tapi-ato,\nvana tachiya atiniya.\nKamachtamarini 4.\nTpotsia gotaritish topattagarillpa; mchachoriamis yamarintspa.\nMchachorish taravaztakcho, tovapagtsa. Shiyá kasamam zadko, vana\nkasachpa. Msagiarosh gotish topattagaktar ashkos, anoa vatsta atiniya.\nKamachtamarini 5.\nTpotsia kiyog yacharintspa. Tpotsia ovi tororintspa. Tpotsia\nkiraptarintspa. Yotarit vaniarintspa atiniya.\nKamachtamarini 6.\nGobieron tpotsia izataro ishinachpa; tatsamoro ishinagcha. ¿Tamayshtaha\nminoatsimsha tpots chinako, itaro minoatssha tpots natsach? Anoa vatsta\natiniya.\nKamachtamarini 7.\nGobieron tpotsia izataro istachpa. Tpots iyá kukini kapiatkinari,\nmontakinaria ¿tamayariaha gobieron anoa mago napach? Yotaritcha ano.\nTpotsia ichigoro istachpa vanasiri tamama, atiniya.\nKamachtamarini 8.\nGobieron koraká vanimpaniam inachpa. Tpots korakap nayaro, korakatssha -\nTpots gobiernoa kok da payoko; nová kiyog yachakiya -atinari, koraksha\nyasayaro itsinsaro vanichillinpa. Ashirocha, koraká vanimpaniam inachpa\natiniya.\nKamachtamarini 9.\nKorak vanimpan msagiaro tpotsia potatpa. Mago tomantapa. Mago arap\nzagantapa. Tpots izororo yotarit takinari, ashiri ptagsi; tomanagsi.\nItaro, gotaritis shirintspa, atiniya.\nKamachtamarini 10."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "493a04e3223225372e70015517e3f793",
            "Index": 2,
            "Label": "3",
            "Size": [
                595.0,
                842.0
            ],
            "Text": "Gobieron koraká natstamapaniam vayachpa. Tpots chiyá yotari\ntsiyatkinari, chiyá -Yotari takiya; nová magotari kiyog kachiyko -\natinari, chisha natstamapanip tsiyatchich. Oshtisin ichigoro\nmazinayarosin, itsinsaro natstachillinpa. Tpots ab tsiyatamam\npchidintspa, atiniya.\nKamachtamarini 11.\nTpots natstamapanish chiyá -Yotari takiya; vaniagcha -atinari, koraksha\nichtaro -Gotpasha atsha -táchpa. Shiaro tpots ichigoro mazinaksin,\nchisha yamchich. Itaro, oshtisin itsinsaro -kchiptini paragtanicha -\natinariasinaya, kasikinariasinaya-ashiro, vanimam varitachiya. Itaro,\ndona kasikinari, magota atinariasina ¿tamayariaha vanichich? Ashirocha,\nyammam pchidintspa atiniya.\nMisha, apaz gobieron kukoz kaniasich kamachtakiya. Kamachtakcho -Siro\nshi da payoragosh, na vanichilipa -¿tamayriaha tách? vatam kukoz\nkaniasichsha kamachtakova. Ashimam vatsta atiniya. Misha, vaniashish\nkaniasich kamachtakcho ¿tamayriaha - Araginasha vanichilipa -tách?\n¿Tamayriaha sirapchimad yotarit tarago-anomada tsiyatchich? Ashimam\nvatsta atitamani.\nKamachtamarini 12.\nTpotsia magotari tamontarintspa. Tpotsia machirita mago itotstapa.\nTpotsosh pag mago pshtotpa. Magotari tpotsia tashitogayaro, pagoa\nitotstapa. Tpotsia virkaria mago itotstapa. Tpotsia magotari yotaritam\ninatpa. Gobier on vanasiri ksotachpa. Vanasir ishinkinari, dosha tpots\nyotari tamontachiya. Ashiriya, shigtsa.\nKamachtamarini 13.\nYap tpots ximam zadko-ab vanari xitappa; toxararintspa. Yap tamam zadko-\nabitam vanari tachpa. Itaro, minosh gobiernop xitpi-atinari, xarashish\ntamana tariya.\nTpots arap ximam zadko, vanatsi vatsapon natomasamam kasamam zadko,\ntxaratpa. Vaptam kanappi-atinari, vanari kanapochpa.\nKamachtamarini 14.\nGobieron tpotsia mago kiyog yachakinari, tpotssha lii taritap sovamam\nzadko, vanari sovachiya; pchidintspa.\nItaro, tpots kapanari yotari tarago ¿tamayria sovako sovach? Vanimam\nvaritakiya. Iyá kukiatsini kapiatkinari, sovamam pchidagtsa.\nKamachtamarini 15.\nTpots ichigoro gobiernoa virkari payochpa. Shiaro, tpotssha -No\nanshochtana -táchiya No gobieiori nová vanasiri ishinkiya -táchiya.\nGobieron anoa virkari mago itotstapa. Tpots Ilitaritá gobiernoa virkari\npayopi-atinari, vani yachiya.\nKamachtamarini 16."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ffcab232c2445ca9b4bece82ab6fb72f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Tpots kizá yamapi ato, vani yamachiya. Kiz zarallpi-ato vani zaralliya.\nTpotsia vachin pchidintspa, yamamama. Kadoaziatsta pchidintspa;\nmikoroatsta, kiristiyanatsta, arapchiatsta, nxakamotshochiatsta vatsta\ntárintspa. Mayamasaha magosh chinako-anomon toxararintspa. Vipagaz\nzadko, ashiri toxararintspa. Vanpatatin istachillinpa. Zapish kasakta,\nvipá istachillinpa.\nTpots kis ayo atinari, anoa yamachillinpa. Itaro gatkinariya ¿tamayria\nyamachich? Yamachiazich.\nGobieron tpotsia tapachidachpa. Tpots machiritpata tachpa. Ipariatsich,\nizalliatstamtich dona tapachidako, vashonad tachiazich, dabaria.\nAshiriya, vanasir ishinagtsa; tapachidagtsa.\nKamachtamarini 17.\nTpots tsapoa paxanxpi-ato pchidintspa. Tpots zapan vashonad paxanxiani-\natosin pchidintspa; vani paxanxchillinpa.\nTpotsia vatsapon msagiaros itotsintspa.\nKamachtamarini 18.\nTpots mayamasaha kukoz payopi-ato, toxararintspa. Apallia kok payopi-\nato, vani payochiya. Yashigoa kok payopi-ato, vani payochiya. Zitaminá\nkok payopi-ato, vani payochiya. Minoa kok kapiatiaro, llitaritsha\nchinapi-atinari, toxararintspa; vani ashchiya. Tpots vashonad Apallilam\nshaniyiani.atosin, toxararintspa. Tayaspatapi-ato, yasiayani-ato,\nApailpa tsiyatpi-ato, vani ashchiya; toxararintspa.\nKamachtamarini 19.\nTpots tsiyatssia chinakcho, tsiyatssia kamanpi atinari, vanari\nkamanchiya; vatsta tárintspa. Tsiyatssia mazinamam zadko, kirakamon\nnatstayaro tsiyatssia yasapi atinari, vanari yasachiya; vatsta\ntárintspa.\nKamachtamarini 20.\nTpots vashonad shaniypani-atosin, pchidintspa.\nTpots shaniymam gatkinari, vani gatchiya; tamontarintspa.\nKamachtamarini 21.\nTpots goblernosh pshtopi-atinari, vani pshtochiya. Tpotsia tapshtopi-\natinari, vani tapshtochiya. Pchidintspa.\nTpots goblernosh istapi-atinari, toxararintspa.\nGobieron magota tpotsia kasichpa. Yová tpots vashonad zadkana-anoa\ngobieron mazinachpa. Tpots vamatim orkari iposchillinpa; iposamam\npchidintspa. Tpots izataro iposchiííinpa; kirkamon -Nia tpots\nkorakariniamani inpani -atosin, vani iposchilíinpa. Pchidintspa.\nKamachtamarini 22."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "07706f5464d12433bcd260de53965b05",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tpotsia msagiaros kpitintspa; msagiaros zaganintspa. Tpots kiyog\nkachiytapa. Machia pishtako-anoa vanari paxanxchiya. Vana tarshiam\npayopi-ato vanari tachiya. ¿Tamayria tpotsia ashimam pachidchich? Tpots\nvani kis tachpa. Gobieron ashimam istachpa. Pinasakinari, gobieron zapan\nvashonad istachilíinpa.\nKamachtamarini 23.\nTpots taravaztamam zadko, vani taravaztachpa. Yovashomasaha taravaztamam\nzadko, vani taravaztachpa; vatsta tárintspa. Tpots taravaztako, gotis\nkpitintspa.\nTpots vanasir taravaztako, vanasiritam tovapagtsa; vanasiritam napagtsa.\nTpotsia ichigoro tatsamoro tovapagtsa. Apaz tpots taravaztakcho, nigich\ntovapkoch, itaro llitari tpots antam taravaztakch, aragiam tovapkich.\nAnoa vatsta. Tatsamoro tovapagtsa.\nTpots taravaztako, vanasiri tovapagtsa; kiyog kachiytapa. Tovapakchosh,\nvipatstam chinagtsa; istagtsa, vatam tpotsiva.\nKamachtamarini 24.\nTpots taravaztako, kanosamam pchidintspa. ¿Tamayria kashchiri psanpatari\ntsibon ashko taravaztachich? Zari kanosish ashpatatam gotaritis\ntovapagtsa.\nKamachtamarini 25.\nTpots vanasir tachpa; vipá vanasir ishinachpa. Kas yotatpa. Mariz\nkayattapa. Zapitpa. Masaro tatpa. Gob¡eron istachpa; irimiyá vayachpa.\nGobieron tpotsia istachpa; kiyog kachiytapa. Apaz tpots taravaztamam\npinasako, apaz kas yotako, apaz mchosava, apaz mashidova, apaz kizpor\nvachinaro ¿tamayria da nayaniychich? Gobieron anoa tpots istachpa.\nKiz vipá tatsipkacho, kizpor istagtsa; napagtsa. Gobieron vanasir\nnapachpa. Gobieron shochitamatsta vip vanasiri napachpa.\nKamachtamarini 26.\nLlorá ichigoro iskoviarash tapshtogtsa. Gobieron magotari istachpa,\niskoviarama. Primaria mad tovapchiazich, dabaria. Itaro, llor ichigoro\npshtochillinpa; gatosinapa. Tpots primaria ivapayaro, aragiam pshtopi-\natinari, yap zadko vani pshtochiya. Gobierno anoam iskoviar vayachpa.\nItaro, yo mag tar-an araginasha pshtochpa; pchidintspa.\nIskoviarosh vanasir tayaspatachpa. Vanasiri tamam tayaspatachpa; kis\ntamam tayaspatachpa. Mayistor tayaspatako -Si ichigoros vanasir tagtsa;\nsanpata natsarintspa -táchpa.- Tpotsia ichigoro chinagtsa. Arapchiatsta\ntonariavatsta tpots chinagtsa. Llitaritap tsap tpots taro-anshochiatsta\nvanasir chinagtsa. Vanotsia borshiavatsta, vanotskansirpiavatsta,\nmikorovatsta chinagtsa; ichigoros chinagtsa. Tpots Apallia chinako-anoa\nchinagtsa. Misha, yovatsta Apallia da chinako-anoatsta chinagtsa.\nVashonad tsaporonasosh mapiro tayani -mayistor táchpa.\nTpots vipá iskoviarap llitaritap tapshtopi-atinari, vanari tapshtochpa;"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "79bfe0824c2c05a306c5c7b51888c1cd",
            "Index": 5,
            "Label": "6",
            "Size": [
                595.0,
                842.0
            ],
            "Text": "pchidintspa.\nKamachtamarini 27.\nTpots vamkorish napamam zadko, pchidintspa. Tpots machiatsi tinamam\nzadko, vanari tinachpa. Tpots machiatsi payopi atinari, itotsintspa.\nTpots machiatsi llitaritamash tinakinari, kirak yadakinari, gobieronsha\nanoa tpotsia istachpa; llitari tpots shochitpa; líitari tpots anomad\nkorikia magota potatpa.\nKamachtamarini 28.\nIy korakarini ichigoroni nia chinaragoni, kamachtaragtanicha. Ashiriya,\niysha ichigoroni payopani atiniya. Si tpots izataros payogtamsa atiniya.\nAnoa kok payomam yanpata istayani.\nKamachtamarini 29.\nTpotspatari takosh, anosh istagcha. Ashkachinariasha, kispa tachsha.\nShi vanasir tapi-atosh, shigcha. Itaro, tpotsia kiyog yachariílpa.\nTpotsia toxararilípa. Tpotsia tamontarilipa. Tpotsia yotaritam\ninarilipa. Yotari tarilipa. Vashonad kis tagtsa.\nIyá kukini kpitintspa.\nKamachtamarini 30.\nXarashish minam tariya. Iyá kukini yayaros, sarich sarich shirintspa.\nSarich sarich shiaros ¿mayamshita yosor tpotsia kiyog yachich? Ashiri,\ntpotsia natsarintspa; chinagtsa atiniya. Vatamcha."
        }
    }
}

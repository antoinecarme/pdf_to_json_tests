{
    "MetaData": {
        "Author": null,
        "Creation_Date": 1581471626,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2c5edbedc60319ca17c999f772550e3e",
            "Index": 0,
            "Label": "1",
            "Size": [
                595.0,
                842.0
            ],
            "Text": "ANZIMIYO LA KILEMWENGU UHSU ZE HAKI ZAKI BINADAMU\nMukadima\n1- Ha mwakinisho ukaya ho ukubali ye sheo shaho wo ubinadamu piya pvamwedja ne\nze haki za wadjibu zaho usawa, zahao, uwo ndo mshindzi waho uhuria, no\nmlidzanyiso haki, ne amani yahe duniya kamili.\n2- Ha mwakinisho ukaya wo upuzi no uwoneya ze haki zaki binadamu zika tsongeza\nyazitrendwa zaki djinga za utunkiza na ukaya wo mzalihano wa duniya yidjo ustehi\nwo uhuriya wamakaulu, na imani, duniya yidjo upukana na mashangaza na usikini\nsiki, uirendeha bombeyo la mwando la hayini mwanadamu.\n3- Ha mwakinisho ukaya zo muhimu ho uhifadhwi zehaki zaki binadamu harumwa\ndaula yi rumiyao shariya yili ye mwanadamu yatsi djihundre harumwa wadjibu\nyauhima ha shari kinyume no urendzwa mvuu, no ukadamiziwa.\n4- Ha mwakinisho ukaya zo muhimu ho utriya djitihadi wo mparano no uwandzani\nbaina yahe ze daula.\n5- Ha mwakinisho ukaya harimwa le katiba mshindzi lahe lekukumanyo lamadola ye\nze umma zi tekeleza hamara yasaya wo amini zehaki mshindzi zahe mwanadamu,\nharumwa mastehi na mpvamo wo undru waki binadamu, pvamwedja na usawa wahe\nzehaki zaho wanadamu wanawashe no wanadamu wanaume. Tsibahi ze umma yizo\nzitekelza wo utaanrifu wahazo wausayidiya wo mpuwo ngayo wa maesha yaki\nmudjtamaan na usimiza sharutwi ndjema zayidi za maesha harumwa unafasiya\nmwindji.\n6- Ha mwakinisho ukaya ze daula wanashama zidjitoleya udhwamini pvamwedja ne\nlekungumanyo lahe djumwiya ya madola, womstehilwa ha kweli no ulemengu kamili,\nwahe ze haki zaki binadamu ne ze nyihuriya mshindzi zahahe.\n7- Ha mwakinisho ukaya mwelewano sawa wapwadzima wahe ze haki ne ze nyihuria\nyizo ndrongo muhimu hakuwu harumwa utekeleza haudjimilfu ye anhadi yamdjitoleyo\nyinu.\n8- Le Barazaka Kuu lahe Djumuyian ya madola ngotekelezao ha dji kuwu ukaya le\nKatiba lakilemengu lahe zehaki zaki binadamu ndo faliki yahe ze umma ne ze daula\nzowontsi yili hayina mwanadamu hau kugumanyo la wanadamu harimwa wo\nmudjtamaan wadjo ukana le Katiba linu ho rohoni, wakazane ha ndziya zaho msomo\nne malezi, wayeneze ho mstehilwa wahe zehaki ne ze nyihuriya zinu, warudi wasane\nwayeneze ha tartibu za furswa zaki daula za upole na zaki madaula za mpatano wo\nukubaliwa no mtrilwa dziyani ha msinadi ne ze raanyia zahe ze daula wanashama na\nne ze raanyia zahe ze ntsi ziliyo hotsini mwa ze dhamana zahazo.\nFaslu ya handa\nWo wanadamu piya wo uzalwa na uhuriya na usawa waki undru na uhaki. Wo\nupwawa ankili na urambuzi hayizo yilazimu warwaliyane hazitrendwa na fikira zaki\nunanya.\nFaslu ya pvili\nHayna mwanadamu gudjo djuwa udjinasbisha ne zehaki ne ze nyihuria zoontsi za\ntekeleziwa harimwa lekatiba linu, pvatsina ubaguzi utsoka wontsi, tsi wakabila,"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "dfeae709243af3155b5c3f92f12409af",
            "Index": 1,
            "Label": "2",
            "Size": [
                595.0,
                842.0
            ],
            "Text": "warange, wa udru ume hau udru ushe, wa lugha, wa dini wa fikira zasiyasa hau\nubaguzi mdrwadji wutsokao wontsi.\nNa wadjawu kayitsu lazimu pvakaye ubaguzi wa mwanadamu yalawa harumwa ntsi\nhau yipande sha arudhwi hasibabu ndo mkayo wahe yentsi hau ye ardhwi yiyo waki\nsiyasa, shariya hau djirma harumwa wo ulemengu waki madola. Reka ntsi yiliyo\nuhuru, hau yatawaliwa hau yaleziwa daula nyidrwadji, hau yitso udjimiliki, hau yatsu\ntimu uhuria hezedjiha piya.\nFaslu ya raru\nHayina mdru ngena haki yaenshi, yeke huriya, wo undru wa hahe upvamwa.\nFaslu ya ne\nKapvatsi mdru yalazimu yarendwa mtrwana hau mrumwa ; wo uitrwana ne biyashara\nya watrwana yiharamishiwa he ze surwaya piya.\nFaslu ya tsanu\nKapvatsi ruhusa ya wu uonndowa mwanadamu, hau umfanyiliya zitrendwa zapewu\nzakinyama hau za upvanguwa wo ubinadamu hahahe.\nFaslu ya sita\nHayina mwana damu ngena haki yaukubaliwa ye mahala piya yadjihudrao wo undru\nwaki shariya wahahe.\nFaslu ya fukare\nWo wanadamu piya wo sawa ho usoni mwe shariya nao gwaona yehaki\nyauhafadhwiwa ne shariya. Wo wanadamu piya ngwaona haki yauhifadhwiwa\nhausawa na haini ubaguzi wudjo utaandiya le katiba na haina ntsongeza ya ubaguzi.\nFaslu ya nane\nHaina mwanadamu ngena haki yauhundra maredjeyi yakweli usoni mwa yeze\nmahakama zalazimu haudayi zehaki mshindzi yakubaliwa zo ne shariya mshindzi hau\nze shariya mbali na mbali.\nFaslu ya shenda\nKapvatsi mwanadamu udjodjuwa ubaliliwa, ya fungwa hau yatolwa sistani hadji\nlayezi.\nFaslu ya kume\nHaina mdru ngena haki, harumwa usawa watimiya yayishiliwa ha uandilifu harumwa\ntrengwe ni mahakama yalona uhuriya pvatisna pendzeleya. Mahakama yadjo\nutekeleza yese haki ne ze wadjibu zahahe, hau yadjo uwonesa wo ukweli wahe yizo\nyatuhumlwa nizo harumwa upande wamahakama ya zitrendwa zidziro.\nFaslu ya kume na mwedja\nHaina mdru ya tuhumlwa na yitrendwa sha taandiya ye shariya yekadji uka\ndhwamana wa hasho raha wo udwamana uwo wedja pwenulwa kihaki harumwa ma\nhakama ya mubaha yamnika ze haki zalazimu zau djidafiu."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ed322e393820527aae85a299e6425850",
            "Index": 2,
            "Label": "3",
            "Size": [
                595.0,
                842.0
            ],
            "Text": "Kapvatsi mdru udjo djuwa ufungwa ha zitrendwa hau mpuzi ndrongowo wa zaya\nhatwari, yikawo kazidjaka za ziyilwa ne shariya shahe ntsi yahahe hau ye sha\nkilemengu. Wo wakati she yitrendwa hau wo mpuzi drongowo uwo wa fanyishiha.\nTsibahi yemdru uwo kana udjuwa uhukumlwa zifungo zidziro za zayidiya yizo\nzakahuendeleya wo wakataki she yintrendwa sha fanyishiha.\nFaslu ya kume na mbili\nKapvatsi ruhusa ya mwnadamu udjilwa kiyigozi sha mvuu harumwa yemayesha ya\nndani yahahe, yahe fami yahahe ne ledaho lahahe hau yemawaswiliyano yahahe ha\nupulwa sheo na sharafu. Haina mdru ngena haki ya hifadhwilwa ne shariya ha\nupukana na zitrendwa djezi.\nFaslu ya kume na draru\nHaina mdru ngena ruhusa ya uzuguliya ha unafasi na utzunguwa yemakazi yahahe\nharimawa ye ntsi.\nHaina mdru ngena haki ya udjuwa ya lawe harumwa haina ntsi baishe nde yahahe\nyarudi ya yiredjeyi.\nFaslu ya kume na nne\nHaina mdru ya dungwa ha shari, ngena haki ya utsaha hifadwi ha upuwa makayo yili\nya yihundre harumwa ntsi zidrwadji.\nYe haki yinu kayina ufayi yeka ye mdru ha tuhumlwa na utsahwa hasababu zitrendwa\nza hukumlwa uka zapewu ne shariya shirumiliwao wo wandru piya hau hasibabu\nzitrendwa kinyume ne ze faliki ne ze fikira mshindzi zahe Djumuyia Ya Madola.\nFaslu ya kume na tsanu\nHaina mdru ngena haki ya ukana urayiya wa daula.\nKapvatsi mdru wu djo djuwa upvohwa wo urayiya wahe, hau yehaki ya ubadili urayiya\npvatsina ustehi shariya.\nFaslu ya kume na sita\nHaina mdru ya blighi mdrume hau mdrumshe pvatsina ubaguzi wa kabila, wa uranyia\nhau wa dini, nge ahaku ya fanye ndola ya wunde fami. Mdrumshe na mdrume\nngwaona haki za sawa ho fungwa ye ndola, harumwa wo muda wa myeshi hayo, no\nmtsambaliyo hayo.\nYe ndola kaina udjuwa ufungiha pvatsina wo mkubali ha radhwi ya muyo wahe ye\nmbwana ne bibi harusi wadjoka ulolana.\nYe fami nde nguzo yihimisao wo mudjtamaan niyo ngiyo ahaku yi hifadwilwa no\nmudjtamaan ne daula.\nFaslu ya kume na mfukare\nHayina mdru ngena haki ya umiliki mpbahidru wayedje hawu ha upvamodja na\nwandru.\nKapvatsi mdru udjodjuwa upvoha ye miliki yahahe ha dziya zitso za haki."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f657a0f1b04dfe298e39f7169a3c3b34",
            "Index": 3,
            "Label": "4",
            "Size": [
                595.0,
                842.0
            ],
            "Text": "Faslu ya kume na nane\nHaina mwanadamu ngena uhuriya wa fikira, na hisi, na wa dini. Wo uhuriya uwo\nutsanganya wo mdru udjuwa ubadili dini hau yakini pvamwedja na utekeleza yedini\nhau ye yakini yahahe wayetche hau pvamwedja na wandru, harumwa trengwe hau ho\nndani hahe, msomo na zitrendwa, na utekeleza ze nguzo zahayo na ne zedasturi.\nFaslu ya kume na shenda\nHaina mwana damu ngena haki ya uhuria wa uwoni na udjitekeleza, yizo\nngazifasiriyo ukaya nkana udjuwa utaambishiwa hasibabu ndo uoni wahahe. Naye\nngena haki ya utsaha, na uhundra, na utrangaza pvatsina yizingiri ya mipaka ya ntsi,\nye ze taanrifa, ne ze fikira he zendziya zoontsi za matrangazo na mtamkuo.\nFaslu ya yishirini\nHaina mdru ngena haki ya hu udjiliyana na na utsnaganyiha na wandru ha amani.\nKapvatsi haki yamdru urendzwa vuu ya ndjiye harumwa shama shitsokao.\nFaslu ya yishirini na mwedja\nHaina mdru ngena haki ya udjuwa utrendeya ze ndrongowo zaki daula zahe ye ntsi\nyahahe, reka ndaye waye, reka hau wakili wandru yawa tsunguwa ha unafasi.\nHaina mdru ngena haki ya undjiya harumwa ze hazi zaki daula ha sharutwi za sawa.\nYe mawoni ya tekeleziwa ne ma rayia yo ndo mshindzi waho mwendeso ye enzi wahe\nmadhwamana wa daula. Ye mawoni yayo wadjibu ya tekeleziwa pandza hata pandza,\nha voti ndrahafu, za huntsanya ye marayia piya wapasiwa nizo ha usawa, na ustehi ye\nsiri ya voti hau ha udunga ndziya zi fanao nizo zidjo ustehi wo uhuriya wa uvoti.\nFaslu ya yishirini na mbili\nHaina mdru ngena haki, holiho yeye mwana shama, harumwa wo mudjitamaan ya\nhundre ye hifadhwi yalawana nuwo; ngena ruhusa wadjawu ya uhundra mtekelezo\nwahe ze haki zaki tumo na ankiba zaki daula, na ne zehaki zaki mudjtamaan na\nutamaduni ziliyo wadjibu ho djumwa wo mkayo mdru hahe na ne zenkuliyo zaho wo\nubinadamu wahahe. Yizo mpiya ha tartibu na djitihadi zahe daula yahahe hau wo\nmsaanda wahe ze daula zindrwadji, ha upvimisa ze ntchida zaki mali zahe ze ntsi.\nFaslu ya yishiri na draru\nHaina mdru ngena haki ya fagne hazi tsena ngena wo uhuria wa utsunguwa ye hazi\nya dzao harumwa masharutwi ya hazi ya haki yadjo humdjipviya yarude ya\nhifadhwiwa no ubure.\nWo wandru piya ngwaona haki pvatsina ubaguzi utsokao walipwa mshahara wa sawa\nharumwa hazi za sawa.\nHaina mdrwahazi ngena haki yalipwa mshahara wakiasi udjo humtosha udhwamini\nmaesha yaki binadamu yahahe ne ahli yahahe udjo udugwa yeka zilazimu ne ze\nhifdwi zidrwadji za lazimu.\nHaina mdru ngena haki ya trunge sindika ndayena wandru wasaya, hau yadjiye\nharimwa sindika hau dafiou ze haki zaki maesha zahahe."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "22160217796e7406f741f289e8a387d0",
            "Index": 4,
            "Label": "5",
            "Size": [
                595.0,
                842.0
            ],
            "Text": "Faslu ya yishirini na nne\nHaina mdru ngena haki ya uvumzi na udjifwariya mbapvi hususwa ndo udjimiza muda\nwa hazi wakiyasi na konje zamdru ulipvwa zidjo uka za muda hata muda.\nFaslu ya yishirini na tsanu\nHaina mdru ngena haki yakane maesha ya utosha ya kingiye ye swiha, mkayo ndro\nwahahe ne ahli yahahe, hususwa upande wa shahula, mavazi, nyumba, unono,\npvwamedja na uhifadhwiwa wo undru wahahe wakati yatso hazini, yalo mwade, hau\nyatso ushinda, hau yafiwa ne mshe hau ye mdrume hau yeka hapuziziwa ne ze tchida\nza uenshi hasibabu ndrongo zamdjiriya yatsu zitsonga yemwinyi.\nWo uzazi no ulezi yilazimu zi sayidiwa ha msada mahsusu. Wo wana piya wa zalwa\nharimwa nikahi hau pvatsina nikahi ngawona haki wahifadwiwa sawa.\nFaslu ya yishirini na sita\nHaina mdru ngena haki ya uhundra msomo na malezi yabure, hususwa ndo msomo\nwa ntsini no msomo mshindzi. Wo msomo waki technik no msomo wahazi\nngelazimuyo uyeneye. Wo msomo wadjuwu ngelazimuyo yibuliwa wo wandru piya\nhau sawa na udunga ye wo udjuzi wa haina mdru.\nWo msomo nga ulazimuwo ukane faliki za ubasawa wo ubinadamu wahe mwana na\nutriya mvuu ho ustehi ze haki zakibinadamu ne ze nafasi mshindzi. Ngelaziwuwo wo\nmsomo wu triye mvuu wo mwelewano, wo mdjuliyano, no uwandzani baina yahe ze\ndaula ne zikuru zaki makabila hau dini, pwamwedja no wsayidiyo ze hazi zahe Ye\nDjumuyian ya Madola za usimiza ye amani.\nWo wanduze waho wana, ngwano ha mwando ye haki ya utsauwa ye malezi wandzao\nwanike wo wanahao.\nFaslu ya yishirini na mfukare\nHaina mdru ngena haki ya ndjiye harumwa ye maensha yaki tamaduni yaho\nmudjitamaan, yahundre ze fayida zaho udjizi waki swanaa yarudi tsena ya ndjiye\nharumwa yemayedelo yaki sayansi ne ze fayida zahayo.\nHaina mdru ngena haki yahondrane na hifadhwi yahe ze fayida zaki muyo na za\nmaensha za lawana na haina mtrungo wahahe milki, waki sayansi, maandzishi, hau\nwaki swanaan.\nFaslu ya yishrini na nane\nHaina mwanadamu ngena haki pvakaye myenshi harumwa wo mudjtamaan\nwakilemengu wa hawa ya urusu uhifadhwi ze haki ne ze nyihuria za tekeleziwa\nharumwa lekatiba linu.\nFaslu ya yishiri na shenda\nYe mwanadamu ngena wadjau ze wadjibu zahahe ho djumwa wo mudjamaan yikao\nndo uruhusuo uwotche wo mlamho ne ze kuliyo zaho undru wahahe hau nafasi\nwatimu ukubali.\nZe haki ne ze nafasi za haina mdru nkazitsina yizingiri yitso nde zahantsiwa ne sharia\nwizotche yili uhifadhwi, ukubali na ya ustehi ze haki ne ze nafasi zaho wo wandru"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "159667aec1508fe119d25785ed6a9394",
            "Index": 5,
            "Label": "6",
            "Size": [
                595.0,
                842.0
            ],
            "Text": "wadrwadji na udjibu ze wadjbu zaki malezi yabinadamu, na ustehi wo utrulivu, no\nmkayo ndro walazimu mudjtamaan wki demokrasi.\nZe haki ne ze nafasi yizo nkazina udjuwa, haina namna yoontsi, zende kinyume ne ze\nfaliki ne ze anzma zahe Ye Djumuyian ya Madola.\nFaslu ya mengo miraru\nKapvatsi faslu yahe le Katiba linu lidjo udjuwa li fasiriwa ni Daula, Yikundi sha\nwandru, hau mdru yitsokao ha udhumaniya ndrongowo hau yitrendwa yili utriya\nshaka ha umenya yeze haki ne ze nafasi zatekeleziwa harimwilo."
        }
    }
}

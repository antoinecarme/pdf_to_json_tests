{
    "MetaData": {
        "Author": null,
        "Creation_Date": 1581471661,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "0356ca8e383bf219eecdca02d792e566",
            "Index": 0,
            "Label": "1",
            "Size": [
                595.0,
                842.0
            ],
            "Text": "ANZIMIYO LA KILEMWENGU UHSU ZE HAKI ZAKI BINADAMU\nMukadima\n1- Ha mwakinisho ukaya ho ukubali ye sheo shaho wo ubinadamu piya pvamwedja ne ze haki\nza wadjibu zaho usawa, zahao, uwo ndo mshindzi waho uhuria, no mlidzanyiso haki, ne\namani yahe duniya kamili.\n2- Ha mwakinisho ukaya wo upuzi no uwoneya ze haki zaki binadamu zika tsongeza\nyazitrendwa zaki djinga za utunkiza na ukaya wo mzalihano wa duniya yidjo ustehi wo\nuhuriya wamakaulu, na imani, duniya yidjo upukana na mashangaza na usikini siki,\nuirendeha bombeyo la mwando la hayini mwanadamu.\n3- Ha mwakinisho ukaya zo muhimu ho uhifadhwi zehaki zaki binadamu harumwa daula yi\nrumiyao shariya yili ye mwanadamu yatsi djihundre harumwa wadjibu yauhima ha shari\nkinyume no urendzwa mvuu, no ukadamiziwa.\n4- Ha mwakinisho ukaya zo muhimu ho utriya djitihadi wo mparano no uwandzani baina yahe\nze daula.\n5- Ha mwakinisho ukaya harimwa le katiba mshindzi lahe lekukumanyo lamadola ye ze umma\nzi tekeleza hamara yasaya wo amini zehaki mshindzi zahe mwanadamu, harumwa mastehi na\nmpvamo wo undru waki binadamu, pvamwedja na usawa wahe zehaki zaho wanadamu wanawashe\nno wanadamu wanaume. Tsibahi ze umma yizo zitekelza wo utaanrifu wahazo wausayidiya wo\nmpuwo ngayo wa maesha yaki mudjtamaan na usimiza sharutwi ndjema zayidi za maesha\nharumwa unafasiya mwindji.\n6- Ha mwakinisho ukaya ze daula wanashama zidjitoleya udhwamini pvamwedja ne\nlekungumanyo lahe djumwiya ya madola, womstehilwa ha kweli no ulemengu kamili, wahe ze\nhaki zaki binadamu ne ze nyihuriya mshindzi zahahe.\n7- Ha mwakinisho ukaya mwelewano sawa wapwadzima wahe ze haki ne ze nyihuria yizo\nndrongo muhimu hakuwu harumwa utekeleza haudjimilfu ye anhadi yamdjitoleyo yinu.\n8- Le Barazaka Kuu lahe Djumuyian ya madola ngotekelezao ha dji kuwu ukaya le Katiba\nlakilemengu lahe zehaki zaki binadamu ndo faliki yahe ze umma ne ze daula zowontsi yili\nhayina mwanadamu hau kugumanyo la wanadamu harimwa wo mudjtamaan wadjo ukana le Katiba\nlinu ho rohoni, wakazane ha ndziya zaho msomo ne malezi, wayeneze ho mstehilwa wahe\nzehaki ne ze nyihuriya zinu, warudi wasane wayeneze ha tartibu za furswa zaki daula za\nupole na zaki madaula za mpatano wo ukubaliwa no mtrilwa dziyani ha msinadi ne ze\nraanyia zahe ze daula wanashama na ne ze raanyia zahe ze ntsi ziliyo hotsini mwa ze\ndhamana zahazo.\nFaslu ya handa\nWo wanadamu piya wo uzalwa na uhuriya na usawa waki undru na uhaki. Wo upwawa ankili na\nurambuzi hayizo yilazimu warwaliyane hazitrendwa na fikira zaki unanya.\nFaslu ya pvili\nHayna mwanadamu gudjo djuwa udjinasbisha ne zehaki ne ze nyihuria zoontsi za tekeleziwa\nharimwa lekatiba linu, pvatsina ubaguzi utsoka wontsi, tsi wakabila, warange, wa udru\nume hau udru ushe, wa lugha, wa dini wa fikira zasiyasa hau ubaguzi mdrwadji wutsokao\nwontsi."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a0ebeed74460e87116e3b66d2013e32b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Na wadjawu kayitsu lazimu pvakaye ubaguzi wa mwanadamu yalawa harumwa ntsi hau yipande\nsha arudhwi hasibabu ndo mkayo wahe yentsi hau ye ardhwi yiyo waki siyasa, shariya hau\ndjirma harumwa wo ulemengu waki madola. Reka ntsi yiliyo uhuru, hau yatawaliwa hau\nyaleziwa daula nyidrwadji, hau yitso udjimiliki, hau yatsu timu uhuria hezedjiha piya.\nFaslu ya raru\nHayina mdru ngena haki yaenshi, yeke huriya, wo undru wa hahe upvamwa.\nFaslu ya ne\nKapvatsi mdru yalazimu yarendwa mtrwana hau mrumwa ; wo uitrwana ne biyashara ya\nwatrwana yiharamishiwa he ze surwaya piya.\nFaslu ya tsanu\nKapvatsi ruhusa ya wu uonndowa mwanadamu, hau umfanyiliya zitrendwa zapewu zakinyama\nhau za upvanguwa wo ubinadamu hahahe.\nFaslu ya sita\nHayina mwana damu ngena haki yaukubaliwa ye mahala piya yadjihudrao wo undru waki\nshariya wahahe.\nFaslu ya fukare\nWo wanadamu piya wo sawa ho usoni mwe shariya nao gwaona yehaki yauhafadhwiwa ne\nshariya. Wo wanadamu piya ngwaona haki yauhifadhwiwa hausawa na haini ubaguzi wudjo\nutaandiya le katiba na haina ntsongeza ya ubaguzi.\nFaslu ya nane\nHaina mwanadamu ngena haki yauhundra maredjeyi yakweli usoni mwa yeze mahakama zalazimu\nhaudayi zehaki mshindzi yakubaliwa zo ne shariya mshindzi hau ze shariya mbali na\nmbali.\nFaslu ya shenda\nKapvatsi mwanadamu udjodjuwa ubaliliwa, ya fungwa hau yatolwa sistani hadji layezi.\nFaslu ya kume\nHaina mdru ngena haki, harumwa usawa watimiya yayishiliwa ha uandilifu harumwa trengwe\nni mahakama yalona uhuriya pvatisna pendzeleya. Mahakama yadjo utekeleza yese haki ne\nze wadjibu zahahe, hau yadjo uwonesa wo ukweli wahe yizo yatuhumlwa nizo harumwa upande\nwamahakama ya zitrendwa zidziro.\nFaslu ya kume na mwedja\nHaina mdru ya tuhumlwa na yitrendwa sha taandiya ye shariya yekadji uka dhwamana wa\nhasho raha wo udwamana uwo wedja pwenulwa kihaki harumwa ma hakama ya mubaha yamnika ze\nhaki zalazimu zau djidafiu.\nKapvatsi mdru udjo djuwa ufungwa ha zitrendwa hau\nyikawo kazidjaka za ziyilwa ne shariya shahe ntsi\nwakati she yitrendwa hau wo mpuzi drongowo uwo wa\nudjuwa uhukumlwa zifungo zidziro za zayidiya yizo\nmpuzi ndrongowo wa zaya hatwari,\nyahahe hau ye sha kilemengu. Wo\nfanyishiha. Tsibahi yemdru uwo kana\nzakahuendeleya wo wakataki she"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c04983395c87013164963ad5fc49643c",
            "Index": 2,
            "Label": "3",
            "Size": [
                595.0,
                842.0
            ],
            "Text": "yintrendwa sha fanyishiha.\nFaslu ya kume na mbili\nKapvatsi ruhusa ya mwnadamu udjilwa kiyigozi sha mvuu harumwa yemayesha ya ndani\nyahahe, yahe fami yahahe ne ledaho lahahe hau yemawaswiliyano yahahe ha upulwa sheo na\nsharafu. Haina mdru ngena haki ya hifadhwilwa ne shariya ha upukana na zitrendwa djezi.\nFaslu ya kume na draru\nHaina mdru ngena ruhusa ya uzuguliya ha unafasi na utzunguwa yemakazi yahahe harimawa\nye ntsi.\nHaina mdru ngena haki ya udjuwa ya lawe harumwa haina ntsi baishe nde yahahe yarudi ya\nyiredjeyi.\nFaslu ya kume na nne\nHaina mdru ya dungwa ha shari, ngena haki ya utsaha hifadwi ha upuwa makayo yili ya\nyihundre harumwa ntsi zidrwadji.\nYe haki yinu kayina ufayi yeka ye mdru ha tuhumlwa na utsahwa hasababu zitrendwa za\nhukumlwa uka zapewu ne shariya shirumiliwao wo wandru piya hau hasibabu zitrendwa\nkinyume ne ze faliki ne ze fikira mshindzi zahe Djumuyia Ya Madola.\nFaslu ya kume na tsanu\nHaina mdru ngena haki ya ukana urayiya wa daula.\nKapvatsi mdru wu djo djuwa upvohwa wo urayiya wahe, hau yehaki ya ubadili urayiya\npvatsina ustehi shariya.\nFaslu ya kume na sita\nHaina mdru ya blighi mdrume hau mdrumshe pvatsina ubaguzi wa kabila, wa uranyia hau wa\ndini, nge ahaku ya fanye ndola ya wunde fami. Mdrumshe na mdrume ngwaona haki za sawa\nho fungwa ye ndola, harumwa wo muda wa myeshi hayo, no mtsambaliyo hayo.\nYe ndola kaina udjuwa ufungiha pvatsina wo mkubali ha radhwi ya muyo wahe ye mbwana ne\nbibi harusi wadjoka ulolana.\nYe fami nde nguzo yihimisao wo mudjtamaan niyo ngiyo ahaku yi hifadwilwa no mudjtamaan\nne daula.\nFaslu ya kume na mfukare\nHayina mdru ngena haki ya umiliki mpbahidru wayedje hawu ha upvamodja na wandru.\nKapvatsi mdru udjodjuwa upvoha ye miliki yahahe ha dziya zitso za haki.\nFaslu ya kume na nane\nHaina mwanadamu ngena uhuriya wa fikira, na hisi, na wa dini. Wo uhuriya uwo utsanganya\nwo mdru udjuwa ubadili dini hau yakini pvamwedja na utekeleza yedini hau ye yakini\nyahahe wayetche hau pvamwedja na wandru, harumwa trengwe hau ho ndani hahe, msomo na\nzitrendwa, na utekeleza ze nguzo zahayo na ne zedasturi."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ce0960ed58dd1cf0c6249b4cc8116356",
            "Index": 3,
            "Label": "4",
            "Size": [
                595.0,
                842.0
            ],
            "Text": "Faslu ya kume na shenda\nHaina mwana damu ngena haki ya uhuria wa\nukaya nkana udjuwa utaambishiwa hasibabu\nuhundra, na utrangaza pvatsina yizingiri\nfikira he zendziya zoontsi za matrangazo\nuwoni na udjitekeleza, yizo ngazifasiriyo\nndo uoni wahahe. Naye ngena haki ya utsaha, na\nya mipaka ya ntsi, ye ze taanrifa, ne ze\nna mtamkuo.\nFaslu ya yishirini\nHaina mdru ngena haki ya hu udjiliyana na na utsnaganyiha na wandru ha amani.\nKapvatsi haki yamdru urendzwa vuu ya ndjiye harumwa shama shitsokao.\nFaslu ya yishirini na mwedja\nHaina mdru ngena haki ya udjuwa utrendeya ze ndrongowo zaki daula zahe ye ntsi yahahe,\nreka ndaye waye, reka hau wakili wandru yawa tsunguwa ha unafasi.\nHaina mdru ngena haki ya undjiya harumwa ze hazi zaki daula ha sharutwi za sawa.\nYe mawoni ya tekeleziwa ne ma rayia yo ndo mshindzi waho mwendeso ye enzi wahe\nmadhwamana wa daula. Ye mawoni yayo wadjibu ya tekeleziwa pandza hata pandza, ha voti\nndrahafu, za huntsanya ye marayia piya wapasiwa nizo ha usawa, na ustehi ye siri ya\nvoti hau ha udunga ndziya zi fanao nizo zidjo ustehi wo uhuriya wa uvoti.\nFaslu ya yishirini na mbili\nHaina mdru ngena haki, holiho yeye mwana shama, harumwa wo mudjitamaan ya hundre ye\nhifadhwi yalawana nuwo; ngena ruhusa wadjawu ya uhundra mtekelezo wahe ze haki zaki\ntumo na ankiba zaki daula, na ne zehaki zaki mudjtamaan na utamaduni ziliyo wadjibu ho\ndjumwa wo mkayo mdru hahe na ne zenkuliyo zaho wo ubinadamu wahahe. Yizo mpiya ha\ntartibu na djitihadi zahe daula yahahe hau wo msaanda wahe ze daula zindrwadji, ha\nupvimisa ze ntchida zaki mali zahe ze ntsi.\nFaslu ya yishiri na draru\nHaina mdru ngena haki ya fagne hazi tsena ngena wo uhuria wa utsunguwa ye hazi ya dzao\nharumwa masharutwi ya hazi ya haki yadjo humdjipviya yarude ya hifadhwiwa no ubure.\nWo wandru piya ngwaona haki pvatsina ubaguzi utsokao walipwa mshahara wa sawa harumwa\nhazi za sawa.\nHaina mdrwahazi ngena haki yalipwa mshahara wakiasi udjo humtosha udhwamini maesha yaki\nbinadamu yahahe ne ahli yahahe udjo udugwa yeka zilazimu ne ze hifdwi zidrwadji za\nlazimu.\nHaina mdru ngena haki ya trunge sindika ndayena wandru wasaya, hau yadjiye harimwa\nsindika hau dafiou ze haki zaki maesha zahahe.\nFaslu ya yishirini na nne\nHaina mdru ngena haki ya uvumzi na udjifwariya mbapvi hususwa ndo udjimiza muda wa hazi\nwakiyasi na konje zamdru ulipvwa zidjo uka za muda hata muda.\nFaslu ya yishirini na tsanu\nHaina mdru ngena haki yakane maesha ya utosha ya kingiye ye swiha, mkayo ndro wahahe ne"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "90fc2141866d482639ebc12ddc165baa",
            "Index": 4,
            "Label": "5",
            "Size": [
                595.0,
                842.0
            ],
            "Text": "ahli yahahe, hususwa upande wa shahula, mavazi, nyumba, unono, pvwamedja na uhifadhwiwa\nwo undru wahahe wakati yatso hazini, yalo mwade, hau yatso ushinda, hau yafiwa ne mshe\nhau ye mdrume hau yeka hapuziziwa ne ze tchida za uenshi hasibabu ndrongo zamdjiriya\nyatsu zitsonga yemwinyi.\nWo uzazi no ulezi yilazimu zi sayidiwa ha msada mahsusu. Wo wana piya wa zalwa harimwa\nnikahi hau pvatsina nikahi ngawona haki wahifadwiwa sawa.\nFaslu ya yishirini na sita\nHaina mdru ngena haki ya uhundra msomo na malezi yabure, hususwa ndo msomo wa ntsini no\nmsomo mshindzi. Wo msomo waki technik no msomo wahazi ngelazimuyo uyeneye. Wo msomo\nwadjuwu ngelazimuyo yibuliwa wo wandru piya hau sawa na udunga ye wo udjuzi wa haina\nmdru.\nWo msomo nga ulazimuwo ukane faliki za ubasawa wo ubinadamu wahe mwana na utriya mvuu\nho ustehi ze haki zakibinadamu ne ze nafasi mshindzi. Ngelaziwuwo wo msomo wu triye\nmvuu wo mwelewano, wo mdjuliyano, no uwandzani baina yahe ze daula ne zikuru zaki\nmakabila hau dini, pwamwedja no wsayidiyo ze hazi zahe Ye Djumuyian ya Madola za\nusimiza ye amani.\nWo wanduze waho wana, ngwano ha mwando ye haki ya utsauwa ye malezi wandzao wanike wo\nwanahao.\nFaslu ya yishirini na mfukare\nHaina mdru ngena haki ya ndjiye harumwa ye maensha yaki tamaduni yaho mudjitamaan,\nyahundre ze fayida zaho udjizi waki swanaa yarudi tsena ya ndjiye harumwa yemayedelo\nyaki sayansi ne ze fayida zahayo.\nHaina mdru ngena haki yahondrane na hifadhwi yahe ze fayida zaki muyo na za maensha za\nlawana na haina mtrungo wahahe milki, waki sayansi, maandzishi, hau waki swanaan.\nFaslu ya yishrini na nane\nHaina mwanadamu ngena haki pvakaye myenshi harumwa wo mudjtamaan wakilemengu wa hawa ya\nurusu uhifadhwi ze haki ne ze nyihuria za tekeleziwa harumwa lekatiba linu.\nFaslu ya yishiri na shenda\nYe mwanadamu ngena wadjau ze wadjibu zahahe ho djumwa wo mudjamaan yikao ndo uruhusuo\nuwotche wo mlamho ne ze kuliyo zaho undru wahahe hau nafasi watimu ukubali.\nZe haki ne ze nafasi za haina mdru nkazitsina yizingiri yitso nde zahantsiwa ne sharia\nwizotche yili uhifadhwi, ukubali na ya ustehi ze haki ne ze nafasi zaho wo wandru\nwadrwadji na udjibu ze wadjbu zaki malezi yabinadamu, na ustehi wo utrulivu, no mkayo\nndro walazimu mudjtamaan wki demokrasi.\nZe haki ne ze nafasi yizo nkazina udjuwa, haina namna yoontsi, zende kinyume ne ze\nfaliki ne ze anzma zahe Ye Djumuyian ya Madola.\nFaslu ya mengo miraru\nKapvatsi faslu yahe le Katiba linu lidjo udjuwa li fasiriwa ni Daula, Yikundi sha\nwandru, hau mdru yitsokao ha udhumaniya ndrongowo hau yitrendwa yili utriya shaka ha\numenya yeze haki ne ze nafasi zatekeleziwa harimwilo."
        }
    }
}

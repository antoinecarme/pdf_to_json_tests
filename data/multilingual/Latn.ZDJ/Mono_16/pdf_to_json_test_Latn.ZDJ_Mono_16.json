{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471585,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ANZIMIYO LA KILEMWENGU UHSU ZE HAKI ZAKI BINADAMU\nMukadima\n1- Ha mwakinisho ukaya ho ukubali ye sheo shaho wo ubinadamu piya\npvamwedja ne ze haki za wadjibu zaho usawa, zahao, uwo ndo mshindzi waho\nuhuria, no mlidzanyiso haki, ne amani yahe duniya kamili.\n2- Ha mwakinisho ukaya wo upuzi no uwoneya ze haki zaki binadamu zika\ntsongeza yazitrendwa zaki djinga za utunkiza na ukaya wo mzalihano wa\nduniya yidjo ustehi wo uhuriya wamakaulu, na imani, duniya yidjo upukana\nna mashangaza na usikini siki, uirendeha bombeyo la mwando la hayini\nmwanadamu.\n3- Ha mwakinisho ukaya zo muhimu ho uhifadhwi zehaki zaki binadamu\nharumwa daula yi rumiyao shariya yili ye mwanadamu yatsi djihundre\nharumwa wadjibu yauhima ha shari kinyume no urendzwa mvuu, no\nukadamiziwa.\n4- Ha mwakinisho ukaya zo muhimu ho utriya djitihadi wo mparano no\nuwandzani baina yahe ze daula.\n5- Ha mwakinisho ukaya harimwa le katiba mshindzi lahe lekukumanyo\nlamadola ye ze umma zi tekeleza hamara yasaya wo amini zehaki mshindzi\nzahe mwanadamu, harumwa mastehi na mpvamo wo undru waki binadamu,\npvamwedja na usawa wahe zehaki zaho wanadamu wanawashe no wanadamu\nwanaume. Tsibahi ze umma yizo zitekelza wo utaanrifu wahazo wausayidiya\nwo mpuwo ngayo wa maesha yaki mudjtamaan na usimiza sharutwi ndjema\nzayidi za maesha harumwa unafasiya mwindji.\n6- Ha mwakinisho ukaya ze daula wanashama zidjitoleya udhwamini\npvamwedja ne lekungumanyo lahe djumwiya ya madola, womstehilwa ha kweli\nno ulemengu kamili, wahe ze haki zaki binadamu ne ze nyihuriya mshindzi\nzahahe.\n7- Ha mwakinisho ukaya mwelewano sawa wapwadzima wahe ze haki ne ze\nnyihuria yizo ndrongo muhimu hakuwu harumwa utekeleza haudjimilfu ye\nanhadi yamdjitoleyo yinu.\n8- Le Barazaka Kuu lahe Djumuyian ya madola ngotekelezao ha dji kuwu\nukaya le Katiba lakilemengu lahe zehaki zaki binadamu ndo faliki yahe ze\numma ne ze daula zowontsi yili hayina mwanadamu hau kugumanyo la\nwanadamu harimwa wo mudjtamaan wadjo ukana le Katiba linu ho rohoni,\nwakazane ha ndziya zaho msomo ne malezi, wayeneze ho mstehilwa wahe\nzehaki ne ze nyihuriya zinu, warudi wasane wayeneze ha tartibu za furswa\nzaki daula za upole na zaki madaula za mpatano wo ukubaliwa no mtrilwa\ndziyani ha msinadi ne ze raanyia zahe ze daula wanashama na ne ze\nraanyia zahe ze ntsi ziliyo hotsini mwa ze dhamana zahazo.\nFaslu ya handa\nWo wanadamu piya wo uzalwa na uhuriya na usawa waki undru na uhaki. Wo\nupwawa ankili na urambuzi hayizo yilazimu warwaliyane hazitrendwa na\nfikira zaki unanya.",
            "Image": "4af13eb4167c8e89e9209e8b4d8953a0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Faslu ya pvili\nHayna mwanadamu gudjo djuwa udjinasbisha ne zehaki ne ze nyihuria\nzoontsi za tekeleziwa harimwa lekatiba linu, pvatsina ubaguzi utsoka\nwontsi, tsi wakabila, warange, wa udru ume hau udru ushe, wa lugha, wa\ndini wa fikira zasiyasa hau ubaguzi mdrwadji wutsokao wontsi.\nNa wadjawu kayitsu lazimu pvakaye ubaguzi wa mwanadamu yalawa harumwa\nntsi hau yipande sha arudhwi hasibabu ndo mkayo wahe yentsi hau ye\nardhwi yiyo waki siyasa, shariya hau djirma harumwa wo ulemengu waki\nmadola. Reka ntsi yiliyo uhuru, hau yatawaliwa hau yaleziwa daula\nnyidrwadji, hau yitso udjimiliki, hau yatsu timu uhuria hezedjiha piya.\nFaslu ya raru\nHayina mdru ngena haki yaenshi, yeke huriya, wo undru wa hahe upvamwa.\nFaslu ya ne\nKapvatsi mdru yalazimu yarendwa mtrwana hau mrumwa ; wo uitrwana ne\nbiyashara ya watrwana yiharamishiwa he ze surwaya piya.\nFaslu ya tsanu\nKapvatsi ruhusa ya wu uonndowa mwanadamu, hau umfanyiliya zitrendwa\nzapewu zakinyama hau za upvanguwa wo ubinadamu hahahe.\nFaslu ya sita\nHayina mwana damu ngena haki yaukubaliwa ye mahala piya yadjihudrao wo\nundru waki shariya wahahe.\nFaslu ya fukare\nWo wanadamu piya wo sawa ho usoni mwe shariya nao gwaona yehaki\nyauhafadhwiwa ne shariya. Wo wanadamu piya ngwaona haki yauhifadhwiwa\nhausawa na haini ubaguzi wudjo utaandiya le katiba na haina ntsongeza ya\nubaguzi.\nFaslu ya nane\nHaina mwanadamu ngena haki yauhundra maredjeyi yakweli usoni mwa yeze\nmahakama zalazimu haudayi zehaki mshindzi yakubaliwa zo ne shariya\nmshindzi hau ze shariya mbali na mbali.\nFaslu ya shenda\nKapvatsi mwanadamu udjodjuwa ubaliliwa, ya fungwa hau yatolwa sistani\nhadji layezi.\nFaslu ya kume\nHaina mdru ngena haki, harumwa usawa watimiya yayishiliwa ha uandilifu\nharumwa trengwe ni mahakama yalona uhuriya pvatisna pendzeleya. Mahakama\nyadjo utekeleza yese haki ne ze wadjibu zahahe, hau yadjo uwonesa wo\nukweli wahe yizo yatuhumlwa nizo harumwa upande wamahakama ya zitrendwa\nzidziro.",
            "Image": "a5c7b8731101069c478c873f747cbb87"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Faslu ya kume na mwedja\nHaina mdru ya tuhumlwa na yitrendwa sha taandiya ye shariya yekadji uka\ndhwamana wa hasho raha wo udwamana uwo wedja pwenulwa kihaki harumwa ma\nhakama ya mubaha yamnika ze haki zalazimu zau djidafiu.\nKapvatsi mdru udjo djuwa ufungwa ha zitrendwa hau mpuzi ndrongowo wa\nzaya hatwari, yikawo kazidjaka za ziyilwa ne shariya shahe ntsi yahahe\nhau ye sha kilemengu. Wo wakati she yitrendwa hau wo mpuzi drongowo uwo\nwa fanyishiha. Tsibahi yemdru uwo kana udjuwa uhukumlwa zifungo zidziro\nza zayidiya yizo zakahuendeleya wo wakataki she yintrendwa sha\nfanyishiha.\nFaslu ya kume na mbili\nKapvatsi ruhusa ya mwnadamu udjilwa kiyigozi sha mvuu harumwa yemayesha\nya ndani yahahe, yahe fami yahahe ne ledaho lahahe hau yemawaswiliyano\nyahahe ha upulwa sheo na sharafu. Haina mdru ngena haki ya hifadhwilwa\nne shariya ha upukana na zitrendwa djezi.\nFaslu ya kume na draru\nHaina mdru ngena ruhusa ya uzuguliya ha unafasi na utzunguwa yemakazi\nyahahe harimawa ye ntsi.\nHaina mdru ngena haki ya udjuwa ya lawe harumwa haina ntsi baishe nde\nyahahe yarudi ya yiredjeyi.\nFaslu ya kume na nne\nHaina mdru ya dungwa ha shari, ngena haki ya utsaha hifadwi ha upuwa\nmakayo yili ya yihundre harumwa ntsi zidrwadji.\nYe haki yinu kayina ufayi yeka ye mdru ha tuhumlwa na utsahwa hasababu\nzitrendwa za hukumlwa uka zapewu ne shariya shirumiliwao wo wandru piya\nhau hasibabu zitrendwa kinyume ne ze faliki ne ze fikira mshindzi zahe\nDjumuyia Ya Madola.\nFaslu ya kume na tsanu\nHaina mdru ngena haki ya ukana urayiya wa daula.\nKapvatsi mdru wu djo djuwa upvohwa wo urayiya wahe, hau yehaki ya\nubadili urayiya pvatsina ustehi shariya.\nFaslu ya kume na sita\nHaina mdru ya blighi mdrume hau mdrumshe pvatsina ubaguzi wa kabila, wa\nuranyia hau wa dini, nge ahaku ya fanye ndola ya wunde fami. Mdrumshe na\nmdrume ngwaona haki za sawa ho fungwa ye ndola, harumwa wo muda wa\nmyeshi hayo, no mtsambaliyo hayo.\nYe ndola kaina udjuwa ufungiha pvatsina wo mkubali ha radhwi ya muyo\nwahe ye mbwana ne bibi harusi wadjoka ulolana.\nYe fami nde nguzo yihimisao wo mudjtamaan niyo ngiyo ahaku yi hifadwilwa\nno mudjtamaan ne daula.",
            "Image": "3ca45d36ebd44badd8cd257276192f3d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Faslu ya kume na mfukare\nHayina mdru ngena haki ya umiliki mpbahidru wayedje hawu ha upvamodja na\nwandru.\nKapvatsi mdru udjodjuwa upvoha ye miliki yahahe ha dziya zitso za haki.\nFaslu ya kume na nane\nHaina mwanadamu ngena uhuriya wa fikira, na hisi, na wa dini. Wo uhuriya\nuwo utsanganya wo mdru udjuwa ubadili dini hau yakini pvamwedja na\nutekeleza yedini hau ye yakini yahahe wayetche hau pvamwedja na wandru,\nharumwa trengwe hau ho ndani hahe, msomo na zitrendwa, na utekeleza ze\nnguzo zahayo na ne zedasturi.\nFaslu ya kume na shenda\nHaina mwana damu ngena haki ya uhuria wa uwoni na udjitekeleza, yizo\nngazifasiriyo ukaya nkana udjuwa utaambishiwa hasibabu ndo uoni wahahe.\nNaye ngena haki ya utsaha, na uhundra, na utrangaza pvatsina yizingiri\nya mipaka ya ntsi, ye ze taanrifa, ne ze fikira he zendziya zoontsi za\nmatrangazo na mtamkuo.\nFaslu ya yishirini\nHaina mdru ngena haki ya hu udjiliyana na na utsnaganyiha na wandru ha\namani.\nKapvatsi haki yamdru urendzwa vuu ya ndjiye harumwa shama shitsokao.\nFaslu ya yishirini na mwedja\nHaina mdru ngena haki ya udjuwa utrendeya ze ndrongowo zaki daula zahe\nye ntsi yahahe, reka ndaye waye, reka hau wakili wandru yawa tsunguwa ha\nunafasi.\nHaina mdru ngena haki ya undjiya harumwa ze hazi zaki daula ha sharutwi\nza sawa.\nYe mawoni ya tekeleziwa ne ma rayia yo ndo mshindzi waho mwendeso ye\nenzi wahe madhwamana wa daula. Ye mawoni yayo wadjibu ya tekeleziwa\npandza hata pandza, ha voti ndrahafu, za huntsanya ye marayia piya\nwapasiwa nizo ha usawa, na ustehi ye siri ya voti hau ha udunga ndziya\nzi fanao nizo zidjo ustehi wo uhuriya wa uvoti.\nFaslu ya yishirini na mbili\nHaina mdru ngena haki, holiho yeye mwana shama, harumwa wo mudjitamaan\nya hundre ye hifadhwi yalawana nuwo; ngena ruhusa wadjawu ya uhundra\nmtekelezo wahe ze haki zaki tumo na ankiba zaki daula, na ne zehaki zaki\nmudjtamaan na utamaduni ziliyo wadjibu ho djumwa wo mkayo mdru hahe na\nne zenkuliyo zaho wo ubinadamu wahahe. Yizo mpiya ha tartibu na\ndjitihadi zahe daula yahahe hau wo msaanda wahe ze daula zindrwadji, ha\nupvimisa ze ntchida zaki mali zahe ze ntsi.\nFaslu ya yishiri na draru",
            "Image": "6a32793df200f0a85ec6e8e29f5de135"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Haina mdru ngena haki ya fagne hazi tsena ngena wo uhuria wa utsunguwa\nye hazi ya dzao harumwa masharutwi ya hazi ya haki yadjo humdjipviya\nyarude ya hifadhwiwa no ubure.\nWo wandru piya ngwaona haki pvatsina ubaguzi utsokao walipwa mshahara wa\nsawa harumwa hazi za sawa.\nHaina mdrwahazi ngena haki yalipwa mshahara wakiasi udjo humtosha\nudhwamini maesha yaki binadamu yahahe ne ahli yahahe udjo udugwa yeka\nzilazimu ne ze hifdwi zidrwadji za lazimu.\nHaina mdru ngena haki ya trunge sindika ndayena wandru wasaya, hau\nyadjiye harimwa sindika hau dafiou ze haki zaki maesha zahahe.\nFaslu ya yishirini na nne\nHaina mdru ngena haki ya uvumzi na udjifwariya mbapvi hususwa ndo\nudjimiza muda wa hazi wakiyasi na konje zamdru ulipvwa zidjo uka za muda\nhata muda.\nFaslu ya yishirini na tsanu\nHaina mdru ngena haki yakane maesha ya utosha ya kingiye ye swiha, mkayo\nndro wahahe ne ahli yahahe, hususwa upande wa shahula, mavazi, nyumba,\nunono, pvwamedja na uhifadhwiwa wo undru wahahe wakati yatso hazini,\nyalo mwade, hau yatso ushinda, hau yafiwa ne mshe hau ye mdrume hau yeka\nhapuziziwa ne ze tchida za uenshi hasibabu ndrongo zamdjiriya yatsu\nzitsonga yemwinyi.\nWo uzazi no ulezi yilazimu zi sayidiwa ha msada mahsusu. Wo wana piya wa\nzalwa harimwa nikahi hau pvatsina nikahi ngawona haki wahifadwiwa sawa.\nFaslu ya yishirini na sita\nHaina mdru ngena haki ya uhundra msomo na malezi yabure, hususwa ndo\nmsomo wa ntsini no msomo mshindzi. Wo msomo waki technik no msomo wahazi\nngelazimuyo uyeneye. Wo msomo wadjuwu ngelazimuyo yibuliwa wo wandru\npiya hau sawa na udunga ye wo udjuzi wa haina mdru.\nWo msomo nga ulazimuwo ukane faliki za ubasawa wo ubinadamu wahe mwana\nna utriya mvuu ho ustehi ze haki zakibinadamu ne ze nafasi mshindzi.\nNgelaziwuwo wo msomo wu triye mvuu wo mwelewano, wo mdjuliyano, no\nuwandzani baina yahe ze daula ne zikuru zaki makabila hau dini,\npwamwedja no wsayidiyo ze hazi zahe Ye Djumuyian ya Madola za usimiza ye\namani.\nWo wanduze waho wana, ngwano ha mwando ye haki ya utsauwa ye malezi\nwandzao wanike wo wanahao.\nFaslu ya yishirini na mfukare\nHaina mdru ngena haki ya ndjiye harumwa ye maensha yaki tamaduni yaho\nmudjitamaan, yahundre ze fayida zaho udjizi waki swanaa yarudi tsena ya\nndjiye harumwa yemayedelo yaki sayansi ne ze fayida zahayo.\nHaina mdru ngena haki yahondrane na hifadhwi yahe ze fayida zaki muyo na",
            "Image": "c170007c76fe1a430ffb9c834c654f97"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "za maensha za lawana na haina mtrungo wahahe milki, waki sayansi,\nmaandzishi, hau waki swanaan.\nFaslu ya yishrini na nane\nHaina mwanadamu ngena haki pvakaye myenshi harumwa wo mudjtamaan\nwakilemengu wa hawa ya urusu uhifadhwi ze haki ne ze nyihuria za\ntekeleziwa harumwa lekatiba linu.\nFaslu ya yishiri na shenda\nYe mwanadamu ngena wadjau ze wadjibu zahahe ho djumwa wo mudjamaan yikao\nndo uruhusuo uwotche wo mlamho ne ze kuliyo zaho undru wahahe hau nafasi\nwatimu ukubali.\nZe haki ne ze nafasi za haina mdru nkazitsina yizingiri yitso nde\nzahantsiwa ne sharia wizotche yili uhifadhwi, ukubali na ya ustehi ze\nhaki ne ze nafasi zaho wo wandru wadrwadji na udjibu ze wadjbu zaki\nmalezi yabinadamu, na ustehi wo utrulivu, no mkayo ndro walazimu\nmudjtamaan wki demokrasi.\nZe haki ne ze nafasi yizo nkazina udjuwa, haina namna yoontsi, zende\nkinyume ne ze faliki ne ze anzma zahe Ye Djumuyian ya Madola.\nFaslu ya mengo miraru\nKapvatsi faslu yahe le Katiba linu lidjo udjuwa li fasiriwa ni Daula,\nYikundi sha wandru, hau mdru yitsokao ha udhumaniya ndrongowo hau\nyitrendwa yili utriya shaka ha umenya yeze haki ne ze nafasi\nzatekeleziwa harimwilo.",
            "Image": "183dd5aaa5aeaae9b02bda8355f77d49"
        }
    }
}

{
    "MetaData": {
        "Author": null,
        "Creation_Date": 1581470691,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4c7157c0bce2614945d10fd2dba78305",
            "Index": 0,
            "Label": "1",
            "Size": [
                595.0,
                842.0
            ],
            "Text": "DECRARATZIONE UNIVERSALE E SOS DERETOSDE S'ÒMINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos membros de sa famìlia\numana e de sos deretos issoro eguales e inalienàbiles costìtuit su fundamentu de sa libertade,\nde sa zustìssia e de sa paghe in su mundu,\nCunsiderende chi su misconnoschimentu e su dispretziu de sos deretos de s'òmine ant zutu a\natziones de barbaridade chi bulluzant sa cussèntzia de s'umanidade e chi sa bènnida de unu\nmundu in ue sos èsseres umanos ant a esser lìberos de faeddare e de creer, liberados dae su\nterrore e dae sa misèria, est proclamadu comente s'isetu prus mannu de s'òmine,\nCunsiderende chi est essentziale chi sos deretos de s'òmine siant garantidos dae unu rezìmene\nde deretu, a manera chi s'òmine non siat custrintu prus, comente remediu estremu, a si bortare\ncontra a sa tirannia e a s'opressione,\nCunsiderende chi est essentziale a animare s'isvilupu de sas relatziones de amighèntzia intre\nsas natziones,\nCunsiderende chi in sa Carta sos pòpulos de sas Natziones Unidas ant proclamadu torra sa fide\nissoro in sos deretos fundamentales de s'òmine, in sa dinnidade e su balore de sa pessone\numana, in s'egualidade de sos deretos de sos òmines e de sas fèminas, e chi issos si sunt\ndecrarados dispostos a favorire su progressu sotziale e a instaurare cunditziones mezus de bida\nin una libertade prus manna,\nCunsiderende chi sos Istados Membros si sunt postos de acordu pro assegurare, in cooperatzione\ncun s'Organizatzione de sas Natziones Unidas, su respetu universale e efetivu de sos deretos de\ns'òmine e de sas libertades fundamentales,\nCunsiderende chi un'idea comuna de custos deretos e libertades tenet s'importàntzia prus manna\npro cumprire custu acordu,\ns'Assemblea Zenerale proclamat\ncusta decraratzione universale de sos deretos de s'òmine comente s'ideale comunu chi totu sos\npòpulos e totu sas natziones depent sighire pro fagher a manera chi totu sos indivìduos e totu\nsos òrganos de sa sotziedade, tenende semper in coro custa Decraratzione, s'isfortzent, cun\ns'amaestramentu e s'educatzione, pro isvilupare su respetu de custos deretos e libertades e pro\nnd'assegurare, cun mesuras progressivas de òrdine natzionale e internatzionale, su\nreconnoschimentu e s'aplicatzione universales e efetivas, siat in mesu de sas populatziones de\nsos Istados Membros etotu, siat in mesu de cussas de sos territòrios postos suta de sa\nzurisditzione issoro.\nArtìculu 1\nTotu sos èsseres umanos naschint lìberos e eguales in dinnidade e in deretos. Issos tenent sa\nresone e sa cussèntzia e depent operare s'unu cun s'àteru cun ispìritu de fraternidade.\nArtìculu 2\nOnzi unu podet fagher baler totu sos deretos e totu sas libertades proclamadas in sa\nDecraratzione presente, sena distintzione peruna, mescamente de ratza, de colore, de sessu, de\nlimba, de relizione, de opinione polìtica o de onzi àtera opinione, de orìzine natzionale o\nsotziale, de cunditzione, de nàschida o de onzi àtera cunditzione.\nIn prus, no at a esser fata peruna distintzione fundada supra s'istatutu polìticu, zurìdicu o\ninternatzionale de su paìsu o de su territoriu dae ue una pessone podet benner, chi custu paìsu\no territoriu siat indipendente, suta tutela, no autònomu o assuzetadu a una limitatzione cale\nsi siat de soveranidade.\nArtìculu 3\nOnzi individuu tenet deretu a sa bida, a sa libertade e a sa seguràntzia de sa pessone sua.\nArtìculu 4\nNemos at a poder esser mantesu ne in istadu de iscravitùdine, nen de terachiu; s'iscravitùdine\ne sa trata de sos iscraos sunt preubidas in totu sas formas.\nArtìculu 5"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b54f5dea3544aff3e1eba483327a06cd",
            "Index": 1,
            "Label": "2",
            "Size": [
                595.0,
                842.0
            ],
            "Text": "Nemos at a poder esser assuzetadu a sa tortura, ne a penas o a tratamentos crudeles, inumanos o\ndegradantes.\nArtìculu 6\nOnzi unu tenet su deretu a su reconnoschimentu in onzi logu de sa personalidade zurìdica sua.\nArtìculu 7\nTotus sunt eguales in cara de sa leze e tenent deretu sena peruna distintzione a una tutela\neguale de sa leze. Totus tenent deretu a una tutela eguale contra a onzi discriminatzione chi\ndiat contraìgher sa Decraratzione presente e contra a onzi istigamentu a custa\ndiscriminatzione.\nArtìculu 8\nOnzi pessone tenet deretu a unu recursu efetivu a sas zurisditziones natzionales cumpetentes\ncontra a sos atos chi bìolant sos deretos fundamentales chi li sunt reconnotos dae sa\ncostitutzione o dae sa leze.\nArtìculu 9\nNemos podet esser arrestadu, impresonadu o esiliadu arbitrariamente.\nArtìculu 10\nOnzi pessone tenet su deretu, in egualidade prena, a fagher intender sa boghe sua ecuamente e\npublicamente dae unu tribunale indipendente e impartziale, chi at a detzider, siat de sos\nderetos e òbrigos suos, siat de su fundamentu de onzi acusa, in matèria penale, direta contra a\nissa.\nArtìculu 11\nOnzi pessone acusada de un'atzione delituosa si depet cunsiderare innossente finas a cando si\nnd'at a istabilire legalemente sa neghe in unu protzessu pùblicu in ue ant a esser asseguradas\ntotu sas garantias netzessàrias a sa defensa sua.\nNemos at a poder esser cundennadu pro atziones o omissiones chi, in su mamentu chi sunt istadas\nfatas, non costituiant un'atu delituosu pro su deretu natzionale o internatzionale. In prus,\nnon s'at a poder imponner peruna pena prus forte de sa chi fit aplicàbile in su mamentu chi\ns'atu delituosu est istadu cumpridu.\nArtìculu 12\nNemos at a poder esser ozetu de intromissiones arbitràrias in sa bida privada sua, in sa\nfamìlia sua, in sa domo o in sa currispondèntzia sua, nen de atentados a s'onore o a sa\nreputatzione sua. Onzi pessone tenet deretu a esser tutelada dae sa leze contra a custas\nintromissiones o a custos atentados.\nArtìculu 13\nOnzi pessone tenet su deretu de zirare liberamente e de s'isseperare sa residèntzia in intro de\nun'Istadu.\nOnzi pessone tenet su deretu de si nch'andare dae unu logu -finas dae su suo-, e de torrare a\nsu logu suo.\nArtìculu 14\nOnzi pessone, si est pessighida, tenet su deretu de si chircare asilu e de otenner asilu in\nàteros logos.\nCustu deretu non podet esser chircadu si sa pessone est pessighida pro unu crìmine de deretu\ncomunu o pro atziones contràrias a sos fines e printzìpios de sas Natziones Unidas.\nArtìculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de cambiare\nnatzionalidade.\nArtìculu 16\nDae cando sunt baganzos, s'òmine e sa fèmina, sena perunu impedimentu pro sa ratza, sa"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "dfda196cc895982cb116ba73a18678c2",
            "Index": 2,
            "Label": "3",
            "Size": [
                595.0,
                842.0
            ],
            "Text": "natzionalidade o sa relizione, tenent su deretu de si cojuare e de si fagher una famìlia. Issos\ntenent sos matessi deretos in ocasione de su cojuiu, a pustis de su cojuiu e in s'ora de\ns'isparzimentu.\nSu cojuiu s'at a poder fagher petzi cun s'acordu lìberu e prenu de sos isposos.\nSa famìlia est s'elementu naturale e fundamentale de sa sotziedade e tenet deretu a esser\ntutelada dae sa sotziedade e dae s'Istadu.\nArtìculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua.\nArtìculu 18\nOnzi pessone tenet deretu a sa libertade\nderetu ìmplicat sa libertade de cambiare\nsa relizione o s'idea sua, a sa sola o a\ns'insinnamentu, sas pràticas, su cultu e\nde pessamentu, de cussèntzia e de relizione; custu\nrelizione o idea, e finas sa libertade de manifestare\ncumone, siat in pùblicu siat in privadu, cun\nsu cumprimentu de sos ritos.\nArtìculu 19\nOnzi individuu tenet deretu a sa libertade de opinione e de espressione. Custu ìmplicat su\nderetu a no esser pessighidu pro sas opiniones suas e su de chircare, de retzire e de difunder,\nsena cunsideru de peruna frontera, sas informatziones e sas ideas cun onzi zenia de mediu.\nArtìculu 20\nOnzi pessone tenet deretu a sa libertade de reunione e de assotziamentu patzìficu.\nNemos podet esser obrigadu a fagher parte de unu sotziu.\nArtìculu 21\nOnzi pessone tenet su deretu de intrare in parte de sa diretzione de sos afares pùblicos de su\nlogu suo, siat diretamente, siat tràmite rapresentantes isseperados liberamente.\nOnzi pessone tenet su deretu de intrare, in cunditziones de egualidade, in sas funtziones\npùblicas de su paìsu suo.\nSa boluntade de su pòpulu est su fundamentu de s'autoridade de sos poderes pùblicos; custa\nboluntade si depet espressare cun eletziones onestas chi depent esser fatas periodicamente, cun\nbotu universale eguale e segretu o cunforma a una norma ecuivalente chi asseguret sa libertade\nde botu.\nArtìculu 22\nOnzi pessone, comente membru de sa sotziedade, tenet deretu a sa seguridade sotziale, chi est\nfundada pro otenner su godimentu de sos deretos econòmicos, sotziales e culturales\nindispensàbiles a sa dinnidade e a s'isvilupu lìberu de sa personalidade sua, pro more de\ns'isfortzu natzionale e de sa cooperatzione internatzionale, a pustis de aer tentu in contu\ns'organizatzione e sas richesas de onzi paìsu.\nArtìculu 23\nOnzi pessone tenet deretu a su traballu, a isseperare liberamente su traballu suo, a\ncunditziones de traballu ècuas e chi podant acuntentare, e a sa protetzione contra a sa\ndisocupatzione.\nTotus tenent su deretu, sena peruna discriminatzione, a unu salariu eguale pro unu traballu\neguale.\nChie traballat tenet deretu a una paga ècua e chi l'acuntentet, chi asseguret a issu e a sa\nfamìlia sua un'esistèntzia chi siat cunforma a sa dinnidade umana e cumpretada, si si podet,\ndae totu sos àteros mèdios de tutela sotziale.\nOnzi pessone tenet su deretu de fundare sindicados paris cun àtere e de intrare in sos\nsindicados pro difender sos interessos suos.\nArtìculu 24\nOnzi pessone tenet deretu a su pasu e a su disaogu e mescamente a unu lìmite zustu de su tempus\nde traballu e a lissèntzias periòdicas pagadas."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "5499912bec1ae2c3cb4310262516e1e7",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artìculu 25\nOnzi pessone tenet deretu a unu gradu de bida bastante pro l'assegurare sa salude, su bonistare\nsuo e su de sa famìlia sua, mescamente pro s'alimentatzione, sa bestimenta, sa domo, sas curas\nmèdicas e finas pro sos servìtzios sotziales indispensàbiles; tenet deretu a sa seguridade si\nest disocupada, malaìda, imbàlida, biuda, betza o si at pèrdidu sos mèdios suos pro campare a\npustis de eventos indipendentes dae sa boluntade sua.\nSa maternidade e s'infàntzia tenent deretu a un'azudu e a un'assistèntzia particulare. Totu sos\npitzinnos, chi siant naschidos foras de su cojuiu o a pustis, godint de sa matessi tutela\nsotziale.\nArtìculu 26\nOnzi pessone tenet deretu a s'educatzione. S'educatzione depet esser gratuita, a su nessi pro\ns'insinnamentu elementare e fundamentale. S'insinnamentu elementare est obrigatoriu.\nS'insinnamentu tènnicu e professionale depet esser zeneralizadu; s'intrada a sas iscolas\nsuperiores depet esser aperta in egualidade prena a totus, cunforma a su mèritu issoro.\nS'educatzione depet punnare a s'isvilupu prenu de sa personalidade umana e a s'afortimentu de\nsu respetu de sos deretos de s'òmine e de sas libertades fundamentales. Issa depet favorire sa\ncumprensione, sa toleràntzia e s'amighèntzia intre totu sas natziones e totu sos grupos\nratziales o reliziosos, comente puru s'isvilupu de sas atividades de sas Natziones Unidas pro\nsu mantenimentu de sa paghe.\nBabos e mamas tenent, comente prioridade, su deretu de isseperare sa casta de educatzione de\ndare a sos fizos issoro.\nArtìculu 27\nOnzi pessone tenet su deretu de pigare parte liberamente a sa bida culturale de sa comunidade,\nde godire de sas artes e de tenner parte in su progressu sientìficu e in sos benefìtzios chi\nnde resurtant.\nOnzi unu tenet su deretu a sa protetzione de sos interessos morales e materiales chi derivant\ndae cale si siat produtzione sientìfica, literària o artìstica de sa cale est autore.\nArtìculu 28\nOnzi pessone tenet deretu chi rennet, in àmbitu sotziale e in àmbitu internatzionale, un'òrdine\nfatu a manera chi sos deretos e sas libertades proclamadas in sa Decraratzione presente bi\npodant agatare efetu cumpretu.\nArtìculu 29\nS'individuu tenet deveres cun sa comunidade in ue petzi est possìbile s'isvilupu lìberu e prenu\nde sa personalidade sua.\nIn sa pràtica de sos deretos suos e in su godimentu de sas libertades suas, onzi unu est\nassuzetadu e bia a sas limitatziones istabilidas dae sa leze petzi cun s'intentu de assegurare\nsu reconnoschimentu e su respetu de sos deretos e libertades de àtere e cun su fine de atatare\nsos disizos zustos de sa morale, de s'òrdine pùblicu e de su bonistare zenerale in una\nsotziedade democràtica.\nCustos deretos e libertades no ant a poder, in perunu casu, esser praticados in manera\ncontrària a sos fines e printzìpios de sas Natziones Unidas.\nArtìculu 30\nNon b'at perunu disponimentu de custa Decraratzione chi podat esser interpretadu comente\nimplicante pro un'Istadu, un'aggrupamentu o un'individuu unu deretu cale si siat a si dare a\nun'atividade o de fagher un'atzione chi punnet a sa distrutzione de sos deretos e libertades\nchi bi sunt proclamados."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470709,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "DECRARATZIONE UNIVERSALE E SOS DERETOSDE S'\u00d2MINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos\nmembros de sa fam\u00eclia umana e de sos deretos issoro eguales e\ninalien\u00e0biles cost\u00ectuit su fundamentu de sa libertade, de sa zust\u00ecssia e\nde sa paghe in su mundu,\nCunsiderende chi su misconnoschimentu e su dispretziu de sos deretos de\ns'\u00f2mine ant zutu a atziones de barbaridade chi bulluzant sa cuss\u00e8ntzia\nde s'umanidade e chi sa b\u00e8nnida de unu mundu in ue sos \u00e8sseres umanos\nant a esser l\u00ecberos de faeddare e de creer, liberados dae su terrore e\ndae sa mis\u00e8ria, est proclamadu comente s'isetu prus mannu de s'\u00f2mine,\nCunsiderende chi est essentziale chi sos deretos de s'\u00f2mine siant\ngarantidos dae unu rez\u00ecmene de deretu, a manera chi s'\u00f2mine non siat\ncustrintu prus, comente remediu estremu, a si bortare contra a sa\ntirannia e a s'opressione,\nCunsiderende chi est essentziale a animare s'isvilupu de sas relatziones\nde amigh\u00e8ntzia intre sas natziones,\nCunsiderende chi in sa Carta sos p\u00f2pulos de sas Natziones Unidas ant\nproclamadu torra sa fide issoro in sos deretos fundamentales de s'\u00f2mine,\nin sa dinnidade e su balore de sa pessone umana, in s'egualidade de sos\nderetos de sos \u00f2mines e de sas f\u00e8minas, e chi issos si sunt decrarados\ndispostos a favorire su progressu sotziale e a instaurare cunditziones\nmezus de bida in una libertade prus manna,\nCunsiderende chi sos Istados Membros si sunt postos de acordu pro\nassegurare, in cooperatzione cun s'Organizatzione de sas Natziones\nUnidas, su respetu universale e efetivu de sos deretos de s'\u00f2mine e de\nsas libertades fundamentales,\nCunsiderende chi un'idea comuna de custos deretos e libertades tenet\ns'import\u00e0ntzia prus manna pro cumprire custu acordu,\ns'Assemblea Zenerale proclamat\ncusta decraratzione universale de sos deretos de s'\u00f2mine comente\ns'ideale comunu chi totu sos p\u00f2pulos e totu sas natziones depent sighire\npro fagher a manera chi totu sos indiv\u00ecduos e totu sos \u00f2rganos de sa\nsotziedade, tenende semper in coro custa Decraratzione, s'isfortzent,\ncun s'amaestramentu e s'educatzione, pro isvilupare su respetu de custos\nderetos e libertades e pro nd'assegurare, cun mesuras progressivas de\n\u00f2rdine natzionale e internatzionale, su reconnoschimentu e\ns'aplicatzione universales e efetivas, siat in mesu de sas populatziones\nde sos Istados Membros etotu, siat in mesu de cussas de sos territ\u00f2rios\npostos suta de sa zurisditzione issoro.\nArt\u00ecculu 1",
            "Image": "2bfb86b2d0fc4731a9a47fb8da4a3c5a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Totu sos \u00e8sseres umanos naschint l\u00ecberos e eguales in dinnidade e in\nderetos. Issos tenent sa resone e sa cuss\u00e8ntzia e depent operare s'unu\ncun s'\u00e0teru cun isp\u00ecritu de fraternidade.\nArt\u00ecculu 2\nOnzi unu podet fagher baler totu sos deretos e totu sas libertades\nproclamadas in sa Decraratzione presente, sena distintzione peruna,\nmescamente de ratza, de colore, de sessu, de limba, de relizione, de\nopinione pol\u00ectica o de onzi \u00e0tera opinione, de or\u00eczine natzionale o\nsotziale, de cunditzione, de n\u00e0schida o de onzi \u00e0tera cunditzione.\nIn prus, no at a esser fata peruna distintzione fundada supra s'istatutu\npol\u00ecticu, zur\u00ecdicu o internatzionale de su pa\u00ecsu o de su territoriu dae\nue una pessone podet benner, chi custu pa\u00ecsu o territoriu siat\nindipendente, suta tutela, no aut\u00f2nomu o assuzetadu a una limitatzione\ncale si siat de soveranidade.\nArt\u00ecculu 3\nOnzi individuu tenet deretu a sa bida, a sa libertade e a sa segur\u00e0ntzia\nde sa pessone sua.\nArt\u00ecculu 4\nNemos at a poder esser mantesu ne in istadu de iscravit\u00f9dine, nen de\nterachiu; s'iscravit\u00f9dine e sa trata de sos iscraos sunt preubidas in\ntotu sas formas.\nArt\u00ecculu 5\nNemos at a poder esser assuzetadu a sa tortura, ne a penas o a\ntratamentos crudeles, inumanos o degradantes.\nArt\u00ecculu 6\nOnzi unu tenet su deretu a su reconnoschimentu in onzi logu de sa\npersonalidade zur\u00ecdica sua.\nArt\u00ecculu 7\nTotus sunt eguales in cara de sa leze e tenent deretu sena peruna\ndistintzione a una tutela eguale de sa leze. Totus tenent deretu a una\ntutela eguale contra a onzi discriminatzione chi diat contra\u00ecgher sa\nDecraratzione presente e contra a onzi istigamentu a custa\ndiscriminatzione.\nArt\u00ecculu 8\nOnzi pessone tenet deretu a unu recursu efetivu a sas zurisditziones\nnatzionales cumpetentes contra a sos atos chi b\u00ecolant sos deretos\nfundamentales chi li sunt reconnotos dae sa costitutzione o dae sa leze.\nArt\u00ecculu 9\nNemos podet esser arrestadu, impresonadu o esiliadu arbitrariamente.",
            "Image": "7f8271690b8a600c7d18a31473b8da68"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Art\u00ecculu 10\nOnzi pessone tenet su deretu, in egualidade prena, a fagher intender sa\nboghe sua ecuamente e publicamente dae unu tribunale indipendente e\nimpartziale, chi at a detzider, siat de sos deretos e \u00f2brigos suos, siat\nde su fundamentu de onzi acusa, in mat\u00e8ria penale, direta contra a issa.\nArt\u00ecculu 11\nOnzi pessone acusada de un'atzione delituosa si depet cunsiderare\ninnossente finas a cando si nd'at a istabilire legalemente sa neghe in\nunu protzessu p\u00f9blicu in ue ant a esser asseguradas totu sas garantias\nnetzess\u00e0rias a sa defensa sua.\nNemos at a poder esser cundennadu pro atziones o omissiones chi, in su\nmamentu chi sunt istadas fatas, non costituiant un'atu delituosu pro su\nderetu natzionale o internatzionale. In prus, non s'at a poder imponner\nperuna pena prus forte de sa chi fit aplic\u00e0bile in su mamentu chi s'atu\ndelituosu est istadu cumpridu.\nArt\u00ecculu 12\nNemos at a poder esser ozetu de intromissiones arbitr\u00e0rias in sa bida\nprivada sua, in sa fam\u00eclia sua, in sa domo o in sa currispond\u00e8ntzia sua,\nnen de atentados a s'onore o a sa reputatzione sua. Onzi pessone tenet\nderetu a esser tutelada dae sa leze contra a custas intromissiones o a\ncustos atentados.\nArt\u00ecculu 13\nOnzi pessone tenet su deretu de zirare liberamente e de s'isseperare sa\nresid\u00e8ntzia in intro de un'Istadu.\nOnzi pessone tenet su deretu de si nch'andare dae unu logu -finas dae su\nsuo-, e de torrare a su logu suo.\nArt\u00ecculu 14\nOnzi pessone, si est pessighida, tenet su deretu de si chircare asilu e\nde otenner asilu in \u00e0teros logos.\nCustu deretu non podet esser chircadu si sa pessone est pessighida pro\nunu cr\u00ecmine de deretu comunu o pro atziones contr\u00e0rias a sos fines e\nprintz\u00ecpios de sas Natziones Unidas.\nArt\u00ecculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de\ncambiare natzionalidade.\nArt\u00ecculu 16\nDae cando sunt baganzos, s'\u00f2mine e sa f\u00e8mina, sena perunu impedimentu\npro sa ratza, sa natzionalidade o sa relizione, tenent su deretu de si\ncojuare e de si fagher una fam\u00eclia. Issos tenent sos matessi deretos in",
            "Image": "6612b931d081a8064bb8e54871a75c3a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ocasione de su cojuiu, a pustis de su cojuiu e in s'ora de\ns'isparzimentu.\nSu cojuiu s'at a poder fagher petzi cun s'acordu l\u00ecberu e prenu de sos\nisposos.\nSa fam\u00eclia est s'elementu naturale e fundamentale de sa sotziedade e\ntenet deretu a esser tutelada dae sa sotziedade e dae s'Istadu.\nArt\u00ecculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua.\nArt\u00ecculu 18\nOnzi pessone tenet deretu a sa libertade de pessamentu, de cuss\u00e8ntzia e\nde relizione; custu deretu \u00ecmplicat sa libertade de cambiare relizione o\nidea, e finas sa libertade de manifestare sa relizione o s'idea sua, a\nsa sola o a cumone, siat in p\u00f9blicu siat in privadu, cun s'insinnamentu,\nsas pr\u00e0ticas, su cultu e su cumprimentu de sos ritos.\nArt\u00ecculu 19\nOnzi individuu tenet deretu a sa libertade de opinione e de espressione.\nCustu \u00ecmplicat su deretu a no esser pessighidu pro sas opiniones suas e\nsu de chircare, de retzire e de difunder, sena cunsideru de peruna\nfrontera, sas informatziones e sas ideas cun onzi zenia de mediu.\nArt\u00ecculu 20\nOnzi pessone tenet deretu a sa libertade de reunione e de assotziamentu\npatz\u00ecficu.\nNemos podet esser obrigadu a fagher parte de unu sotziu.\nArt\u00ecculu 21\nOnzi pessone tenet su deretu de intrare in parte de sa diretzione de sos\nafares p\u00f9blicos de su logu suo, siat diretamente, siat tr\u00e0mite\nrapresentantes isseperados liberamente.\nOnzi pessone tenet su deretu de intrare, in cunditziones de egualidade,\nin sas funtziones p\u00f9blicas de su pa\u00ecsu suo.\nSa boluntade de su p\u00f2pulu est su fundamentu de s'autoridade de sos\npoderes p\u00f9blicos; custa boluntade si depet espressare cun eletziones\nonestas chi depent esser fatas periodicamente, cun botu universale\neguale e segretu o cunforma a una norma ecuivalente chi asseguret sa\nlibertade de botu.\nArt\u00ecculu 22\nOnzi pessone, comente membru de sa sotziedade, tenet deretu a sa\nseguridade sotziale, chi est fundada pro otenner su godimentu de sos\nderetos econ\u00f2micos, sotziales e culturales indispens\u00e0biles a sa",
            "Image": "654c33cef036941a01dd92e5d7c4ccef"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dinnidade e a s'isvilupu l\u00ecberu de sa personalidade sua, pro more de\ns'isfortzu natzionale e de sa cooperatzione internatzionale, a pustis de\naer tentu in contu s'organizatzione e sas richesas de onzi pa\u00ecsu.\nArt\u00ecculu 23\nOnzi pessone tenet deretu a su traballu, a isseperare liberamente su\ntraballu suo, a cunditziones de traballu \u00e8cuas e chi podant acuntentare,\ne a sa protetzione contra a sa disocupatzione.\nTotus tenent su deretu, sena peruna discriminatzione, a unu salariu\neguale pro unu traballu eguale.\nChie traballat tenet deretu a una paga \u00e8cua e chi l'acuntentet, chi\nasseguret a issu e a sa fam\u00eclia sua un'esist\u00e8ntzia chi siat cunforma a\nsa dinnidade umana e cumpretada, si si podet, dae totu sos \u00e0teros m\u00e8dios\nde tutela sotziale.\nOnzi pessone tenet su deretu de fundare sindicados paris cun \u00e0tere e de\nintrare in sos sindicados pro difender sos interessos suos.\nArt\u00ecculu 24\nOnzi pessone tenet deretu a su pasu e a su disaogu e mescamente a unu\nl\u00ecmite zustu de su tempus de traballu e a liss\u00e8ntzias peri\u00f2dicas\npagadas.\nArt\u00ecculu 25\nOnzi pessone tenet deretu a unu gradu de bida bastante pro l'assegurare\nsa salude, su bonistare suo e su de sa fam\u00eclia sua, mescamente pro\ns'alimentatzione, sa bestimenta, sa domo, sas curas m\u00e8dicas e finas pro\nsos serv\u00ectzios sotziales indispens\u00e0biles; tenet deretu a sa seguridade\nsi est disocupada, mala\u00ecda, imb\u00e0lida, biuda, betza o si at p\u00e8rdidu sos\nm\u00e8dios suos pro campare a pustis de eventos indipendentes dae sa\nboluntade sua.\nSa maternidade e s'inf\u00e0ntzia tenent deretu a un'azudu e a\nun'assist\u00e8ntzia particulare. Totu sos pitzinnos, chi siant naschidos\nforas de su cojuiu o a pustis, godint de sa matessi tutela sotziale.\nArt\u00ecculu 26\nOnzi pessone tenet deretu a s'educatzione. S'educatzione depet esser\ngratuita, a su nessi pro s'insinnamentu elementare e fundamentale.\nS'insinnamentu elementare est obrigatoriu. S'insinnamentu t\u00e8nnicu e\nprofessionale depet esser zeneralizadu; s'intrada a sas iscolas\nsuperiores depet esser aperta in egualidade prena a totus, cunforma a su\nm\u00e8ritu issoro.\nS'educatzione depet punnare a s'isvilupu prenu de sa personalidade umana\ne a s'afortimentu de su respetu de sos deretos de s'\u00f2mine e de sas\nlibertades fundamentales. Issa depet favorire sa cumprensione, sa\ntoler\u00e0ntzia e s'amigh\u00e8ntzia intre totu sas natziones e totu sos grupos\nratziales o reliziosos, comente puru s'isvilupu de sas atividades de sas\nNatziones Unidas pro su mantenimentu de sa paghe.",
            "Image": "70cf0e993e42db866edbf22f1591736e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Babos e mamas tenent, comente prioridade, su deretu de isseperare sa\ncasta de educatzione de dare a sos fizos issoro.\nArt\u00ecculu 27\nOnzi pessone tenet su deretu de pigare parte liberamente a sa bida\nculturale de sa comunidade, de godire de sas artes e de tenner parte in\nsu progressu sient\u00ecficu e in sos benef\u00ectzios chi nde resurtant.\nOnzi unu tenet su deretu a sa protetzione de sos interessos morales e\nmateriales chi derivant dae cale si siat produtzione sient\u00ecfica,\nliter\u00e0ria o art\u00ecstica de sa cale est autore.\nArt\u00ecculu 28\nOnzi pessone tenet deretu chi rennet, in \u00e0mbitu sotziale e in \u00e0mbitu\ninternatzionale, un'\u00f2rdine fatu a manera chi sos deretos e sas\nlibertades proclamadas in sa Decraratzione presente bi podant agatare\nefetu cumpretu.\nArt\u00ecculu 29\nS'individuu tenet deveres cun sa comunidade in ue petzi est poss\u00ecbile\ns'isvilupu l\u00ecberu e prenu de sa personalidade sua.\nIn sa pr\u00e0tica de sos deretos suos e in su godimentu de sas libertades\nsuas, onzi unu est assuzetadu e bia a sas limitatziones istabilidas dae\nsa leze petzi cun s'intentu de assegurare su reconnoschimentu e su\nrespetu de sos deretos e libertades de \u00e0tere e cun su fine de atatare\nsos disizos zustos de sa morale, de s'\u00f2rdine p\u00f9blicu e de su bonistare\nzenerale in una sotziedade democr\u00e0tica.\nCustos deretos e libertades no ant a poder, in perunu casu, esser\npraticados in manera contr\u00e0ria a sos fines e printz\u00ecpios de sas\nNatziones Unidas.\nArt\u00ecculu 30\nNon b'at perunu disponimentu de custa Decraratzione chi podat esser\ninterpretadu comente implicante pro un'Istadu, un'aggrupamentu o\nun'individuu unu deretu cale si siat a si dare a un'atividade o de\nfagher un'atzione chi punnet a sa distrutzione de sos deretos e\nlibertades chi bi sunt proclamados.",
            "Image": "821a01e7cd9bda5ac36d4ad0f8e1311a"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470709,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "DECRARATZIONE UNIVERSALE E SOS DERETOSDE S'ÒMINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos\nmembros de sa famìlia umana e de sos deretos issoro eguales e\ninalienàbiles costìtuit su fundamentu de sa libertade, de sa zustìssia e\nde sa paghe in su mundu,\nCunsiderende chi su misconnoschimentu e su dispretziu de sos deretos de\ns'òmine ant zutu a atziones de barbaridade chi bulluzant sa cussèntzia\nde s'umanidade e chi sa bènnida de unu mundu in ue sos èsseres umanos\nant a esser lìberos de faeddare e de creer, liberados dae su terrore e\ndae sa misèria, est proclamadu comente s'isetu prus mannu de s'òmine,\nCunsiderende chi est essentziale chi sos deretos de s'òmine siant\ngarantidos dae unu rezìmene de deretu, a manera chi s'òmine non siat\ncustrintu prus, comente remediu estremu, a si bortare contra a sa\ntirannia e a s'opressione,\nCunsiderende chi est essentziale a animare s'isvilupu de sas relatziones\nde amighèntzia intre sas natziones,\nCunsiderende chi in sa Carta sos pòpulos de sas Natziones Unidas ant\nproclamadu torra sa fide issoro in sos deretos fundamentales de s'òmine,\nin sa dinnidade e su balore de sa pessone umana, in s'egualidade de sos\nderetos de sos òmines e de sas fèminas, e chi issos si sunt decrarados\ndispostos a favorire su progressu sotziale e a instaurare cunditziones\nmezus de bida in una libertade prus manna,\nCunsiderende chi sos Istados Membros si sunt postos de acordu pro\nassegurare, in cooperatzione cun s'Organizatzione de sas Natziones\nUnidas, su respetu universale e efetivu de sos deretos de s'òmine e de\nsas libertades fundamentales,\nCunsiderende chi un'idea comuna de custos deretos e libertades tenet\ns'importàntzia prus manna pro cumprire custu acordu,\ns'Assemblea Zenerale proclamat\ncusta decraratzione universale de sos deretos de s'òmine comente\ns'ideale comunu chi totu sos pòpulos e totu sas natziones depent sighire\npro fagher a manera chi totu sos indivìduos e totu sos òrganos de sa\nsotziedade, tenende semper in coro custa Decraratzione, s'isfortzent,\ncun s'amaestramentu e s'educatzione, pro isvilupare su respetu de custos\nderetos e libertades e pro nd'assegurare, cun mesuras progressivas de\nòrdine natzionale e internatzionale, su reconnoschimentu e\ns'aplicatzione universales e efetivas, siat in mesu de sas populatziones\nde sos Istados Membros etotu, siat in mesu de cussas de sos territòrios\npostos suta de sa zurisditzione issoro.\nArtìculu 1",
            "Image": "2bfb86b2d0fc4731a9a47fb8da4a3c5a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Totu sos èsseres umanos naschint lìberos e eguales in dinnidade e in\nderetos. Issos tenent sa resone e sa cussèntzia e depent operare s'unu\ncun s'àteru cun ispìritu de fraternidade.\nArtìculu 2\nOnzi unu podet fagher baler totu sos deretos e totu sas libertades\nproclamadas in sa Decraratzione presente, sena distintzione peruna,\nmescamente de ratza, de colore, de sessu, de limba, de relizione, de\nopinione polìtica o de onzi àtera opinione, de orìzine natzionale o\nsotziale, de cunditzione, de nàschida o de onzi àtera cunditzione.\nIn prus, no at a esser fata peruna distintzione fundada supra s'istatutu\npolìticu, zurìdicu o internatzionale de su paìsu o de su territoriu dae\nue una pessone podet benner, chi custu paìsu o territoriu siat\nindipendente, suta tutela, no autònomu o assuzetadu a una limitatzione\ncale si siat de soveranidade.\nArtìculu 3\nOnzi individuu tenet deretu a sa bida, a sa libertade e a sa seguràntzia\nde sa pessone sua.\nArtìculu 4\nNemos at a poder esser mantesu ne in istadu de iscravitùdine, nen de\nterachiu; s'iscravitùdine e sa trata de sos iscraos sunt preubidas in\ntotu sas formas.\nArtìculu 5\nNemos at a poder esser assuzetadu a sa tortura, ne a penas o a\ntratamentos crudeles, inumanos o degradantes.\nArtìculu 6\nOnzi unu tenet su deretu a su reconnoschimentu in onzi logu de sa\npersonalidade zurìdica sua.\nArtìculu 7\nTotus sunt eguales in cara de sa leze e tenent deretu sena peruna\ndistintzione a una tutela eguale de sa leze. Totus tenent deretu a una\ntutela eguale contra a onzi discriminatzione chi diat contraìgher sa\nDecraratzione presente e contra a onzi istigamentu a custa\ndiscriminatzione.\nArtìculu 8\nOnzi pessone tenet deretu a unu recursu efetivu a sas zurisditziones\nnatzionales cumpetentes contra a sos atos chi bìolant sos deretos\nfundamentales chi li sunt reconnotos dae sa costitutzione o dae sa leze.\nArtìculu 9\nNemos podet esser arrestadu, impresonadu o esiliadu arbitrariamente.",
            "Image": "7f8271690b8a600c7d18a31473b8da68"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artìculu 10\nOnzi pessone tenet su deretu, in egualidade prena, a fagher intender sa\nboghe sua ecuamente e publicamente dae unu tribunale indipendente e\nimpartziale, chi at a detzider, siat de sos deretos e òbrigos suos, siat\nde su fundamentu de onzi acusa, in matèria penale, direta contra a issa.\nArtìculu 11\nOnzi pessone acusada de un'atzione delituosa si depet cunsiderare\ninnossente finas a cando si nd'at a istabilire legalemente sa neghe in\nunu protzessu pùblicu in ue ant a esser asseguradas totu sas garantias\nnetzessàrias a sa defensa sua.\nNemos at a poder esser cundennadu pro atziones o omissiones chi, in su\nmamentu chi sunt istadas fatas, non costituiant un'atu delituosu pro su\nderetu natzionale o internatzionale. In prus, non s'at a poder imponner\nperuna pena prus forte de sa chi fit aplicàbile in su mamentu chi s'atu\ndelituosu est istadu cumpridu.\nArtìculu 12\nNemos at a poder esser ozetu de intromissiones arbitràrias in sa bida\nprivada sua, in sa famìlia sua, in sa domo o in sa currispondèntzia sua,\nnen de atentados a s'onore o a sa reputatzione sua. Onzi pessone tenet\nderetu a esser tutelada dae sa leze contra a custas intromissiones o a\ncustos atentados.\nArtìculu 13\nOnzi pessone tenet su deretu de zirare liberamente e de s'isseperare sa\nresidèntzia in intro de un'Istadu.\nOnzi pessone tenet su deretu de si nch'andare dae unu logu -finas dae su\nsuo-, e de torrare a su logu suo.\nArtìculu 14\nOnzi pessone, si est pessighida, tenet su deretu de si chircare asilu e\nde otenner asilu in àteros logos.\nCustu deretu non podet esser chircadu si sa pessone est pessighida pro\nunu crìmine de deretu comunu o pro atziones contràrias a sos fines e\nprintzìpios de sas Natziones Unidas.\nArtìculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de\ncambiare natzionalidade.\nArtìculu 16\nDae cando sunt baganzos, s'òmine e sa fèmina, sena perunu impedimentu\npro sa ratza, sa natzionalidade o sa relizione, tenent su deretu de si\ncojuare e de si fagher una famìlia. Issos tenent sos matessi deretos in",
            "Image": "6612b931d081a8064bb8e54871a75c3a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ocasione de su cojuiu, a pustis de su cojuiu e in s'ora de\ns'isparzimentu.\nSu cojuiu s'at a poder fagher petzi cun s'acordu lìberu e prenu de sos\nisposos.\nSa famìlia est s'elementu naturale e fundamentale de sa sotziedade e\ntenet deretu a esser tutelada dae sa sotziedade e dae s'Istadu.\nArtìculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua.\nArtìculu 18\nOnzi pessone tenet deretu a sa libertade de pessamentu, de cussèntzia e\nde relizione; custu deretu ìmplicat sa libertade de cambiare relizione o\nidea, e finas sa libertade de manifestare sa relizione o s'idea sua, a\nsa sola o a cumone, siat in pùblicu siat in privadu, cun s'insinnamentu,\nsas pràticas, su cultu e su cumprimentu de sos ritos.\nArtìculu 19\nOnzi individuu tenet deretu a sa libertade de opinione e de espressione.\nCustu ìmplicat su deretu a no esser pessighidu pro sas opiniones suas e\nsu de chircare, de retzire e de difunder, sena cunsideru de peruna\nfrontera, sas informatziones e sas ideas cun onzi zenia de mediu.\nArtìculu 20\nOnzi pessone tenet deretu a sa libertade de reunione e de assotziamentu\npatzìficu.\nNemos podet esser obrigadu a fagher parte de unu sotziu.\nArtìculu 21\nOnzi pessone tenet su deretu de intrare in parte de sa diretzione de sos\nafares pùblicos de su logu suo, siat diretamente, siat tràmite\nrapresentantes isseperados liberamente.\nOnzi pessone tenet su deretu de intrare, in cunditziones de egualidade,\nin sas funtziones pùblicas de su paìsu suo.\nSa boluntade de su pòpulu est su fundamentu de s'autoridade de sos\npoderes pùblicos; custa boluntade si depet espressare cun eletziones\nonestas chi depent esser fatas periodicamente, cun botu universale\neguale e segretu o cunforma a una norma ecuivalente chi asseguret sa\nlibertade de botu.\nArtìculu 22\nOnzi pessone, comente membru de sa sotziedade, tenet deretu a sa\nseguridade sotziale, chi est fundada pro otenner su godimentu de sos\nderetos econòmicos, sotziales e culturales indispensàbiles a sa",
            "Image": "654c33cef036941a01dd92e5d7c4ccef"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dinnidade e a s'isvilupu lìberu de sa personalidade sua, pro more de\ns'isfortzu natzionale e de sa cooperatzione internatzionale, a pustis de\naer tentu in contu s'organizatzione e sas richesas de onzi paìsu.\nArtìculu 23\nOnzi pessone tenet deretu a su traballu, a isseperare liberamente su\ntraballu suo, a cunditziones de traballu ècuas e chi podant acuntentare,\ne a sa protetzione contra a sa disocupatzione.\nTotus tenent su deretu, sena peruna discriminatzione, a unu salariu\neguale pro unu traballu eguale.\nChie traballat tenet deretu a una paga ècua e chi l'acuntentet, chi\nasseguret a issu e a sa famìlia sua un'esistèntzia chi siat cunforma a\nsa dinnidade umana e cumpretada, si si podet, dae totu sos àteros mèdios\nde tutela sotziale.\nOnzi pessone tenet su deretu de fundare sindicados paris cun àtere e de\nintrare in sos sindicados pro difender sos interessos suos.\nArtìculu 24\nOnzi pessone tenet deretu a su pasu e a su disaogu e mescamente a unu\nlìmite zustu de su tempus de traballu e a lissèntzias periòdicas\npagadas.\nArtìculu 25\nOnzi pessone tenet deretu a unu gradu de bida bastante pro l'assegurare\nsa salude, su bonistare suo e su de sa famìlia sua, mescamente pro\ns'alimentatzione, sa bestimenta, sa domo, sas curas mèdicas e finas pro\nsos servìtzios sotziales indispensàbiles; tenet deretu a sa seguridade\nsi est disocupada, malaìda, imbàlida, biuda, betza o si at pèrdidu sos\nmèdios suos pro campare a pustis de eventos indipendentes dae sa\nboluntade sua.\nSa maternidade e s'infàntzia tenent deretu a un'azudu e a\nun'assistèntzia particulare. Totu sos pitzinnos, chi siant naschidos\nforas de su cojuiu o a pustis, godint de sa matessi tutela sotziale.\nArtìculu 26\nOnzi pessone tenet deretu a s'educatzione. S'educatzione depet esser\ngratuita, a su nessi pro s'insinnamentu elementare e fundamentale.\nS'insinnamentu elementare est obrigatoriu. S'insinnamentu tènnicu e\nprofessionale depet esser zeneralizadu; s'intrada a sas iscolas\nsuperiores depet esser aperta in egualidade prena a totus, cunforma a su\nmèritu issoro.\nS'educatzione depet punnare a s'isvilupu prenu de sa personalidade umana\ne a s'afortimentu de su respetu de sos deretos de s'òmine e de sas\nlibertades fundamentales. Issa depet favorire sa cumprensione, sa\ntoleràntzia e s'amighèntzia intre totu sas natziones e totu sos grupos\nratziales o reliziosos, comente puru s'isvilupu de sas atividades de sas\nNatziones Unidas pro su mantenimentu de sa paghe.",
            "Image": "70cf0e993e42db866edbf22f1591736e"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Babos e mamas tenent, comente prioridade, su deretu de isseperare sa\ncasta de educatzione de dare a sos fizos issoro.\nArtìculu 27\nOnzi pessone tenet su deretu de pigare parte liberamente a sa bida\nculturale de sa comunidade, de godire de sas artes e de tenner parte in\nsu progressu sientìficu e in sos benefìtzios chi nde resurtant.\nOnzi unu tenet su deretu a sa protetzione de sos interessos morales e\nmateriales chi derivant dae cale si siat produtzione sientìfica,\nliterària o artìstica de sa cale est autore.\nArtìculu 28\nOnzi pessone tenet deretu chi rennet, in àmbitu sotziale e in àmbitu\ninternatzionale, un'òrdine fatu a manera chi sos deretos e sas\nlibertades proclamadas in sa Decraratzione presente bi podant agatare\nefetu cumpretu.\nArtìculu 29\nS'individuu tenet deveres cun sa comunidade in ue petzi est possìbile\ns'isvilupu lìberu e prenu de sa personalidade sua.\nIn sa pràtica de sos deretos suos e in su godimentu de sas libertades\nsuas, onzi unu est assuzetadu e bia a sas limitatziones istabilidas dae\nsa leze petzi cun s'intentu de assegurare su reconnoschimentu e su\nrespetu de sos deretos e libertades de àtere e cun su fine de atatare\nsos disizos zustos de sa morale, de s'òrdine pùblicu e de su bonistare\nzenerale in una sotziedade democràtica.\nCustos deretos e libertades no ant a poder, in perunu casu, esser\npraticados in manera contrària a sos fines e printzìpios de sas\nNatziones Unidas.\nArtìculu 30\nNon b'at perunu disponimentu de custa Decraratzione chi podat esser\ninterpretadu comente implicante pro un'Istadu, un'aggrupamentu o\nun'individuu unu deretu cale si siat a si dare a un'atividade o de\nfagher un'atzione chi punnet a sa distrutzione de sos deretos e\nlibertades chi bi sunt proclamados.",
            "Image": "821a01e7cd9bda5ac36d4ad0f8e1311a"
        }
    }
}

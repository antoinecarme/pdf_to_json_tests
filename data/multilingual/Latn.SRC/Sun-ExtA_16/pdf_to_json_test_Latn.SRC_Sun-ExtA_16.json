{
    "MetaData": {
        "Author": null,
        "Creation_Date": 1581470809,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ad9862c06e07770809907d43fd507b8d",
            "Index": 0,
            "Label": "1",
            "Size": [
                595.0,
                842.0
            ],
            "Text": "DECRARATZIONE UNIVERSALE E SOS DERETOSDE S'ÒMINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos membros de sa\nfamìlia umana e de sos deretos issoro eguales e inalienàbiles costìtuit su fundamentu\nde sa libertade, de sa zustìssia e de sa paghe in su mundu,\nCunsiderende chi su misconnoschimentu e su dispretziu de sos deretos de s'òmine ant\nzutu a atziones de barbaridade chi bulluzant sa cussèntzia de s'umanidade e chi sa\nbènnida de unu mundu in ue sos èsseres umanos ant a esser lìberos de faeddare e de\ncreer, liberados dae su terrore e dae sa misèria, est proclamadu comente s'isetu prus\nmannu de s'òmine,\nCunsiderende chi est essentziale chi sos deretos de s'òmine siant garantidos dae unu\nrezìmene de deretu, a manera chi s'òmine non siat custrintu prus, comente remediu\nestremu, a si bortare contra a sa tirannia e a s'opressione,\nCunsiderende chi est essentziale a animare s'isvilupu de sas relatziones de amighèntzia\nintre sas natziones,\nCunsiderende chi in sa Carta sos pòpulos de sas Natziones Unidas ant proclamadu torra\nsa fide issoro in sos deretos fundamentales de s'òmine, in sa dinnidade e su balore de\nsa pessone umana, in s'egualidade de sos deretos de sos òmines e de sas fèminas, e chi\nissos si sunt decrarados dispostos a favorire su progressu sotziale e a instaurare\ncunditziones mezus de bida in una libertade prus manna,\nCunsiderende chi sos Istados Membros si sunt postos de acordu pro assegurare, in\ncooperatzione cun s'Organizatzione de sas Natziones Unidas, su respetu universale e\nefetivu de sos deretos de s'òmine e de sas libertades fundamentales,\nCunsiderende chi un'idea comuna de custos deretos e libertades tenet s'importàntzia\nprus manna pro cumprire custu acordu,\ns'Assemblea Zenerale proclamat\ncusta decraratzione universale de sos deretos de s'òmine comente s'ideale comunu chi\ntotu sos pòpulos e totu sas natziones depent sighire pro fagher a manera chi totu sos\nindivìduos e totu sos òrganos de sa sotziedade, tenende semper in coro custa\nDecraratzione, s'isfortzent, cun s'amaestramentu e s'educatzione, pro isvilupare su\nrespetu de custos deretos e libertades e pro nd'assegurare, cun mesuras progressivas de\nòrdine natzionale e internatzionale, su reconnoschimentu e s'aplicatzione universales e\nefetivas, siat in mesu de sas populatziones de sos Istados Membros etotu, siat in mesu\nde cussas de sos territòrios postos suta de sa zurisditzione issoro.\nArtìculu 1\nTotu sos èsseres umanos naschint lìberos e eguales in dinnidade e in deretos. Issos\ntenent sa resone e sa cussèntzia e depent operare s'unu cun s'àteru cun ispìritu de\nfraternidade.\nArtìculu 2"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e2c356a62eecad2bdf383b0b6582d0dc",
            "Index": 1,
            "Label": "2",
            "Size": [
                595.0,
                842.0
            ],
            "Text": "Onzi unu podet fagher baler totu sos deretos e totu sas libertades proclamadas in sa\nDecraratzione presente, sena distintzione peruna, mescamente de ratza, de colore, de\nsessu, de limba, de relizione, de opinione polìtica o de onzi àtera opinione, de\norìzine natzionale o sotziale, de cunditzione, de nàschida o de onzi àtera cunditzione.\nIn prus, no at a esser fata peruna distintzione fundada supra s'istatutu polìticu,\nzurìdicu o internatzionale de su paìsu o de su territoriu dae ue una pessone podet\nbenner, chi custu paìsu o territoriu siat indipendente, suta tutela, no autònomu o\nassuzetadu a una limitatzione cale si siat de soveranidade.\nArtìculu 3\nOnzi individuu tenet deretu a sa bida, a sa libertade e a sa seguràntzia de sa pessone\nsua.\nArtìculu 4\nNemos at a poder esser mantesu ne in istadu de iscravitùdine, nen de terachiu;\ns'iscravitùdine e sa trata de sos iscraos sunt preubidas in totu sas formas.\nArtìculu 5\nNemos at a poder esser assuzetadu a sa tortura, ne a penas o a tratamentos crudeles,\ninumanos o degradantes.\nArtìculu 6\nOnzi unu tenet su deretu a su reconnoschimentu in onzi logu de sa personalidade\nzurìdica sua.\nArtìculu 7\nTotus sunt eguales in cara de sa leze e tenent deretu sena peruna distintzione a una\ntutela eguale de sa leze. Totus tenent deretu a una tutela eguale contra a onzi\ndiscriminatzione chi diat contraìgher sa Decraratzione presente e contra a onzi\nistigamentu a custa discriminatzione.\nArtìculu 8\nOnzi pessone tenet deretu a unu recursu efetivu a sas zurisditziones natzionales\ncumpetentes contra a sos atos chi bìolant sos deretos fundamentales chi li sunt\nreconnotos dae sa costitutzione o dae sa leze.\nArtìculu 9\nNemos podet esser arrestadu, impresonadu o esiliadu arbitrariamente.\nArtìculu 10\nOnzi pessone tenet su deretu, in egualidade prena, a fagher intender sa boghe sua\necuamente e publicamente dae unu tribunale indipendente e impartziale, chi at a\ndetzider, siat de sos deretos e òbrigos suos, siat de su fundamentu de onzi acusa, in\nmatèria penale, direta contra a issa.\nArtìculu 11\nOnzi pessone acusada de un'atzione delituosa si depet cunsiderare innossente finas a"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bdd66313a47b3908b56f11d5e3982f87",
            "Index": 2,
            "Label": "3",
            "Size": [
                595.0,
                842.0
            ],
            "Text": "cando si nd'at a istabilire legalemente sa neghe in unu protzessu pùblicu in ue ant a\nesser asseguradas totu sas garantias netzessàrias a sa defensa sua.\nNemos at a poder esser cundennadu pro atziones o omissiones chi, in su mamentu chi sunt\nistadas fatas, non costituiant un'atu delituosu pro su deretu natzionale o\ninternatzionale. In prus, non s'at a poder imponner peruna pena prus forte de sa chi\nfit aplicàbile in su mamentu chi s'atu delituosu est istadu cumpridu.\nArtìculu 12\nNemos at a poder esser ozetu de intromissiones arbitràrias in sa bida privada sua, in\nsa famìlia sua, in sa domo o in sa currispondèntzia sua, nen de atentados a s'onore o a\nsa reputatzione sua. Onzi pessone tenet deretu a esser tutelada dae sa leze contra a\ncustas intromissiones o a custos atentados.\nArtìculu 13\nOnzi pessone tenet su deretu de zirare liberamente e de s'isseperare sa residèntzia in\nintro de un'Istadu.\nOnzi pessone tenet su deretu de si nch'andare dae unu logu -finas dae su suo-, e de\ntorrare a su logu suo.\nArtìculu 14\nOnzi pessone, si est pessighida, tenet su deretu de si chircare asilu e de otenner\nasilu in àteros logos.\nCustu deretu non podet esser chircadu si sa pessone est pessighida pro unu crìmine de\nderetu comunu o pro atziones contràrias a sos fines e printzìpios de sas Natziones\nUnidas.\nArtìculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de cambiare\nnatzionalidade.\nArtìculu 16\nDae cando sunt baganzos, s'òmine e sa fèmina, sena perunu impedimentu pro sa ratza, sa\nnatzionalidade o sa relizione, tenent su deretu de si cojuare e de si fagher una\nfamìlia. Issos tenent sos matessi deretos in ocasione de su cojuiu, a pustis de su\ncojuiu e in s'ora de s'isparzimentu.\nSu cojuiu s'at a poder fagher petzi cun s'acordu lìberu e prenu de sos isposos.\nSa famìlia est s'elementu naturale e fundamentale de sa sotziedade e tenet deretu a\nesser tutelada dae sa sotziedade e dae s'Istadu.\nArtìculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "09fdd90db09154f09fb10427ff8ee75d",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artìculu 18\nOnzi pessone tenet deretu a sa libertade de pessamentu, de cussèntzia e de relizione;\ncustu deretu ìmplicat sa libertade de cambiare relizione o idea, e finas sa libertade\nde manifestare sa relizione o s'idea sua, a sa sola o a cumone, siat in pùblicu siat in\nprivadu, cun s'insinnamentu, sas pràticas, su cultu e su cumprimentu de sos ritos.\nArtìculu 19\nOnzi individuu tenet deretu a sa libertade de opinione e de espressione. Custu ìmplicat\nsu deretu a no esser pessighidu pro sas opiniones suas e su de chircare, de retzire e\nde difunder, sena cunsideru de peruna frontera, sas informatziones e sas ideas cun onzi\nzenia de mediu.\nArtìculu 20\nOnzi pessone tenet deretu a sa libertade de reunione e de assotziamentu patzìficu.\nNemos podet esser obrigadu a fagher parte de unu sotziu.\nArtìculu 21\nOnzi pessone tenet su deretu de intrare in parte de sa diretzione de sos afares\npùblicos de su logu suo, siat diretamente, siat tràmite rapresentantes isseperados\nliberamente.\nOnzi pessone tenet su deretu de intrare, in cunditziones de egualidade, in sas\nfuntziones pùblicas de su paìsu suo.\nSa boluntade de su pòpulu est su fundamentu de s'autoridade de sos poderes pùblicos;\ncusta boluntade si depet espressare cun eletziones onestas chi depent esser fatas\nperiodicamente, cun botu universale eguale e segretu o cunforma a una norma ecuivalente\nchi asseguret sa libertade de botu.\nArtìculu 22\nOnzi pessone, comente membru de sa sotziedade, tenet deretu a sa seguridade sotziale,\nchi est fundada pro otenner su godimentu de sos deretos econòmicos, sotziales e\nculturales indispensàbiles a sa dinnidade e a s'isvilupu lìberu de sa personalidade\nsua, pro more de s'isfortzu natzionale e de sa cooperatzione internatzionale, a pustis\nde aer tentu in contu s'organizatzione e sas richesas de onzi paìsu.\nArtìculu 23\nOnzi pessone tenet deretu a su traballu, a isseperare liberamente su traballu suo, a\ncunditziones de traballu ècuas e chi podant acuntentare, e a sa protetzione contra a sa\ndisocupatzione.\nTotus tenent su deretu, sena peruna discriminatzione, a unu salariu eguale pro unu\ntraballu eguale.\nChie traballat tenet deretu a una paga ècua e chi l'acuntentet, chi asseguret a issu e\na sa famìlia sua un'esistèntzia chi siat cunforma a sa dinnidade umana e cumpretada, si\nsi podet, dae totu sos àteros mèdios de tutela sotziale.\nOnzi pessone tenet su deretu de fundare sindicados paris cun àtere e de intrare in sos\nsindicados pro difender sos interessos suos."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "cede39c16e3457de0f0711bf3e8d2feb",
            "Index": 4,
            "Label": "5",
            "Size": [
                595.0,
                842.0
            ],
            "Text": "Artìculu 24\nOnzi pessone tenet deretu a su pasu e a su disaogu e mescamente a unu lìmite zustu de\nsu tempus de traballu e a lissèntzias periòdicas pagadas.\nArtìculu 25\nOnzi pessone tenet deretu a unu gradu de bida bastante pro l'assegurare sa salude, su\nbonistare suo e su de sa famìlia sua, mescamente pro s'alimentatzione, sa bestimenta,\nsa domo, sas curas mèdicas e finas pro sos servìtzios sotziales indispensàbiles; tenet\nderetu a sa seguridade si est disocupada, malaìda, imbàlida, biuda, betza o si at\npèrdidu sos mèdios suos pro campare a pustis de eventos indipendentes dae sa boluntade\nsua.\nSa maternidade e s'infàntzia tenent deretu a un'azudu e a un'assistèntzia particulare.\nTotu sos pitzinnos, chi siant naschidos foras de su cojuiu o a pustis, godint de sa\nmatessi tutela sotziale.\nArtìculu 26\nOnzi pessone tenet deretu a s'educatzione. S'educatzione depet esser gratuita, a su\nnessi pro s'insinnamentu elementare e fundamentale. S'insinnamentu elementare est\nobrigatoriu. S'insinnamentu tènnicu e professionale depet esser zeneralizadu; s'intrada\na sas iscolas superiores depet esser aperta in egualidade prena a totus, cunforma a su\nmèritu issoro.\nS'educatzione depet punnare a s'isvilupu prenu de sa personalidade umana e a\ns'afortimentu de su respetu de sos deretos de s'òmine e de sas libertades\nfundamentales. Issa depet favorire sa cumprensione, sa toleràntzia e s'amighèntzia\nintre totu sas natziones e totu sos grupos ratziales o reliziosos, comente puru\ns'isvilupu de sas atividades de sas Natziones Unidas pro su mantenimentu de sa paghe.\nBabos e mamas tenent, comente prioridade, su deretu de isseperare sa casta de\neducatzione de dare a sos fizos issoro.\nArtìculu 27\nOnzi pessone tenet su deretu de pigare parte liberamente a sa bida culturale de sa\ncomunidade, de godire de sas artes e de tenner parte in su progressu sientìficu e in\nsos benefìtzios chi nde resurtant.\nOnzi unu tenet su deretu a sa protetzione de sos interessos morales e materiales chi\nderivant dae cale si siat produtzione sientìfica, literària o artìstica de sa cale est\nautore.\nArtìculu 28\nOnzi pessone tenet deretu chi rennet, in àmbitu sotziale e in àmbitu internatzionale,\nun'òrdine fatu a manera chi sos deretos e sas libertades proclamadas in sa\nDecraratzione presente bi podant agatare efetu cumpretu.\nArtìculu 29\nS'individuu tenet deveres cun sa comunidade in ue petzi est possìbile s'isvilupu lìberu\ne prenu de sa personalidade sua."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7239891c98fbaad5de2f8ff86c0c90a7",
            "Index": 5,
            "Label": "6",
            "Size": [
                595.0,
                842.0
            ],
            "Text": "In sa pràtica de sos deretos suos e in su godimentu de sas libertades suas, onzi unu\nest assuzetadu e bia a sas limitatziones istabilidas dae sa leze petzi cun s'intentu de\nassegurare su reconnoschimentu e su respetu de sos deretos e libertades de àtere e cun\nsu fine de atatare sos disizos zustos de sa morale, de s'òrdine pùblicu e de su\nbonistare zenerale in una sotziedade democràtica.\nCustos deretos e libertades no ant a poder, in perunu casu, esser praticados in manera\ncontrària a sos fines e printzìpios de sas Natziones Unidas.\nArtìculu 30\nNon b'at perunu disponimentu de custa Decraratzione chi podat esser interpretadu\ncomente implicante pro un'Istadu, un'aggrupamentu o un'individuu unu deretu cale si\nsiat a si dare a un'atividade o de fagher un'atzione chi punnet a sa distrutzione de\nsos deretos e libertades chi bi sunt proclamados."
        }
    }
}

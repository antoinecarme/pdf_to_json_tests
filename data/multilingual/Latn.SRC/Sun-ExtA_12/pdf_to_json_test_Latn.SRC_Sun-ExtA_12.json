{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470794,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "DECRARATZIONE UNIVERSALE E SOS DERETOSDE S'ÒMINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos membros de sa famìlia umana e de sos\nderetos issoro eguales e inalienàbiles costìtuit su fundamentu de sa libertade, de sa zustìssia e de sa paghe in\nsu mundu,\nCunsiderende chi su misconnoschimentu e su dispretziu de sos deretos de s'òmine ant zutu a atziones de barbaridade\nchi bulluzant sa cussèntzia de s'umanidade e chi sa bènnida de unu mundu in ue sos èsseres umanos ant a esser\nlìberos de faeddare e de creer, liberados dae su terrore e dae sa misèria, est proclamadu comente s'isetu prus\nmannu de s'òmine,\nCunsiderende chi est essentziale chi sos deretos de s'òmine siant garantidos dae unu rezìmene de deretu, a manera\nchi s'òmine non siat custrintu prus, comente remediu estremu, a si bortare contra a sa tirannia e a s'opressione,\nCunsiderende chi est essentziale a animare s'isvilupu de sas relatziones de amighèntzia intre sas natziones,\nCunsiderende chi in sa Carta sos pòpulos de sas Natziones Unidas ant proclamadu torra sa fide issoro in sos\nderetos fundamentales de s'òmine, in sa dinnidade e su balore de sa pessone umana, in s'egualidade de sos deretos\nde sos òmines e de sas fèminas, e chi issos si sunt decrarados dispostos a favorire su progressu sotziale e a\ninstaurare cunditziones mezus de bida in una libertade prus manna,\nCunsiderende chi sos Istados Membros si sunt postos de acordu pro assegurare, in cooperatzione cun\ns'Organizatzione de sas Natziones Unidas, su respetu universale e efetivu de sos deretos de s'òmine e de sas\nlibertades fundamentales,\nCunsiderende chi un'idea comuna de custos deretos e libertades tenet s'importàntzia prus manna pro cumprire custu\nacordu,\ns'Assemblea Zenerale proclamat\ncusta decraratzione universale de sos deretos de s'òmine comente s'ideale comunu chi totu sos pòpulos e totu sas\nnatziones depent sighire pro fagher a manera chi totu sos indivìduos e totu sos òrganos de sa sotziedade, tenende\nsemper in coro custa Decraratzione, s'isfortzent, cun s'amaestramentu e s'educatzione, pro isvilupare su respetu\nde custos deretos e libertades e pro nd'assegurare, cun mesuras progressivas de òrdine natzionale e\ninternatzionale, su reconnoschimentu e s'aplicatzione universales e efetivas, siat in mesu de sas populatziones de\nsos Istados Membros etotu, siat in mesu de cussas de sos territòrios postos suta de sa zurisditzione issoro.\nArtìculu 1\nTotu sos èsseres umanos naschint lìberos e eguales in dinnidade e in deretos. Issos tenent sa resone e sa\ncussèntzia e depent operare s'unu cun s'àteru cun ispìritu de fraternidade.\nArtìculu 2\nOnzi unu podet fagher baler totu sos deretos e totu sas libertades proclamadas in sa Decraratzione presente, sena\ndistintzione peruna, mescamente de ratza, de colore, de sessu, de limba, de relizione, de opinione polìtica o de\nonzi àtera opinione, de orìzine natzionale o sotziale, de cunditzione, de nàschida o de onzi àtera cunditzione.\nIn prus, no at a esser fata peruna distintzione fundada supra s'istatutu polìticu, zurìdicu o internatzionale de\nsu paìsu o de su territoriu dae ue una pessone podet benner, chi custu paìsu o territoriu siat indipendente, suta\ntutela, no autònomu o assuzetadu a una limitatzione cale si siat de soveranidade.\nArtìculu 3\nOnzi individuu tenet deretu a sa bida, a sa libertade e a sa seguràntzia de sa pessone sua.\nArtìculu 4\nNemos at a poder esser mantesu ne in istadu de iscravitùdine, nen de terachiu; s'iscravitùdine e sa trata de sos\niscraos sunt preubidas in totu sas formas.\nArtìculu 5\nNemos at a poder esser assuzetadu a sa tortura, ne a penas o a tratamentos crudeles, inumanos o degradantes.\nArtìculu 6\nOnzi unu tenet su deretu a su reconnoschimentu in onzi logu de sa personalidade zurìdica sua.\nArtìculu 7\nTotus sunt eguales in cara de sa leze e tenent deretu sena peruna distintzione a una tutela eguale de sa leze.\nTotus tenent deretu a una tutela eguale contra a onzi discriminatzione chi diat contraìgher sa Decraratzione\npresente e contra a onzi istigamentu a custa discriminatzione.\nArtìculu 8",
            "Image": "b7f3d7c955eb61c7457bb4c1e689335c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Onzi pessone tenet deretu a unu recursu efetivu a sas zurisditziones natzionales cumpetentes contra a sos atos chi\nbìolant sos deretos fundamentales chi li sunt reconnotos dae sa costitutzione o dae sa leze.\nArtìculu 9\nNemos podet esser arrestadu, impresonadu o esiliadu arbitrariamente.\nArtìculu 10\nOnzi pessone tenet su deretu, in egualidade prena, a fagher intender sa boghe sua ecuamente e publicamente dae unu\ntribunale indipendente e impartziale, chi at a detzider, siat de sos deretos e òbrigos suos, siat de su fundamentu\nde onzi acusa, in matèria penale, direta contra a issa.\nArtìculu 11\nOnzi pessone acusada de un'atzione delituosa si depet cunsiderare innossente finas a cando si nd'at a istabilire\nlegalemente sa neghe in unu protzessu pùblicu in ue ant a esser asseguradas totu sas garantias netzessàrias a sa\ndefensa sua.\nNemos at a poder esser cundennadu pro atziones o omissiones chi, in su mamentu chi sunt istadas fatas, non\ncostituiant un'atu delituosu pro su deretu natzionale o internatzionale. In prus, non s'at a poder imponner peruna\npena prus forte de sa chi fit aplicàbile in su mamentu chi s'atu delituosu est istadu cumpridu.\nArtìculu 12\nNemos at a poder esser ozetu de intromissiones arbitràrias in sa bida privada sua, in sa famìlia sua, in sa domo o\nin sa currispondèntzia sua, nen de atentados a s'onore o a sa reputatzione sua. Onzi pessone tenet deretu a esser\ntutelada dae sa leze contra a custas intromissiones o a custos atentados.\nArtìculu 13\nOnzi pessone tenet su deretu de zirare liberamente e de s'isseperare sa residèntzia in intro de un'Istadu.\nOnzi pessone tenet su deretu de si nch'andare dae unu logu -finas dae su suo-, e de torrare a su logu suo.\nArtìculu 14\nOnzi pessone, si est pessighida, tenet su deretu de si chircare asilu e de otenner asilu in àteros logos.\nCustu deretu non podet esser chircadu si sa pessone est pessighida pro unu crìmine de deretu comunu o pro atziones\ncontràrias a sos fines e printzìpios de sas Natziones Unidas.\nArtìculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de cambiare natzionalidade.\nArtìculu 16\nDae cando sunt baganzos, s'òmine e sa fèmina, sena perunu impedimentu pro sa ratza, sa natzionalidade o sa\nrelizione, tenent su deretu de si cojuare e de si fagher una famìlia. Issos tenent sos matessi deretos in ocasione\nde su cojuiu, a pustis de su cojuiu e in s'ora de s'isparzimentu.\nSu cojuiu s'at a poder fagher petzi cun s'acordu lìberu e prenu de sos isposos.\nSa famìlia est s'elementu naturale e fundamentale de sa sotziedade e tenet deretu a esser tutelada dae sa\nsotziedade e dae s'Istadu.\nArtìculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua.\nArtìculu 18\nOnzi pessone tenet deretu a sa libertade de pessamentu, de cussèntzia e de relizione; custu deretu ìmplicat sa\nlibertade de cambiare relizione o idea, e finas sa libertade de manifestare sa relizione o s'idea sua, a sa sola o\na cumone, siat in pùblicu siat in privadu, cun s'insinnamentu, sas pràticas, su cultu e su cumprimentu de sos\nritos.\nArtìculu 19\nOnzi individuu tenet deretu a sa libertade de opinione e de espressione. Custu ìmplicat su deretu a no esser\npessighidu pro sas opiniones suas e su de chircare, de retzire e de difunder, sena cunsideru de peruna frontera,\nsas informatziones e sas ideas cun onzi zenia de mediu.\nArtìculu 20\nOnzi pessone tenet deretu a sa libertade de reunione e de assotziamentu patzìficu.",
            "Image": "9d244a4c7fb7eb7dfa9b886a4fe89fc2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Nemos podet esser obrigadu a fagher parte de unu sotziu.\nArtìculu 21\nOnzi pessone tenet su deretu de intrare in parte de sa diretzione de sos afares pùblicos de su logu suo, siat\ndiretamente, siat tràmite rapresentantes isseperados liberamente.\nOnzi pessone tenet su deretu de intrare, in cunditziones de egualidade, in sas funtziones pùblicas de su paìsu\nsuo.\nSa boluntade de su pòpulu est su fundamentu de s'autoridade de sos poderes pùblicos; custa boluntade si depet\nespressare cun eletziones onestas chi depent esser fatas periodicamente, cun botu universale eguale e segretu o\ncunforma a una norma ecuivalente chi asseguret sa libertade de botu.\nArtìculu 22\nOnzi pessone, comente membru de sa sotziedade, tenet deretu a sa seguridade sotziale, chi est fundada pro otenner\nsu godimentu de sos deretos econòmicos, sotziales e culturales indispensàbiles a sa dinnidade e a s'isvilupu\nlìberu de sa personalidade sua, pro more de s'isfortzu natzionale e de sa cooperatzione internatzionale, a pustis\nde aer tentu in contu s'organizatzione e sas richesas de onzi paìsu.\nArtìculu 23\nOnzi pessone tenet deretu a su traballu, a isseperare liberamente su traballu suo, a cunditziones de traballu\nècuas e chi podant acuntentare, e a sa protetzione contra a sa disocupatzione.\nTotus tenent su deretu, sena peruna discriminatzione, a unu salariu eguale pro unu traballu eguale.\nChie traballat tenet deretu a una paga ècua e chi l'acuntentet, chi asseguret a issu e a sa famìlia sua\nun'esistèntzia chi siat cunforma a sa dinnidade umana e cumpretada, si si podet, dae totu sos àteros mèdios de\ntutela sotziale.\nOnzi pessone tenet su deretu de fundare sindicados paris cun àtere e de intrare in sos sindicados pro difender sos\ninteressos suos.\nArtìculu 24\nOnzi pessone tenet deretu a su pasu e a su disaogu e mescamente a unu lìmite zustu de su tempus de traballu e a\nlissèntzias periòdicas pagadas.\nArtìculu 25\nOnzi pessone tenet deretu a unu gradu de bida bastante pro l'assegurare sa salude, su bonistare suo e su de sa\nfamìlia sua, mescamente pro s'alimentatzione, sa bestimenta, sa domo, sas curas mèdicas e finas pro sos servìtzios\nsotziales indispensàbiles; tenet deretu a sa seguridade si est disocupada, malaìda, imbàlida, biuda, betza o si at\npèrdidu sos mèdios suos pro campare a pustis de eventos indipendentes dae sa boluntade sua.\nSa maternidade e s'infàntzia tenent deretu a un'azudu e a un'assistèntzia particulare. Totu sos pitzinnos, chi\nsiant naschidos foras de su cojuiu o a pustis, godint de sa matessi tutela sotziale.\nArtìculu 26\nOnzi pessone tenet deretu a s'educatzione. S'educatzione depet esser gratuita, a su nessi pro s'insinnamentu\nelementare e fundamentale. S'insinnamentu elementare est obrigatoriu. S'insinnamentu tènnicu e professionale depet\nesser zeneralizadu; s'intrada a sas iscolas superiores depet esser aperta in egualidade prena a totus, cunforma a\nsu mèritu issoro.\nS'educatzione depet punnare a s'isvilupu prenu de sa personalidade umana e a s'afortimentu de su respetu de sos\nderetos de s'òmine e de sas libertades fundamentales. Issa depet favorire sa cumprensione, sa toleràntzia e\ns'amighèntzia intre totu sas natziones e totu sos grupos ratziales o reliziosos, comente puru s'isvilupu de sas\natividades de sas Natziones Unidas pro su mantenimentu de sa paghe.\nBabos e mamas tenent, comente prioridade, su deretu de isseperare sa casta de educatzione de dare a sos fizos\nissoro.\nArtìculu 27\nOnzi pessone tenet su deretu de pigare parte liberamente a sa bida culturale de sa comunidade, de godire de sas\nartes e de tenner parte in su progressu sientìficu e in sos benefìtzios chi nde resurtant.\nOnzi unu tenet su deretu a sa protetzione de sos interessos morales e materiales chi derivant dae cale si siat\nprodutzione sientìfica, literària o artìstica de sa cale est autore.\nArtìculu 28\nOnzi pessone tenet deretu chi rennet, in àmbitu sotziale e in àmbitu internatzionale, un'òrdine fatu a manera chi\nsos deretos e sas libertades proclamadas in sa Decraratzione presente bi podant agatare efetu cumpretu.\nArtìculu 29\nS'individuu tenet deveres cun sa comunidade in ue petzi est possìbile s'isvilupu lìberu e prenu de sa",
            "Image": "e03b0e3d7fd368f10d1f9dd644354018"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "personalidade sua.\nIn sa pràtica de sos deretos suos e in su godimentu de sas libertades suas, onzi unu est assuzetadu e bia a sas\nlimitatziones istabilidas dae sa leze petzi cun s'intentu de assegurare su reconnoschimentu e su respetu de sos\nderetos e libertades de àtere e cun su fine de atatare sos disizos zustos de sa morale, de s'òrdine pùblicu e de\nsu bonistare zenerale in una sotziedade democràtica.\nCustos deretos e libertades no ant a poder, in perunu casu, esser praticados in manera contrària a sos fines e\nprintzìpios de sas Natziones Unidas.\nArtìculu 30\nNon b'at perunu disponimentu de custa Decraratzione chi podat esser interpretadu comente implicante pro un'Istadu,\nun'aggrupamentu o un'individuu unu deretu cale si siat a si dare a un'atividade o de fagher un'atzione chi punnet\na sa distrutzione de sos deretos e libertades chi bi sunt proclamados.",
            "Image": "463d8378337417b6aadbc0fa01f3f45d"
        }
    }
}

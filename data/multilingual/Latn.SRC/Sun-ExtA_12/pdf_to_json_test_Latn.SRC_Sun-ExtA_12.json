{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470794,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "DECRARATZIONE UNIVERSALE E SOS DERETOSDE S'\u00d2MINE\nProclamada dae sas Natziones Unidas su 10 de nadale de su 1948\n[Preamble]\nCunsiderende chi su reconnoschimentu de sa dinnidade inerente a totu sos membros de sa fam\u00eclia umana e de sos\nderetos issoro eguales e inalien\u00e0biles cost\u00ectuit su fundamentu de sa libertade, de sa zust\u00ecssia e de sa paghe in\nsu mundu,\nCunsiderende chi su misconnoschimentu e su dispretziu de sos deretos de s'\u00f2mine ant zutu a atziones de barbaridade\nchi bulluzant sa cuss\u00e8ntzia de s'umanidade e chi sa b\u00e8nnida de unu mundu in ue sos \u00e8sseres umanos ant a esser\nl\u00ecberos de faeddare e de creer, liberados dae su terrore e dae sa mis\u00e8ria, est proclamadu comente s'isetu prus\nmannu de s'\u00f2mine,\nCunsiderende chi est essentziale chi sos deretos de s'\u00f2mine siant garantidos dae unu rez\u00ecmene de deretu, a manera\nchi s'\u00f2mine non siat custrintu prus, comente remediu estremu, a si bortare contra a sa tirannia e a s'opressione,\nCunsiderende chi est essentziale a animare s'isvilupu de sas relatziones de amigh\u00e8ntzia intre sas natziones,\nCunsiderende chi in sa Carta sos p\u00f2pulos de sas Natziones Unidas ant proclamadu torra sa fide issoro in sos\nderetos fundamentales de s'\u00f2mine, in sa dinnidade e su balore de sa pessone umana, in s'egualidade de sos deretos\nde sos \u00f2mines e de sas f\u00e8minas, e chi issos si sunt decrarados dispostos a favorire su progressu sotziale e a\ninstaurare cunditziones mezus de bida in una libertade prus manna,\nCunsiderende chi sos Istados Membros si sunt postos de acordu pro assegurare, in cooperatzione cun\ns'Organizatzione de sas Natziones Unidas, su respetu universale e efetivu de sos deretos de s'\u00f2mine e de sas\nlibertades fundamentales,\nCunsiderende chi un'idea comuna de custos deretos e libertades tenet s'import\u00e0ntzia prus manna pro cumprire custu\nacordu,\ns'Assemblea Zenerale proclamat\ncusta decraratzione universale de sos deretos de s'\u00f2mine comente s'ideale comunu chi totu sos p\u00f2pulos e totu sas\nnatziones depent sighire pro fagher a manera chi totu sos indiv\u00ecduos e totu sos \u00f2rganos de sa sotziedade, tenende\nsemper in coro custa Decraratzione, s'isfortzent, cun s'amaestramentu e s'educatzione, pro isvilupare su respetu\nde custos deretos e libertades e pro nd'assegurare, cun mesuras progressivas de \u00f2rdine natzionale e\ninternatzionale, su reconnoschimentu e s'aplicatzione universales e efetivas, siat in mesu de sas populatziones de\nsos Istados Membros etotu, siat in mesu de cussas de sos territ\u00f2rios postos suta de sa zurisditzione issoro.\nArt\u00ecculu 1\nTotu sos \u00e8sseres umanos naschint l\u00ecberos e eguales in dinnidade e in deretos. Issos tenent sa resone e sa\ncuss\u00e8ntzia e depent operare s'unu cun s'\u00e0teru cun isp\u00ecritu de fraternidade.\nArt\u00ecculu 2\nOnzi unu podet fagher baler totu sos deretos e totu sas libertades proclamadas in sa Decraratzione presente, sena\ndistintzione peruna, mescamente de ratza, de colore, de sessu, de limba, de relizione, de opinione pol\u00ectica o de\nonzi \u00e0tera opinione, de or\u00eczine natzionale o sotziale, de cunditzione, de n\u00e0schida o de onzi \u00e0tera cunditzione.\nIn prus, no at a esser fata peruna distintzione fundada supra s'istatutu pol\u00ecticu, zur\u00ecdicu o internatzionale de\nsu pa\u00ecsu o de su territoriu dae ue una pessone podet benner, chi custu pa\u00ecsu o territoriu siat indipendente, suta\ntutela, no aut\u00f2nomu o assuzetadu a una limitatzione cale si siat de soveranidade.\nArt\u00ecculu 3\nOnzi individuu tenet deretu a sa bida, a sa libertade e a sa segur\u00e0ntzia de sa pessone sua.\nArt\u00ecculu 4\nNemos at a poder esser mantesu ne in istadu de iscravit\u00f9dine, nen de terachiu; s'iscravit\u00f9dine e sa trata de sos\niscraos sunt preubidas in totu sas formas.\nArt\u00ecculu 5\nNemos at a poder esser assuzetadu a sa tortura, ne a penas o a tratamentos crudeles, inumanos o degradantes.\nArt\u00ecculu 6\nOnzi unu tenet su deretu a su reconnoschimentu in onzi logu de sa personalidade zur\u00ecdica sua.\nArt\u00ecculu 7\nTotus sunt eguales in cara de sa leze e tenent deretu sena peruna distintzione a una tutela eguale de sa leze.\nTotus tenent deretu a una tutela eguale contra a onzi discriminatzione chi diat contra\u00ecgher sa Decraratzione\npresente e contra a onzi istigamentu a custa discriminatzione.\nArt\u00ecculu 8",
            "Image": "b7f3d7c955eb61c7457bb4c1e689335c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Onzi pessone tenet deretu a unu recursu efetivu a sas zurisditziones natzionales cumpetentes contra a sos atos chi\nb\u00ecolant sos deretos fundamentales chi li sunt reconnotos dae sa costitutzione o dae sa leze.\nArt\u00ecculu 9\nNemos podet esser arrestadu, impresonadu o esiliadu arbitrariamente.\nArt\u00ecculu 10\nOnzi pessone tenet su deretu, in egualidade prena, a fagher intender sa boghe sua ecuamente e publicamente dae unu\ntribunale indipendente e impartziale, chi at a detzider, siat de sos deretos e \u00f2brigos suos, siat de su fundamentu\nde onzi acusa, in mat\u00e8ria penale, direta contra a issa.\nArt\u00ecculu 11\nOnzi pessone acusada de un'atzione delituosa si depet cunsiderare innossente finas a cando si nd'at a istabilire\nlegalemente sa neghe in unu protzessu p\u00f9blicu in ue ant a esser asseguradas totu sas garantias netzess\u00e0rias a sa\ndefensa sua.\nNemos at a poder esser cundennadu pro atziones o omissiones chi, in su mamentu chi sunt istadas fatas, non\ncostituiant un'atu delituosu pro su deretu natzionale o internatzionale. In prus, non s'at a poder imponner peruna\npena prus forte de sa chi fit aplic\u00e0bile in su mamentu chi s'atu delituosu est istadu cumpridu.\nArt\u00ecculu 12\nNemos at a poder esser ozetu de intromissiones arbitr\u00e0rias in sa bida privada sua, in sa fam\u00eclia sua, in sa domo o\nin sa currispond\u00e8ntzia sua, nen de atentados a s'onore o a sa reputatzione sua. Onzi pessone tenet deretu a esser\ntutelada dae sa leze contra a custas intromissiones o a custos atentados.\nArt\u00ecculu 13\nOnzi pessone tenet su deretu de zirare liberamente e de s'isseperare sa resid\u00e8ntzia in intro de un'Istadu.\nOnzi pessone tenet su deretu de si nch'andare dae unu logu -finas dae su suo-, e de torrare a su logu suo.\nArt\u00ecculu 14\nOnzi pessone, si est pessighida, tenet su deretu de si chircare asilu e de otenner asilu in \u00e0teros logos.\nCustu deretu non podet esser chircadu si sa pessone est pessighida pro unu cr\u00ecmine de deretu comunu o pro atziones\ncontr\u00e0rias a sos fines e printz\u00ecpios de sas Natziones Unidas.\nArt\u00ecculu 15\nOnzi individuu tenet deretu a una natzionalidade.\nNemos podet esser privadu de sa natzionalidade sua, nen de su deretu de cambiare natzionalidade.\nArt\u00ecculu 16\nDae cando sunt baganzos, s'\u00f2mine e sa f\u00e8mina, sena perunu impedimentu pro sa ratza, sa natzionalidade o sa\nrelizione, tenent su deretu de si cojuare e de si fagher una fam\u00eclia. Issos tenent sos matessi deretos in ocasione\nde su cojuiu, a pustis de su cojuiu e in s'ora de s'isparzimentu.\nSu cojuiu s'at a poder fagher petzi cun s'acordu l\u00ecberu e prenu de sos isposos.\nSa fam\u00eclia est s'elementu naturale e fundamentale de sa sotziedade e tenet deretu a esser tutelada dae sa\nsotziedade e dae s'Istadu.\nArt\u00ecculu 17\nOnzi pessone, sola chi siat o a cumone, tenet deretu a sa propiedade.\nNemos podet esser privadu arbitrariamente de sa propiedade sua.\nArt\u00ecculu 18\nOnzi pessone tenet deretu a sa libertade de pessamentu, de cuss\u00e8ntzia e de relizione; custu deretu \u00ecmplicat sa\nlibertade de cambiare relizione o idea, e finas sa libertade de manifestare sa relizione o s'idea sua, a sa sola o\na cumone, siat in p\u00f9blicu siat in privadu, cun s'insinnamentu, sas pr\u00e0ticas, su cultu e su cumprimentu de sos\nritos.\nArt\u00ecculu 19\nOnzi individuu tenet deretu a sa libertade de opinione e de espressione. Custu \u00ecmplicat su deretu a no esser\npessighidu pro sas opiniones suas e su de chircare, de retzire e de difunder, sena cunsideru de peruna frontera,\nsas informatziones e sas ideas cun onzi zenia de mediu.\nArt\u00ecculu 20\nOnzi pessone tenet deretu a sa libertade de reunione e de assotziamentu patz\u00ecficu.",
            "Image": "9d244a4c7fb7eb7dfa9b886a4fe89fc2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Nemos podet esser obrigadu a fagher parte de unu sotziu.\nArt\u00ecculu 21\nOnzi pessone tenet su deretu de intrare in parte de sa diretzione de sos afares p\u00f9blicos de su logu suo, siat\ndiretamente, siat tr\u00e0mite rapresentantes isseperados liberamente.\nOnzi pessone tenet su deretu de intrare, in cunditziones de egualidade, in sas funtziones p\u00f9blicas de su pa\u00ecsu\nsuo.\nSa boluntade de su p\u00f2pulu est su fundamentu de s'autoridade de sos poderes p\u00f9blicos; custa boluntade si depet\nespressare cun eletziones onestas chi depent esser fatas periodicamente, cun botu universale eguale e segretu o\ncunforma a una norma ecuivalente chi asseguret sa libertade de botu.\nArt\u00ecculu 22\nOnzi pessone, comente membru de sa sotziedade, tenet deretu a sa seguridade sotziale, chi est fundada pro otenner\nsu godimentu de sos deretos econ\u00f2micos, sotziales e culturales indispens\u00e0biles a sa dinnidade e a s'isvilupu\nl\u00ecberu de sa personalidade sua, pro more de s'isfortzu natzionale e de sa cooperatzione internatzionale, a pustis\nde aer tentu in contu s'organizatzione e sas richesas de onzi pa\u00ecsu.\nArt\u00ecculu 23\nOnzi pessone tenet deretu a su traballu, a isseperare liberamente su traballu suo, a cunditziones de traballu\n\u00e8cuas e chi podant acuntentare, e a sa protetzione contra a sa disocupatzione.\nTotus tenent su deretu, sena peruna discriminatzione, a unu salariu eguale pro unu traballu eguale.\nChie traballat tenet deretu a una paga \u00e8cua e chi l'acuntentet, chi asseguret a issu e a sa fam\u00eclia sua\nun'esist\u00e8ntzia chi siat cunforma a sa dinnidade umana e cumpretada, si si podet, dae totu sos \u00e0teros m\u00e8dios de\ntutela sotziale.\nOnzi pessone tenet su deretu de fundare sindicados paris cun \u00e0tere e de intrare in sos sindicados pro difender sos\ninteressos suos.\nArt\u00ecculu 24\nOnzi pessone tenet deretu a su pasu e a su disaogu e mescamente a unu l\u00ecmite zustu de su tempus de traballu e a\nliss\u00e8ntzias peri\u00f2dicas pagadas.\nArt\u00ecculu 25\nOnzi pessone tenet deretu a unu gradu de bida bastante pro l'assegurare sa salude, su bonistare suo e su de sa\nfam\u00eclia sua, mescamente pro s'alimentatzione, sa bestimenta, sa domo, sas curas m\u00e8dicas e finas pro sos serv\u00ectzios\nsotziales indispens\u00e0biles; tenet deretu a sa seguridade si est disocupada, mala\u00ecda, imb\u00e0lida, biuda, betza o si at\np\u00e8rdidu sos m\u00e8dios suos pro campare a pustis de eventos indipendentes dae sa boluntade sua.\nSa maternidade e s'inf\u00e0ntzia tenent deretu a un'azudu e a un'assist\u00e8ntzia particulare. Totu sos pitzinnos, chi\nsiant naschidos foras de su cojuiu o a pustis, godint de sa matessi tutela sotziale.\nArt\u00ecculu 26\nOnzi pessone tenet deretu a s'educatzione. S'educatzione depet esser gratuita, a su nessi pro s'insinnamentu\nelementare e fundamentale. S'insinnamentu elementare est obrigatoriu. S'insinnamentu t\u00e8nnicu e professionale depet\nesser zeneralizadu; s'intrada a sas iscolas superiores depet esser aperta in egualidade prena a totus, cunforma a\nsu m\u00e8ritu issoro.\nS'educatzione depet punnare a s'isvilupu prenu de sa personalidade umana e a s'afortimentu de su respetu de sos\nderetos de s'\u00f2mine e de sas libertades fundamentales. Issa depet favorire sa cumprensione, sa toler\u00e0ntzia e\ns'amigh\u00e8ntzia intre totu sas natziones e totu sos grupos ratziales o reliziosos, comente puru s'isvilupu de sas\natividades de sas Natziones Unidas pro su mantenimentu de sa paghe.\nBabos e mamas tenent, comente prioridade, su deretu de isseperare sa casta de educatzione de dare a sos fizos\nissoro.\nArt\u00ecculu 27\nOnzi pessone tenet su deretu de pigare parte liberamente a sa bida culturale de sa comunidade, de godire de sas\nartes e de tenner parte in su progressu sient\u00ecficu e in sos benef\u00ectzios chi nde resurtant.\nOnzi unu tenet su deretu a sa protetzione de sos interessos morales e materiales chi derivant dae cale si siat\nprodutzione sient\u00ecfica, liter\u00e0ria o art\u00ecstica de sa cale est autore.\nArt\u00ecculu 28\nOnzi pessone tenet deretu chi rennet, in \u00e0mbitu sotziale e in \u00e0mbitu internatzionale, un'\u00f2rdine fatu a manera chi\nsos deretos e sas libertades proclamadas in sa Decraratzione presente bi podant agatare efetu cumpretu.\nArt\u00ecculu 29\nS'individuu tenet deveres cun sa comunidade in ue petzi est poss\u00ecbile s'isvilupu l\u00ecberu e prenu de sa",
            "Image": "e03b0e3d7fd368f10d1f9dd644354018"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "personalidade sua.\nIn sa pr\u00e0tica de sos deretos suos e in su godimentu de sas libertades suas, onzi unu est assuzetadu e bia a sas\nlimitatziones istabilidas dae sa leze petzi cun s'intentu de assegurare su reconnoschimentu e su respetu de sos\nderetos e libertades de \u00e0tere e cun su fine de atatare sos disizos zustos de sa morale, de s'\u00f2rdine p\u00f9blicu e de\nsu bonistare zenerale in una sotziedade democr\u00e0tica.\nCustos deretos e libertades no ant a poder, in perunu casu, esser praticados in manera contr\u00e0ria a sos fines e\nprintz\u00ecpios de sas Natziones Unidas.\nArt\u00ecculu 30\nNon b'at perunu disponimentu de custa Decraratzione chi podat esser interpretadu comente implicante pro un'Istadu,\nun'aggrupamentu o un'individuu unu deretu cale si siat a si dare a un'atividade o de fagher un'atzione chi punnet\na sa distrutzione de sos deretos e libertades chi bi sunt proclamados.",
            "Image": "463d8378337417b6aadbc0fa01f3f45d"
        }
    }
}

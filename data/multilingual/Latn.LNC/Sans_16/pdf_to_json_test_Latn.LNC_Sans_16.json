{
    "MetaData": {
        "Author": null,
        "Creation_Date": 1581791565,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "0551b4636fcb24af567bc852d9951a21",
            "Index": 0,
            "Label": "1",
            "Size": [
                595.0,
                842.0
            ],
            "Text": "DECLARACION UNIVERSALA DELS DRETS HUMANS\nPreambul\nConsiderant que de reconéisser la dignitat inerenta a totes los membres de la familha umana e lors dreches\negals e inalienables constituís lo fondament de la libertat, de la justícia e de la patz dins lo mond,\nConsiderant que de desconéisser e mespresar los dreches de l'òme a menat a de barbaritats otrajantas per la\nconsciéncia de l'umanitat e que l'aveniment d'un mond ont los èssers umans seràn liures de parlar e de creire,\ndeliurats de la terror e de la misèria, es estat proclamat coma l'aspiracion mai nauta de l'òme,\nConsiderant qu'es essencial que los dreches de l'òme siàn aparats per un regime de drech per tal que l'òme siá\npas obligat al suprème recors de se revoltar contra la tirania e l'opression,\nConsiderant qu'es essencial d'encoratjar lo desvolopament de relacions amicalas entre las nacions,\nConsiderant que, dins la Carta, los pòbles de las Nacions Unidas an tornat proclamar lor fe dins los dreches\nfondamentals de l'òme, dins la dignitat e la valor de la persona umana, dins l'egalitat dels dreches dels òmes e\nde las femnas, e que se son declarats resolguts a favorir lo progrès social e a instaurar de melhoras condicions\nde vida dins una libertat mai bèla,\nConsiderant que los Estats Membres se son engatjats a assegurar, en cooperacion amb l'Organisacion de las\nNacions Unidas, lo respecte universal e efectiu dels dreches de l'òme e de las libertats fondamentalas,\nConsiderant qu'una concepcion comuna d'aqueles dreches e libertats es de la màger importància per que se\nrealise plenament aquel engatjament,\nl'Assemblada Generala proclama\nla presenta Declaracion Universala dels Dreches de l'òme"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "9e113fec1fc0045e56b08bf1f12dd7cc",
            "Index": 1,
            "Label": "2",
            "Size": [
                595.0,
                842.0
            ],
            "Text": "coma l'ideal comun que totes los pòbles e las Nacions devon cercar a aténher, per tal que totes los individús e\ntotas las institucions, en gardant de contunh aicesta Declaracion presenta a l'esperit s'efòrcen, per\nl'ensenhament e l'educacion, de desvolopar lo respècte d'aqueles dreches e libertats e d'assegurar, per de\nmesuras progressivas d'òrdre nacional e internacional, la reconeissença e l'aplicacion universalas e efectivas,\ntant demest los pòbles dels Estats Membres coma demest los dels territòris plaçats jos lor jurisdiccion.\nArticle 1\nTotes los èssers umans naisson liures e egals en dignitat e en dreches. Son dotats de rason e de consciéncia e\nse devon comportar los unes amb los autres dins un esperit de fraternitat.\nArticle 2\nTota persona se pòt prevaler de totes los dreches e de totas las libertats proclamada dins la presenta\nDeclaracion, sense cap de distincion de raça, de color, de sèxe, de lenga, de religion, d'opinion politica o\nd'autra mena, d'origina nacionala o sociala, de fortuna, de naissença o de quina autra situacion que siá.\nSe farà pas tanpauc cap de distincion fondada sus l'estatut politic, administratiu e internacional de país o\nterritòri que la persona ne depend juridicament, qu'aquel país o territòri siá independent, jos tutèla, non-\nautonòme o somés a quina limitacion de sobeiranetat que siá.\nArticle 3\nTot individu a drech a la vida, a la libertat e a la seguretat de sa persona.\nArticle 4\nDegun serà pas tengut en esclavatge ni en servitud; l'esclavatge e lo trafic d'esclaus son proïbits dins totas\nlors formas."
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "6f7a396a1d04fc06da5bbab7beecfcf8",
            "Index": 2,
            "Label": "3",
            "Size": [
                595.0,
                842.0
            ],
            "Text": "Article 5\nDegun serà pas somés a la tortura, ni a de penas o tractaments crudèls, inumans o degradants.\nArticle 6\nTota persona, a quin endrech que siá, a drech a la reconeissença de sa personnalitat juridica.\nArticle 7\nTotes son egals davant la lei e an lo drech de n'obténer la meteissa proteccion, sense distincions. Totes an lo\ndrech a una meteissa proteccion contra quina discriminacion que siá que viòle la presenta Declaracion e\ncontra tota provocacion a una tala discriminacion.\nArticle 8\nTota persona a drech a un recors efectiu al prèp de las jurisdiccions nacionalas competentas contra los actes\nque viòlen los dreches fondamentals que li son reconeguts per la constitucion o la lei.\nArticle 9\nDegun pòt pas èsser arrestat, embarrat o exiliat arbitràriament.\nArticle 10\nTota persona a lo drech, en plena egalitat, que sa causa siá recebuda ambe equitat e publicament per un\ntribunal independent e imparcial, que decidirà, siá de sos dreches e obligacions, siá de la legitimat de tota\nacusacion portada contra ela en matèria penala.\nArticle 11\nSe presumís qu'es innocenta tota persona acusada d'un acte delictuós, tant que sa culpablitat es pas estada"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "e7a3b122a92204994d6c2b54761285c1",
            "Index": 3,
            "Label": "4",
            "Size": [
                595.0,
                842.0
            ],
            "Text": "establida legalament al cors d'un procès public ont totas las garentias necessàrias per la siá defensa li seràn\nestadas asseguradas.\nDegun serà pas condemnat per d'accions o d'omissions que, quand foguèron comesas, constituïssián pas un\nacte delictuós segon lo drech nacional o internacional. S'impausarà pas tanpauc cap de pena mai fòrta que la\nqu'èra aplicabla al moment que se cometèt l'acte delictuós.\nArticle 12\nDegun serà pas l' objècte d'intrusions arbitràrias dins sa vida privada, sa familha, son domicili o sa\ncorrespondéncia, ni d'atacs contra son onor e sa reputacion. Tota persona a drech a la proteccion de la lei\ncontra d'intrusions e d'atacs d'aquela mena.\nArticle 13\nTota persona a lo drech de circular liurament e de causir sa residéncia a l'interior d'un Estat.\nTota persona a lo drech d'abandonar tot país, quitament lo sieu, e de tornar dins son país.\nArticle 14\nEn cas de persecucion, tota persona a lo drech de cercar asil e de beneficiar de l'asil dins d'autres païses.\nAquel drech se poirà pas invocar contra una accion judiciària que s'aprendrà vertadièeirament a de crimes de\ndrech comun ou o a d'actes opausats a las finalitats e als principis de las Nacions Unidas.\nArticle 15\nTot individú a drech a un nacionalitat\nDegun pòt pas èsser privat arbitràriament de sa nacionalitat ni del drech de cambiar de nacionalitat."
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "58bdc582fef51452d04d6ed7fe3eb42c",
            "Index": 4,
            "Label": "5",
            "Size": [
                595.0,
                842.0
            ],
            "Text": "Article 16\nTanleu que son maridadors, l'òme e la femna sense cap de restriccion per rason de raça, nacionalitat o\nreligion, an lo drech de se maridar e de fondar una familha. An de dreches egals en çò que pertòca al\nmaridatge, pendent lo maridatge e al moment de sa dissolucion.\nLos maridatge se poirà pas contractar qu'ambe lo consentiment liure e plen dels futurs esposes.\nLa familha es l'element natural e fondamental de la societat e a drech a la proteccion de la societat e de\nl'Estat.\nArticle 17\nTota persona, individualament e collectivament, a drech a la proprietat.\nDegun pòt pas èsser privat arbitràriament de sa proprietat.\nArticle 18\nTota persona a drech a la libertat de pensada, de consciéncia e de religion; aquel drech implica la libertat de\ncambiar de religion ou de cresença, emai la libertat de manifestar sa religion o sa cresença individualament o\nen comun, tant en public coma en privat, per l'ensenhament, la practica, lo culte e l'acompliment dels rites.\nArticle 19\nTot individú a drech a la libertat d'opinion e d'expression, çò qu'implica lo drech d'èsser pas carcanhat per sas\nopinions e lo de cercaer, de recebre e d'espandir, sense consideracion de frontiras, las informacions e las\nidèas per quin mejan d'expression que siá.\nArticle 20\nTota persona a drech a la libertat de reünion e d'associacion pacificas."
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "fd9e1393849510a254c9b73287bfb113",
            "Index": 5,
            "Label": "6",
            "Size": [
                595.0,
                842.0
            ],
            "Text": "Degun pòt pas èsser obligat de far partida d'una associacion.\nArticle 21\nTota persona a lo drech de participar a la direccion del afars publics de son país, siá dirèctament, siá per\nl'intermediairi de representants causits liurament.\nTota persona a drech a accedir, dins de condicions d'egalitat, a las foncions publicas del sieu país.\nLa volontat del pòble es lo fondament de l'autoritat dels poders publics; aquela volontat se deu exprimir\ngràcias a d'eleccions vertadièiras que se tendràn periodicament, al sufragi universal egal amb lo vòte secret o\nun autre procediment equivalent que garentisca la libertat de vòte.\nArticle 22\nTota persona, coma membre de la societat, a drech a la seguretat sociala e a la satisfaccion dels dreches\neconomics, socials e culturals indispensables a sa dignitat e al liure desvolopament de sa personalitat, gràcias\na l'efòrç nacional e a la cooperacion internationala, segon l'organisacion e los mejans de cada país.\nArticle 23\nTota persona a drech al trabalh, a la causida liura de son emplec, dins de condicions equitablas e satisfasentas\nde trabalh e a la proteccion contra lo caumatge.\nTota persona a drech, sense cap de discriminacion, a un salairi egal per un trabalh egal.\nTota persona que trabalha a drech a una paga equitabla e satisfasenta que li assegure, a ela emai a la familha\nuna existéncia confòrma a la dignitat umana e que serà completada, se per cas es necessari, per totes los\nautres mejans de proteccion sociala.\nTota persona a lo drech de fondar, ambe d'autres, de sindicats e de se sindicar per defendre sos interèsses."
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "574b6c6fa2e25f5bfe5cbae5344c470d",
            "Index": 6,
            "Label": "7",
            "Size": [
                595.0,
                842.0
            ],
            "Text": "Article 24\nTota persona a drech al repaus e als lesers e, particularament, a una limitacion rasonabla de la durada del\ntrabalh e a de vacanças periodicas pagadas.\nArticle 25\nTota persona a drech a un nivèl de vida que li assegure la santat e lo benestar a ela e a la siá familha, mai que\nmai pel manjar, lo vestit, lo lòtjament, los suènhs de santat e los servicis socials necessaris; a drech tanben a\nla seguretat en cas de caumatge, malautiá, invaliditat, veusatge, vielhesa, e dins los autre cases que pèrd los\nmejans de se ganhar la vida sense o aver volgut.\nLas maires e los pichons an drech a una ajuda e a una assisténcia especialas. Totes los mainatges, nascut dins\nlo maridatge o fòra maridatge, benefícian de la meteissa proteccion sociala.\nArticle 26\nTota persona a drech a l'educacion. L'educacion deu èsser a gratis, al mens en çò que pertòca a l'ensenhament\nelementari e fondamental. L'ensenhament elementari serà obligatòri. L'ensenhament tecnic e professional\nserà generalisat; l'ensenhament superior serà dubèrt a totes d'un biais parièr, en foncion dels meritis de cadun.\nL'educacion aurà coma finalitat lo plen desvolopament de la personalitat umana e l'afortiment del respècte\nqu'es degut als dreches de l'òme e a las libertats fondamentalas. Deu favorir la compreneson, la tolerància e\nl'amistat entre totas las nacions e totes los grops etnics o religioses, emai los desvolopament de las activitats\nde las Nacions Unidas per manténer la patz.\nSon los parents qu'an, en primièr, lo drech de causir la mena d'educacion que se donarà als mainatges.\nArticle 27"
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "e65af11557f28fe4756cec3fa1d38ce2",
            "Index": 7,
            "Label": "8",
            "Size": [
                595.0,
                842.0
            ],
            "Text": "Tota persona a lo drech de prene part liurament a la vida culturala de la comunitat, de gausir de las arts e de\nparticipar al progrès scientific e als beneficis que ne son la consequéncia.\nL'autor de tota òbra scientifica, literària o artistica a drech a l'aparament dels interèsses morals e materials\nque ne resultan.\nArticle 28\nTota persona a lo drech que s'establisca un òrdre social e ont los dreches e las libertats enonciats dins aicesta\nDeclaracion se pòscan aplicar plenament.\nArticle 29\nTota persona a de devers als respècte de la comunitat, qu'es lo sol endrech ont lo desvolopament liure e\ncomplèt de sa personalitat es possible.\nPer profechar de sos dreches e de sas libertats, tota persona serà pas somesa qu'a las limitacions establidas\nper la lei unicament per assegurar la reconeissença e lo respècte dels dreches e de las libertats dels autres e\nper tal de respectar las justas exigéncias de la morala, de l'òrdre public e del benestar general dins una\nsocietat democratica.\nAquestes dreches e libertats se poiràn pas jamai aplicar contràriament a las finalitats e als principis de las\nNacions Unidas.\nArticle 30\nRes dins aicesta Declaracion se pòt pas interpretar coma que un Estat, un gropament ou un individú auriá\nquin drech que siá d'entreprene una activitat o de realisar una accion ambe la tòca d'avalir los dreches e las\nlibertats que s'i enóncian."
        }
    }
}

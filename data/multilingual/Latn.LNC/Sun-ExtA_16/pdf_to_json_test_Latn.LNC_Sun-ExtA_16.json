{
    "MetaData": {
        "Author": null,
        "Creation_Date": 1581791683,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "91b78c6ead80007772177763cae78a11",
            "Index": 0,
            "Label": "1",
            "Size": [
                595.0,
                842.0
            ],
            "Text": "DECLARACION UNIVERSALA DELS DRETS HUMANS\nPreambul\nConsiderant que de reconéisser la dignitat inerenta a totes los membres de la familha\numana e lors dreches egals e inalienables constituís lo fondament de la libertat, de la\njustícia e de la patz dins lo mond,\nConsiderant que de desconéisser e mespresar los dreches de l'òme a menat a de\nbarbaritats otrajantas per la consciéncia de l'umanitat e que l'aveniment d'un mond ont\nlos èssers umans seràn liures de parlar e de creire, deliurats de la terror e de la\nmisèria, es estat proclamat coma l'aspiracion mai nauta de l'òme,\nConsiderant qu'es essencial que los dreches de l'òme siàn aparats per un regime de\ndrech per tal que l'òme siá pas obligat al suprème recors de se revoltar contra la\ntirania e l'opression,\nConsiderant qu'es essencial d'encoratjar lo desvolopament de relacions amicalas entre\nlas nacions,\nConsiderant que, dins la Carta, los pòbles de las Nacions Unidas an tornat proclamar\nlor fe dins los dreches fondamentals de l'òme, dins la dignitat e la valor de la\npersona umana, dins l'egalitat dels dreches dels òmes e de las femnas, e que se son\ndeclarats resolguts a favorir lo progrès social e a instaurar de melhoras condicions de\nvida dins una libertat mai bèla,\nConsiderant que los Estats Membres se son engatjats a assegurar, en cooperacion amb\nl'Organisacion de las Nacions Unidas, lo respecte universal e efectiu dels dreches de\nl'òme e de las libertats fondamentalas,\nConsiderant qu'una concepcion comuna d'aqueles dreches e libertats es de la màger\nimportància per que se realise plenament aquel engatjament,\nl'Assemblada Generala proclama\nla presenta Declaracion Universala dels Dreches de l'òme\ncoma l'ideal comun que totes los pòbles e las Nacions devon cercar a aténher, per tal\nque totes los individús e totas las institucions, en gardant de contunh aicesta\nDeclaracion presenta a l'esperit s'efòrcen, per l'ensenhament e l'educacion, de\ndesvolopar lo respècte d'aqueles dreches e libertats e d'assegurar, per de mesuras\nprogressivas d'òrdre nacional e internacional, la reconeissença e l'aplicacion\nuniversalas e efectivas, tant demest los pòbles dels Estats Membres coma demest los\ndels territòris plaçats jos lor jurisdiccion.\nArticle 1\nTotes los èssers umans naisson liures e egals en dignitat e en dreches. Son dotats de\nrason e de consciéncia e se devon comportar los unes amb los autres dins un esperit de\nfraternitat.\nArticle 2\nTota persona se pòt prevaler de totes los dreches e de totas las libertats proclamada\ndins la presenta Declaracion, sense cap de distincion de raça, de color, de sèxe, de"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "db67dc9964c215c0a025a3e1aeb47650",
            "Index": 1,
            "Label": "2",
            "Size": [
                595.0,
                842.0
            ],
            "Text": "lenga, de religion, d'opinion politica o d'autra mena, d'origina nacionala o sociala,\nde fortuna, de naissença o de quina autra situacion que siá.\nSe farà pas tanpauc cap de distincion fondada sus l'estatut politic, administratiu e\ninternacional de país o territòri que la persona ne depend juridicament, qu'aquel país\no territòri siá independent, jos tutèla, non-autonòme o somés a quina limitacion de\nsobeiranetat que siá.\nArticle 3\nTot individu a drech a la vida, a la libertat e a la seguretat de sa persona.\nArticle 4\nDegun serà pas tengut en esclavatge ni en servitud; l'esclavatge e lo trafic d'esclaus\nson proïbits dins totas lors formas.\nArticle 5\nDegun serà pas somés a la tortura, ni a de penas o tractaments crudèls, inumans o\ndegradants.\nArticle 6\nTota persona, a quin endrech que siá, a drech a la reconeissença de sa personnalitat\njuridica.\nArticle 7\nTotes son egals davant la lei e an lo drech de n'obténer la meteissa proteccion, sense\ndistincions. Totes an lo drech a una meteissa proteccion contra quina discriminacion\nque siá que viòle la presenta Declaracion e contra tota provocacion a una tala\ndiscriminacion.\nArticle 8\nTota persona a drech a un recors efectiu al prèp de las jurisdiccions nacionalas\ncompetentas contra los actes que viòlen los dreches fondamentals que li son reconeguts\nper la constitucion o la lei.\nArticle 9\nDegun pòt pas èsser arrestat, embarrat o exiliat arbitràriament.\nArticle 10\nTota persona a lo drech, en plena egalitat, que sa causa siá recebuda ambe equitat e\npublicament per un tribunal independent e imparcial, que decidirà, siá de sos dreches e\nobligacions, siá de la legitimat de tota acusacion portada contra ela en matèria\npenala.\nArticle 11\nSe presumís qu'es innocenta tota persona acusada d'un acte delictuós, tant que sa\nculpablitat es pas estada establida legalament al cors d'un procès public ont totas las\ngarentias necessàrias per la siá defensa li seràn estadas asseguradas."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "34c49c26f38e6d717b7824d175cbe93f",
            "Index": 2,
            "Label": "3",
            "Size": [
                595.0,
                842.0
            ],
            "Text": "Degun serà pas condemnat per d'accions o d'omissions que, quand foguèron comesas,\nconstituïssián pas un acte delictuós segon lo drech nacional o internacional.\nS'impausarà pas tanpauc cap de pena mai fòrta que la qu'èra aplicabla al moment que se\ncometèt l'acte delictuós.\nArticle 12\nDegun serà pas l' objècte d'intrusions arbitràrias dins sa vida privada, sa familha,\nson domicili o sa correspondéncia, ni d'atacs contra son onor e sa reputacion. Tota\npersona a drech a la proteccion de la lei contra d'intrusions e d'atacs d'aquela mena.\nArticle 13\nTota persona a lo drech de circular liurament e de causir sa residéncia a l'interior\nd'un Estat.\nTota persona a lo drech d'abandonar tot país, quitament lo sieu, e de tornar dins son\npaís.\nArticle 14\nEn cas de persecucion, tota persona a lo drech de cercar asil e de beneficiar de l'asil\ndins d'autres païses.\nAquel drech se poirà pas invocar contra una accion judiciària que s'aprendrà\nvertadièeirament a de crimes de drech comun ou o a d'actes opausats a las finalitats e\nals principis de las Nacions Unidas.\nArticle 15\nTot individú a drech a un nacionalitat\nDegun pòt pas èsser privat arbitràriament de sa nacionalitat ni del drech de cambiar de\nnacionalitat.\nArticle 16\nTanleu que son maridadors, l'òme e la femna sense cap de restriccion per rason de raça,\nnacionalitat o religion, an lo drech de se maridar e de fondar una familha. An de\ndreches egals en çò que pertòca al maridatge, pendent lo maridatge e al moment de sa\ndissolucion.\nLos maridatge se poirà pas contractar qu'ambe lo consentiment liure e plen dels futurs\nesposes.\nLa familha es l'element natural e fondamental de la societat e a drech a la proteccion\nde la societat e de l'Estat.\nArticle 17\nTota persona, individualament e collectivament, a drech a la proprietat.\nDegun pòt pas èsser privat arbitràriament de sa proprietat.\nArticle 18\nTota persona a drech a la libertat de pensada, de consciéncia e de religion; aquel"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e6e29349fbadfe6236331c39ab2b6fbe",
            "Index": 3,
            "Label": "4",
            "Size": [
                595.0,
                842.0
            ],
            "Text": "drech implica la libertat de cambiar de religion ou de cresença, emai la libertat de\nmanifestar sa religion o sa cresença individualament o en comun, tant en public coma en\nprivat, per l'ensenhament, la practica, lo culte e l'acompliment dels rites.\nArticle 19\nTot individú a drech a la libertat d'opinion e d'expression, çò qu'implica lo drech\nd'èsser pas carcanhat per sas opinions e lo de cercaer, de recebre e d'espandir, sense\nconsideracion de frontiras, las informacions e las idèas per quin mejan d'expression\nque siá.\nArticle 20\nTota persona a drech a la libertat de reünion e d'associacion pacificas.\nDegun pòt pas èsser obligat de far partida d'una associacion.\nArticle 21\nTota persona a lo drech de participar a la direccion del afars publics de son país, siá\ndirèctament, siá per l'intermediairi de representants causits liurament.\nTota persona a drech a accedir, dins de condicions d'egalitat, a las foncions publicas\ndel sieu país.\nLa volontat del pòble es lo fondament de l'autoritat dels poders publics; aquela\nvolontat se deu exprimir gràcias a d'eleccions vertadièiras que se tendràn\nperiodicament, al sufragi universal egal amb lo vòte secret o un autre procediment\nequivalent que garentisca la libertat de vòte.\nArticle 22\nTota persona, coma membre de la societat, a drech a la seguretat sociala e a la\nsatisfaccion dels dreches economics, socials e culturals indispensables a sa dignitat e\nal liure desvolopament de sa personalitat, gràcias a l'efòrç nacional e a la\ncooperacion internationala, segon l'organisacion e los mejans de cada país.\nArticle 23\nTota persona a drech al trabalh, a la causida liura de son emplec, dins de condicions\nequitablas e satisfasentas de trabalh e a la proteccion contra lo caumatge.\nTota persona a drech, sense cap de discriminacion, a un salairi egal per un trabalh\negal.\nTota persona que trabalha a drech a una paga equitabla e satisfasenta que li assegure,\na ela emai a la familha una existéncia confòrma a la dignitat umana e que serà\ncompletada, se per cas es necessari, per totes los autres mejans de proteccion sociala.\nTota persona a lo drech de fondar, ambe d'autres, de sindicats e de se sindicar per\ndefendre sos interèsses.\nArticle 24\nTota persona a drech al repaus e als lesers e, particularament, a una limitacion\nrasonabla de la durada del trabalh e a de vacanças periodicas pagadas."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8814974e5071e3559c508f043453b7e2",
            "Index": 4,
            "Label": "5",
            "Size": [
                595.0,
                842.0
            ],
            "Text": "Article 25\nTota persona a drech a un nivèl de vida que li assegure la santat e lo benestar a ela e\na la siá familha, mai que mai pel manjar, lo vestit, lo lòtjament, los suènhs de santat\ne los servicis socials necessaris; a drech tanben a la seguretat en cas de caumatge,\nmalautiá, invaliditat, veusatge, vielhesa, e dins los autre cases que pèrd los mejans\nde se ganhar la vida sense o aver volgut.\nLas maires e los pichons an drech a una ajuda e a una assisténcia especialas. Totes los\nmainatges, nascut dins lo maridatge o fòra maridatge, benefícian de la meteissa\nproteccion sociala.\nArticle 26\nTota persona a drech a l'educacion. L'educacion deu èsser a gratis, al mens en çò que\npertòca a l'ensenhament elementari e fondamental. L'ensenhament elementari serà\nobligatòri. L'ensenhament tecnic e professional serà generalisat; l'ensenhament\nsuperior serà dubèrt a totes d'un biais parièr, en foncion dels meritis de cadun.\nL'educacion aurà coma finalitat lo plen desvolopament de la personalitat umana e\nl'afortiment del respècte qu'es degut als dreches de l'òme e a las libertats\nfondamentalas. Deu favorir la compreneson, la tolerància e l'amistat entre totas las\nnacions e totes los grops etnics o religioses, emai los desvolopament de las activitats\nde las Nacions Unidas per manténer la patz.\nSon los parents qu'an, en primièr, lo drech de causir la mena d'educacion que se donarà\nals mainatges.\nArticle 27\nTota persona a lo drech de prene part liurament a la vida culturala de la comunitat, de\ngausir de las arts e de participar al progrès scientific e als beneficis que ne son la\nconsequéncia.\nL'autor de tota òbra scientifica, literària o artistica a drech a l'aparament dels\ninterèsses morals e materials que ne resultan.\nArticle 28\nTota persona a lo drech que s'establisca un òrdre social e ont los dreches e las\nlibertats enonciats dins aicesta Declaracion se pòscan aplicar plenament.\nArticle 29\nTota persona a de devers als respècte de la comunitat, qu'es lo sol endrech ont lo\ndesvolopament liure e complèt de sa personalitat es possible.\nPer profechar de sos dreches e de sas libertats, tota persona serà pas somesa qu'a las\nlimitacions establidas per la lei unicament per assegurar la reconeissença e lo\nrespècte dels dreches e de las libertats dels autres e per tal de respectar las justas\nexigéncias de la morala, de l'òrdre public e del benestar general dins una societat\ndemocratica.\nAquestes dreches e libertats se poiràn pas jamai aplicar contràriament a las finalitats\ne als principis de las Nacions Unidas."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "42d3aa3921c04ef86709e63f1792e4f5",
            "Index": 5,
            "Label": "6",
            "Size": [
                595.0,
                842.0
            ],
            "Text": "Article 30\nRes dins aicesta Declaracion se pòt pas interpretar coma que un Estat, un gropament ou\nun individú auriá quin drech que siá d'entreprene una activitat o de realisar una\naccion ambe la tòca d'avalir los dreches e las libertats que s'i enóncian."
        }
    }
}

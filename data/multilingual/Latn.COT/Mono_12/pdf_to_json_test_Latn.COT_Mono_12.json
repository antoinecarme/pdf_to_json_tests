{
    "MetaData": {
        "Author": null,
        "Creation_Date": 1581467608,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "05828d6e6ce1be80b2547322dcd4d9f2",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ovegarataca 10 de diciembre 1948, icapiocajiaca oshequini caquintepae poneaguetanquitsica\nmaasano quepatsipaequi. Icantajitiri \"La Asamblea General de las Naciones Unidas\".\nIriojiaqueate capiocajianquitsi itigancanepae imajirotejia iriatimpa. Ivetsatacojiacaroqueate\ntioncanentsipae tioncanquitsica acaniqui paperiqui. Icanque ocameetsataque antajiaquero maasano\nocatica itioncacotaqueca. Tee oncameetsateji inchoocataque tsaneapi tsatacaj ironeca. Aisa\nicanque ocameetsataque antioncajiaqueneri maasanovio caquintepae iguenquetsatsarequi iriatimpa\nintsaj iaquenij i te. Ocameetsataque avaraaquero quereocagueti ichoocajiguigueti caquinte\nontaniqui iquintenipaequi, shicoipaequi, querocagueti. Ocameetsataquequeate antsatacaajiaqueri\nmaasano agonoropae cantaguetanquitsica ocaniqui tioncanentsiqui, intsamajajiaqueronijite.\nQUERO ANCOTAVACAAJIAQUEMPANI MAASANO CAQUINTE ANCHOOCMIAQUENIJI CAMEETSA\nJero oca iroqueti anquenqueajiaque:\nAriqueate aquejetavacaajiaca maasano. Anintajiaque anchoocajiaque cameetsa. Tee oncameetsateji\niromperanajiacaji itsipapae, tee oncameetsatej iramataviij iacaj i, tee oncameetsatej i\niraacaantsiitacaj i, tee oncameetsatej i irashimirintaj iacaj i. Aatogueti itsatiro maasano\ncaquinte ocatica tioncanquitsica, aato achoocajigui cameetsa.\nAtsajiaque caaviji ocameetsamajaque ancavintsaajiaqueri itsipapae caquintepae. Irooquea\ncotanquitsi chooca atsipetacaaj iacarica i tsipapae. Teequeate oncameetsateji. Tee\namejiguemparoji yantajiguica iriatimpa. Tee anintaj igueji inchoocaque catsimatashitacaj ineca\narigueti anquenquetsajiaquero quejetaroca aninque antsavetacotanqueri Aapani Irioshi. Tee\noncameetsateji irinijashinaj icaji. Ocameetsataque anquemisantajiaquero taaca opajitapae\nanintajiaqueca. Tee anintajigue inchoocaque catsimatimentacajironeca, iroguenti anintajiaque\nanchoocaque cameetsa, aatoquea ashoshoguitetimentiro taacaopajitapae. Aisa anintajiaque\nonchoocaguetaque ashecapae, avatsacaropae, maasano, aatonijite ashimampoancajiga.\nAtsajiaquequeate aisa ocameetsataque impigamentajiacaji irira majirontaguetatsica aisa coareta,\nmaasano. Teequeate oncameetsateji incatsimatashicaji. Aisa arica incatsimatashij iacaj i\nitsipapae, ocameetsataque iramicaj iamaj irote, aatoquea yoguishinej iri catsimajiacajinemeca,\nmana irogameetsantavaqueri, aatoniji maasano acatsimatavacaga.\nAtsajiaquequea aisa ocameetsataque incavintsajavacaajiaquempa maasano caquinteguetatsica.\nAriqueate aquejetavacaajiaca: chooca cameetsaguetatsica anintajiaqueca. Irootaquequea\nacapiocantajiacaca ocaniqui, aquenaguepojaque maasano guinteninintsipaequi. Icameetsajiaque\nmaasano caquinte: tee oncameetsateji anaaqueri, tee oncameetsateji ashirontimentempari.\nChoocaqueate amejigaca aisaquea anintajiaqueca maasano: shirampari, manquigarentsi, maasano.\nAnintajiaque anchoocajiaque cameetsa onchoocaguetanaquenijite anintaguequeca.\nAroguentiqueate itigancanejia agonoropae ontaniqui aguintenipaequi, acoraquepinijiaque acaniqui\natsatacaavacaajica. Atsipajiacaca Naciones Unidas, maasano anintajiaque aguishinejajiaqueri\nmaasano caquintepae icoacocaca aisa aguishineavacaajiaquempa cameetsaguetatsica amejiacaca. Tee\noncameetsateji amperanajiguemparigueti itsipa.\nAriqueate ocameetsataque antioncajiaqueneri maasano caquintepae ocatica anejaguequeca cameetsa.\nOcameetsataque irimajiaquero maasano caquinte: tee oncameetsateji inchoocate\ntsaneaquemparineca.\nIrootaquequeate notioncantajiacaroca naatimpavio\nASAMBLEA GENERAL\nocatica cantajiacajineca:\n\"Quero Ancotavacaajiaquempani Maasano Caquinte Anchoocajiaqueniji Cameetsa\" Choocaquea\nnoncamantajiaquerica maasano caquintepae, querocagueti ichoocajiguigueti aisa querocagueti\nocantagueta iguenquetsatsare iriatimpa. Ocameetsataque inquenquejaquero maasano caquinte\nocatica notioncaqueca, incavintsajantajiaquemparica itsipapae. Aisaquea ocameetsataque\nantsatacaajiaqueri maasano caquintepae, querocagueti ichoocaguetigueti.\nAntsajiaqueca 1\nAquejetavacaajiaca maasano caquinte. Chooca aquenquejantaca maasano, chooca amejigaca,\natsajiaque taaca opajitapae ocameetsataque antajiguica. Tee oncameetsateji\niromperaperanajicaji, tee oncameetsateji irogashinoncajajiacaji. Jero cameetsatatsica aavacaj\naiaquempa.\nAntsajiaqueca 2\nAnintajiaque intsajiaquero maasano caquinte ocatica cameetsaguetatsica ationcacotaqueca. Tee\noncameetsatej intsaneacotaquemparo. Aritari aquejetavacaajiaca, aato acantimentiri itsipapae:"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f0036630cf2f204f9f6df9c1083b24f7",
            "Index": 1,
            "Label": "2",
            "Size": [
                595.0,
                842.0
            ],
            "Text": "\"Aato noguishinejimpi aviatimpa. Picantashitatiaca tee nogonorontempij i, ocantashitatiaca\npitsino, aviatimpa manquigarentsi, ocantashitatiaca piguenquetsatsare, ocantashitatiaca\npiquemisanqueca, piponeacaquea otsipapaequi quepatsi, tee pashintajarantempaji, tee pimaj\nirontempaj i, tee pincameetsateji\". Tee oncameetsatej i ancanquegueti ocaticapae, iroguenti\nocameetsataque anquejetavacajaiaquempa maasano.\nAisati, querocagueti aponeaca, querocagueti icocani imaj irontacagueti amaj irojiate,\nquerocagueti ococani icantacaantaqueca aato itsaneacotapitsaj itaj iro oca tioncacotanquitsica.\nArigueti irimajirontaquempa poneanquitsica jmm aisa iricatica choocatimocajica aato\nitsaneacotapitsatajiro ocatica.\nAntsajiaqueca 3\nTee oncameetsateji irimetojajitaji, tee oncameetsateji iroguiaashijitacaji, tee oncameetsateji\nirantsipetacaashijitacaji.\nAntsajiaqueca 4\nTee oncameetsateji irinoshicajitajeri caquinte romperanajiaquempariqueate\nincatsiquetacaantajiaquemparicate. Tee oncameetsateji incatsiquetacaaqueri teeca irininteji\nincatsiquete. Ocameetsataque irovegarajiqueri maasano catsiquetimotantatsica.\nAntsajiaqueca 5\nTee oncameetsateji inquemacatsicatacajaiqueri caquinte, aato aquejetacagari caarica\ncaquintetatsi. Tee oncameetsatej i irishimampojancacajaiquempari, tee oncameetsateji\nimpashiventacajaiquempari.\nAntsajiaqueca 6\nCaquintetari anajiaque, aquejetavacaajiaca. Tee oncameetsateji incantajiacaji majirontatsica\ngobierno, coareta aisa joese: \"Tee aviro caquinte. Tee pinquejetenaji naatimpa\".\nAntsajiaqueca 7\nArimaja aquejetavacaajiaca. Ocameetsataque incavintsaj ajiacaj i maasano itigancanepae gobierno\nmajirontatsica anquejetantajiaquemparica maasano itsipapae. Itioncacaanqueca majirontatsica\namitacoj iacaj aatimpajia maasano. Tee oncameetsateji incantajiacajigueti, \"Tee pincameetsateji\naviatimpa tee pinquejetenaji\".\nAntsajiaqueca 8\nChooca itioncacaanqueca majirojiatsica anquemisanqueca. Iroquetica pariacaroca opajita\n\"constitución\". Onchoocavetaquempa otsipapae \"ley\" aato avishiro \"constitución\". Maasano\ncaquintej ia iraavej aque iraventaquemparo leyepae aisa \"constitución\". Inchoocaquegueti\nnintatsineca intsaneapitsacajiro, cameetsaquea incantacoventajiacajiqueate irira\nmajirontaguetatsica. Tee oncameetsateji iroguishinejaqueri atsipetacaaj iacaj ineca.\nAntsajiaqueca 9\nTeegueti onchoocateji antaqueca tee oncameetsateji iraashitanacaji coareta, tee oncameetsateji\niroguiaashij itacaji. Aisa tee oncameetsateji iraashiitanacaji otsipaqui quepatsi.\nAntsajiaqueca l0\nChoocagueti cantanquitsineca ochoocati caarica cameetsaguetatsica antaqueca, ocameetsataque\ninchoocate caarica catsimataj ineca, incoacotacaantaj iacaj i. Irira caarica catsimatatsi\niriotaquequea iriomajaia icantajitica irira cantacovencajineca. Incoacocajigueti aato yaaveji\napaniro irisenacaquempa, inquemavaqueronijite taaca nintanquitsine.\nAntsajiaqueca 11\nArigueti inchoocate caquinte intsavetacocaji incante: \"Chooca yantaqueca poguijagueri\",\nirooqueate cotanquitsi tee oncameetsatej i incantsitaquempagueti maj irontatsica: \"Arimaja,\nchooca yantaqueca\". Iroquetita incoacomaj acaj inquemisancaji aatimpa aisa itsipavio intsamaj\natantaj iavaquempaca quero ococani maasano. Ocameetsataque intsajiaqueroqueate maasano\nagonoropae, aatonij ite yatsipetacaashitaji.\nArigueti onchoocaque antaguetica caarica icantacoti amajirote, iroompaquea incancajigueti\namajirQtepae tee oncameetsatej i ocatica antaguetaqueca, irooqueate cotanquitsi tee\noncameetsateji incatsimatimencaj iro ocatica antsitacaca coramani. Pamenero, coramani antaquero\ntequerotagueti intioncacaanteroji. Ari oquejetaca, arigueti irogaaquero ovegaratagueti teegueti\ninquemisantaji teroj i tioncacotanquitsica \"ley\", aato ogaga coramanitica iroquetica yantaque\ntequerotagueti irogagueroji."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "1621e32b590c9b67b1ac80abdc202c4d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Antsajiaqueca 12\nTee oncameetsateji irasereashijitacajigueti aatimpa aisa arijanitepaejaniqui, aisaquea tee\noncameetsatej inquijashijipojemparogueti atsovironaquite irasereapojacaji. Tee oncameetsatej\nirampatsajavantashijitemparo antioncagueteca, aisa aato iticaacoj itiro. Aato\nacantacotashitaritsi itsipa, ishirontimentashijitaritsi. Ocameetsataque irivetsatacoventacaji\nirira amajirotepae, aisa onchoocataque tioncarentsi \"ley\" pigamencajineca.\nAntsajiaqueca 13\nCameetsavaeque anquenaguetanaque querocagueti ontaniqui aguepatsitequi. Tee oncameetsateji\nintsaneapitsaj icajiro.\nAninquegueti oanaque otsipapaequi quepatsi, tee oncameetsateji inticaavaquempa amajirotepae.\nAisaqueate aninquegueti ancoraquetajegueti ampiajegueti aguepatsitequi tee oncameetsateji\nintsaneapitsatajiro amaj irote.\nAntsajiaqueca 14\nAriguetiquea incatsimatashijiacaji agonoropae aatimpa ontaniqui aguepatsitequi\nocameetsamajataque incavintsajaj iavacaj iqueate itsipapae caquinte ontaniqui iguepatsitequi\niriatimpa.\nIrooqueate cotanquitsi arigueti antaquero caarica cameetsatatsica aguepatsitequi, aato aj iquej\nincavintsajaj iavacaj i itsipapae caquinte.\nAntsajiaqueca 15\nOcameetsataque agonorontaj iaquempari maasano savicajiatsica aguepatsitequi.\nTee oncameetsateji incantashij itacaj i amaj irotepae: \"Tee aviatimpa nogonorontempiji\". Aisa\ntee oncameetsateji incancaj i: \"Aato noguishinej impitsi pigonoronquempari itsipapae caquinte\".\nAntsajiaqueca 16\nArigueti inquenquevaritapojaquegueti shirampari aisa manquigarentsi, iraavejaque irague\naisaquea ocameetsaque inchoocataque irijanitepae. Tee oncameetsatej i incantajiqueri: \"Tee\npigonorontenaj i, aato paguitsi; ocantashita piquemisanqueca: aato paguitsi\". Iroguenti\nmanquigarentsi onquej etaquempari shirampari, aavejaque oncanqueri shirampari oninquegueti\nagueri; aisa arigue ti aaqueri onquejetaquempari aisa aavejaque oncanque oninquegueti\nompishoncanajeri.\nTeegueti irininque shirampari irague aisa teegueti oninque manquigarentsi ague, tee\noncameetsateji iromperanajiquempari iraavacaajiaquempa.\nCaaviji ocameetsamajati antsipajiaquempari arijanite aisa aguempeane, quisho oavacaaquempa\nquempeji. Amitacotavacaaquempa aatoniji atij aitavacaaj iga, ari inquejetaquempa iriatimpa\nmajirontatsica iramitacoj iacaj aatoniji atijaitavacaga.\nAntsajiaqueca 17\nOcameetsataque irashintaguetaquempa maasano caquinte. Ocameetsaque irashintaquempa apaniropae\naisa irininquegueti intsipajiaquempari itsipapae irashintajiaquemparo maasano.\nTee oncameetsateji iraapitsatashitaquempari intati irajaararo.\nAntsajiaqueca 18\nOcameetsataque anquenquejero taaca opajitapae anintaj iaqueca aisa ocameetsataque\nantsarovenquempari Aapani Irioshi arigueti aninque. Tee oncameetsateji incatsimatimencajiro\namajirote. Aninquegueti ancantashitatijajero aguemisanqueca, aisa ocameetsataque aato\nicantimentantiro. Ocameetsataque amajiaquero apaniro, aisa ocameetsaque antsipajiaquempari\nmaasano agonoropae, aavejanquemparoca. Ocameetsaque antsatacaajiaqueri itsipapae, aisa\nantaquero inintacaacajica atsaroventajiacaca.\nAntsajiaqueca 19\nOcameetsataque anquenquejero taaca opajitapae anintaguequeca aisa ancamanqueri itsipapae; tee\noncameetsateji incatsimatimencajiro aato yasereimentajiro taacaopajitapae anquenquejaque.\nOcameetsataque antsatacaajiaqueri aisa choocajiatsica otsipapaequi quepatsi.\nAntsajiaqueca 20\nOcameetsataque ancapiocajiaquempa antsatacaavacaaj iaquempa. Tee oncameetsatej i\nincantimencajiro. Cotanquitsi aato iro acapiocashitimentari caquinte agashinoncaaqueri."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "5ace9aebdd4c7be5198506593afb61eb",
            "Index": 3,
            "Label": "4",
            "Size": [
                595.0,
                842.0
            ],
            "Text": "Aatogueti ininti itsipa intsipatacaji aato aaveji asereguiri, aato amperatari.\nAntsajiaqueca 21\nOcameetsataque ancamanqueri amajirote taacaopaj itapae anintaj iaqueca irantaj jaqueca.\nIroguenti ancamantamajaqueri aatimpa: teegueti anejeri aatimpa, ancoguiaqueri agonoro\nantigaranqueri incamantaj iaqueri iriatimpa.\nChooca oshequi yantajiaqueca irira majirontatsica aisa itigarancanejia yamitacojiacajigueti.\nOcameetsataque iramitacoj iacaji maasano, aquejetavacaaj iacatari.\nTee oncameetsateji irimajirontashitaquempa amajirotepae, iroguenti ocameetsataque ancoguiaj\niaqueri amajirontajiaquempaca. Maasano ancojaiaque avotataqueri. Ocameetsataque irishinejiacaji\nampijitapiniquero ancanque quericaca aninqueca irimajirontacojiacaji. Ocameetsataque\nantioncaquero, tee oncameetsateji intsaque majirontatsica quericaca caarica nintatsi\nirimajirontempa aatonij i icatsimatiritsi.\nAntsajiaqueca 22\nOcameetsaque incavintsajavacaajiaquempa maasano choocaj iatsica iguinteniqui aisa otsipapaequi\nguinteninintsi, tee oncameetsateji irishimampoj ancaj iaquempa aparopae. Chooca acoacoj iacaca:\nasheca, ajaararo; anintaj iaque agonoropae ancavintsajaiaqueri; anintaj iaque aisa\namaguetaquero amejigaca. Tee oncameetsateji intsaneapitsatajiro.\nAntsajiaqueca 23\nOcameetsataque onchoocaque querocagueti ancatsiquequeca iroca otsipa antaguequeca\nocancaniqueate amanantanquemparoca acoacoguetacaca. Ocameetsataque ancoguiaquero aatimpa\nquerocaca antapiniqueca, tee oncameetsateji incamancaji itsipapae taaca opajita antaguetaque.\nIriraquea camanquerica catsiquej iatsica aato yatsipetacaashitari cameetsaniji irantajiaque.\nIrininquegueti itsipa onchoocaque irantane, ora cotanquitsi aatogueti ochoocati irantane,\ncameetsa iramiqueri itsipapae.\nArigueti anquejetaquempari itsipapae ancatsiquejiaque, ocameetsataque irimoflcaraqueri\nquenapapana irovegarajiacajica.\nArigueti ancatsiquete cameetsataque irovegaramajacaji irira acatsiquetaqueneca aatoniji\natsipetashita intati aisa aatoniji yatsipejiaro itase arijanitepae jero aisa aguempeane.\nAncatsiquevetaquempa cotanquitsi aatogueti imoncaratari quenanpapana arijanitepae cameetsa\nitsipa iramicaji.\nIncatsiquetacajaiacajigueti itsipa aato iticacagaji arigueti aninte ancapiocavacaajiaquempa\ncameetsaniji ancantajiaque irovegaramajaiacaji, irogueti ancantajiaque, \"Nomagorejaquiteta\ntampatica\", iroca otsipa ancantaj iaque.\nAntsajiaqueca 24\nOcameetsataque iroguishinejajiacaji catsiquetacaacajica amagorejajiaque. Tee oncameetsateji\nincatsiquetacaapinijiacaji ancantacoguitempani savincaguiteriqui. Cameetsa iroguishinejajiacaji\namagorejajiaque apaniropae savincaguiteri, fiesta, aisa irovegarajiacaji oquejetaca\nacatsiquejiaque.\nAntsajiaqueca 25\nMaasano anintajiaque asheca, avatsacaro, atsovironaquite aisa aavintarontsi. Arigueti\nancatsiqueteneri itsipa ocameetsataque irovegaratacaji quenapapana avegaratantaquemparoca\nmaasano acoacojiacaca aisa ocoacocaca aguempeane aisa arijanitepae. Aisa teegueti amatajeroji\nancatsiquete, aisa arigueti anquenquevaritanaje ocameetsataque onchoocaque acoacojiacaca. Aisa\nocameetsataque onchoocaque ocoacoj iacaca ora metoj acoro.\nOcameetsataque ancavintsajamajaiaquero manquigarentsi choocatatsica orijanite aisa\nancavintsajamaj aiaqueri chaajaniquiripae, maasano. Ari anquejetacaajiaquempari\nancavintsajaqueri chaajaniquiripae jocacori, ari anquejetacaaj iaquempari itsipapae teeca\nirojocacojiguete.\nAntsajiaqueca 26\nOcameetsataque onchoocaque shicoi intsatacaantajitaquemparica maasano caquintepae. Arigueti\ninquijaque primariaqui, tee oncameetsateji irovegaraquero inquijantaquempaca shicoiqui.\nOcameetsataque aisa intigarancaqueri inquijaque, tee oncameetesateji irisotogue irosati\ninteroncanaquero primaria. Ocameetsataque onchoocaque otsipapae shicoi intsatantaquempaca\nagonoropae mecanica, agropecoaria, taacaopajitapae. Ocameetsataque onchoocate alsa Universidad\ninquijantempaca tsamajaqueroca tioncanentsi. Arica irovegaraquero iriatimpa irira\nquijajiatsica."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "c46b795c030b4c29110616912baf6946",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ocameetsataque ogamejiaqueri quijajiatsica shicoi intsatantaquempa quero incoquempa\ninchoocatantajiaquempaca cameetsa, incavintsajantajiaquemparica itsipapae aisa\niriguishinejantaj iaquemparica itsipapae inchoocaque cameetsa. Caaviji ocameetsataque\nancavintsaj aj iaqueri itsipapae, aavacajajiaquempa. Aato acatsimatashitaritsi coraquej iatsica\notsipaqui quepatsi vetsatantaguetaroca otsipapae quenquetsatsarentsi. Aisa aato\nacatsimatashiguetari cantashitatiatsica itsinoqui, aisa irira caarica quejejiacajica\niquemisanque. Ocameetsataque amitacoj iaqueri maasano caquinte, aavacaj aj iaquempa,\nanchoocajiaque cameetsa.\nIrira ashintarica irijanitepae iriotaque cantanquitsineca querocagueti intigancaqueri\nirijanitepae inquij antempaca shicoi.\nAntsajiaqueca 27\nCameetsataque irininquegueti caquinte intsipaj iaquempari igonorovio iramashaij iaque, irogueti\nintsamaroj iaque, irogueti irisoncataque, irogueti igantaguere, taacaopajitapae incantacoque.\nTee oncameetsatej i intsaneapitsajitempari itsipa taaca coraquetanquitsine. Qcameetsavaeque\nirishinevenquemparo taacaopajitapae yantagueque iguinteniqui qu¿jecaroca shicoi\ninteroncaquerogueti ipeacaacaca.\nArigueti impeacaguemparo agonoropae taacaopaj itapae, aisa arigueti intioncaquero\ntaacaopajitapae, iriotaquetarite ashintaroca. Irininquegueti, ocameetsataque\nirovegaratsiiqueri; tee oncameetsatej i incoshij iqueri.\nAntsajiaqueca 28\nOcameetsaque iroguishinejajiacaj iro amajirotepae ocatica ationcacotaqueca; tee oncameetsateji\nintsaneapitsacaj iro.\nAntsajiaqueca 29\nArigueti aninque anchoocajigue cameetsa, aato acantashitapinitari itsipapae incavintsajaj iacaj\ni aisa iramitacojiacaji. Iroguenti ocameetsataque ancavintsajaigueri iriatimpa,\namitacojiaqueri. Anquejetacaaquemparoguetj ari anchoocaj iaque cameetsa.\nOcameetsamajataque majirontatsica iramenamajatero querocaca cantanquitsica tioncacotanquitsica\n\"ley\", irootaquequea impampiatanaque. Irootaquequeate anchoocatantajiaquempaca cameetsa\naatoniji asereavacajajaja acaniqui aguintenijiaqui aisa apaniropae guinteninintsi querocagueti\nincoguiajiaque imaj irote.\nOcameetsamajataque ampampiatero ocatica tioncacorentsi ocanqueca, aatoquea yogaashitaro\nacantajiaqueca. Ocameetsataque maasano ocatica aguishinejajiaqueri itsipapae, irooqueate\ncotanquitsi tee oncameetsateji iranquero caarica anintacajajiguiri maasano\nacapiocaventajiacaca.\nAntsajiaqueca 30\nOcameetsataque amoncarajiaquero maasano ationcajiaqueca ocatica. Tee oncameetsateji\nintsaneapitsacajiro amajirotepae aisa agonoropae. Ocameetsataque aguishinejajiaqueri maasano\ncaquinte inchoocajiaque cameetsa."
        }
    }
}

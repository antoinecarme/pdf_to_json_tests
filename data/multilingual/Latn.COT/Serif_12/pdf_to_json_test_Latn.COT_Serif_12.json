{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467673,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Ovegarataca 10 de diciembre 1948, icapiocajiaca oshequini caquintepae poneaguetanquitsica maasano\nquepatsipaequi. Icantajitiri \"La Asamblea General de las Naciones Unidas\". Iriojiaqueate capiocajianquitsi\nitigancanepae imajirotejia iriatimpa. Ivetsatacojiacaroqueate tioncanentsipae tioncanquitsica acaniqui\npaperiqui. Icanque ocameetsataque antajiaquero maasano ocatica itioncacotaqueca. Tee oncameetsateji\ninchoocataque tsaneapi tsatacaj ironeca. Aisa icanque ocameetsataque antioncajiaqueneri maasanovio\ncaquintepae iguenquetsatsarequi iriatimpa intsaj iaquenij i te. Ocameetsataque avaraaquero quereocagueti\nichoocajiguigueti caquinte ontaniqui iquintenipaequi, shicoipaequi, querocagueti. Ocameetsataquequeate\nantsatacaajiaqueri maasano agonoropae cantaguetanquitsica ocaniqui tioncanentsiqui, intsamajajiaqueronijite.\nQUERO ANCOTAVACAAJIAQUEMPANI MAASANO CAQUINTE ANCHOOCMIAQUENIJI CAMEETSA\nJero oca iroqueti anquenqueajiaque:\nAriqueate aquejetavacaajiaca maasano. Anintajiaque anchoocajiaque cameetsa. Tee oncameetsateji\niromperanajiacaji itsipapae, tee oncameetsatej iramataviij iacaj i, tee oncameetsatej i iraacaantsiitacaj i, tee\noncameetsatej i irashimirintaj iacaj i. Aatogueti itsatiro maasano caquinte ocatica tioncanquitsica, aato\nachoocajigui cameetsa.\nAtsajiaque caaviji ocameetsamajaque ancavintsaajiaqueri itsipapae caquintepae. Irooquea cotanquitsi chooca\natsipetacaaj iacarica i tsipapae. Teequeate oncameetsateji. Tee amejiguemparoji yantajiguica iriatimpa. Tee\nanintaj igueji inchoocaque catsimatashitacaj ineca arigueti anquenquetsajiaquero quejetaroca aninque\nantsavetacotanqueri Aapani Irioshi. Tee oncameetsateji irinijashinaj icaji. Ocameetsataque\nanquemisantajiaquero taaca opajitapae anintajiaqueca. Tee anintajigue inchoocaque catsimatimentacajironeca,\niroguenti anintajiaque anchoocaque cameetsa, aatoquea ashoshoguitetimentiro taacaopajitapae. Aisa\nanintajiaque onchoocaguetaque ashecapae, avatsacaropae, maasano, aatonijite ashimampoancajiga.\nAtsajiaquequeate aisa ocameetsataque impigamentajiacaji irira majirontaguetatsica aisa coareta, maasano.\nTeequeate oncameetsateji incatsimatashicaji. Aisa arica incatsimatashij iacaj i itsipapae, ocameetsataque\niramicaj iamaj irote, aatoquea yoguishinej iri catsimajiacajinemeca, mana irogameetsantavaqueri, aatoniji\nmaasano acatsimatavacaga.\nAtsajiaquequea aisa ocameetsataque incavintsajavacaajiaquempa maasano caquinteguetatsica.\nAriqueate aquejetavacaajiaca: chooca cameetsaguetatsica anintajiaqueca. Irootaquequea acapiocantajiacaca\nocaniqui, aquenaguepojaque maasano guinteninintsipaequi. Icameetsajiaque maasano caquinte: tee\noncameetsateji anaaqueri, tee oncameetsateji ashirontimentempari. Choocaqueate amejigaca aisaquea\nanintajiaqueca maasano: shirampari, manquigarentsi, maasano. Anintajiaque anchoocajiaque cameetsa\nonchoocaguetanaquenijite anintaguequeca.\nAroguentiqueate itigancanejia agonoropae ontaniqui aguintenipaequi, acoraquepinijiaque acaniqui\natsatacaavacaajica. Atsipajiacaca Naciones Unidas, maasano anintajiaque aguishinejajiaqueri maasano\ncaquintepae icoacocaca aisa aguishineavacaajiaquempa cameetsaguetatsica amejiacaca. Tee oncameetsateji\namperanajiguemparigueti itsipa.\nAriqueate ocameetsataque antioncajiaqueneri maasano caquintepae ocatica anejaguequeca cameetsa.\nOcameetsataque irimajiaquero maasano caquinte: tee oncameetsateji inchoocate tsaneaquemparineca.\nIrootaquequeate notioncantajiacaroca naatimpavio\nASAMBLEA GENERAL\nocatica cantajiacajineca:\n\"Quero Ancotavacaajiaquempani Maasano Caquinte Anchoocajiaqueniji Cameetsa\" Choocaquea\nnoncamantajiaquerica maasano caquintepae, querocagueti ichoocajiguigueti aisa querocagueti ocantagueta\niguenquetsatsare iriatimpa. Ocameetsataque inquenquejaquero maasano caquinte ocatica notioncaqueca,\nincavintsajantajiaquemparica itsipapae. Aisaquea ocameetsataque antsatacaajiaqueri maasano caquintepae,\nquerocagueti ichoocaguetigueti.\nAntsajiaqueca 1\nAquejetavacaajiaca maasano caquinte. Chooca aquenquejantaca maasano, chooca amejigaca, atsajiaque taaca\nopajitapae ocameetsataque antajiguica. Tee oncameetsateji iromperaperanajicaji, tee oncameetsateji\nirogashinoncajajiacaji. Jero cameetsatatsica aavacaj aiaquempa.\nAntsajiaqueca 2\nAnintajiaque intsajiaquero maasano caquinte ocatica cameetsaguetatsica ationcacotaqueca. Tee oncameetsatej\nintsaneacotaquemparo. Aritari aquejetavacaajiaca, aato acantimentiri itsipapae: \"Aato noguishinejimpi\naviatimpa. Picantashitatiaca tee nogonorontempij i, ocantashitatiaca pitsino, aviatimpa manquigarentsi,\nocantashitatiaca piguenquetsatsare, ocantashitatiaca piquemisanqueca, piponeacaquea otsipapaequi quepatsi,\ntee pashintajarantempaji, tee pimaj irontempaj i, tee pincameetsateji\". Tee oncameetsatej i ancanquegueti\nocaticapae, iroguenti ocameetsataque anquejetavacajaiaquempa maasano.",
            "Image": "3a44a99cb4f19a9031723dc94cdfa6d2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Aisati, querocagueti aponeaca, querocagueti icocani imaj irontacagueti amaj irojiate, querocagueti ococani\nicantacaantaqueca aato itsaneacotapitsaj itaj iro oca tioncacotanquitsica. Arigueti irimajirontaquempa\nponeanquitsica jmm aisa iricatica choocatimocajica aato itsaneacotapitsatajiro ocatica.\nAntsajiaqueca 3\nTee oncameetsateji irimetojajitaji, tee oncameetsateji iroguiaashijitacaji, tee oncameetsateji\nirantsipetacaashijitacaji.\nAntsajiaqueca 4\nTee oncameetsateji irinoshicajitajeri caquinte romperanajiaquempariqueate incatsiquetacaantajiaquemparicate.\nTee oncameetsateji incatsiquetacaaqueri teeca irininteji incatsiquete. Ocameetsataque irovegarajiqueri\nmaasano catsiquetimotantatsica.\nAntsajiaqueca 5\nTee oncameetsateji inquemacatsicatacajaiqueri caquinte, aato aquejetacagari caarica caquintetatsi. Tee\noncameetsatej i irishimampojancacajaiquempari, tee oncameetsateji impashiventacajaiquempari.\nAntsajiaqueca 6\nCaquintetari anajiaque, aquejetavacaajiaca. Tee oncameetsateji incantajiacaji majirontatsica gobierno, coareta\naisa joese: \"Tee aviro caquinte. Tee pinquejetenaji naatimpa\".\nAntsajiaqueca 7\nArimaja aquejetavacaajiaca. Ocameetsataque incavintsaj ajiacaj i maasano itigancanepae gobierno\nmajirontatsica anquejetantajiaquemparica maasano itsipapae. Itioncacaanqueca majirontatsica amitacoj iacaj\naatimpajia maasano. Tee oncameetsateji incantajiacajigueti, \"Tee pincameetsateji aviatimpa tee pinquejetenaji\".\nAntsajiaqueca 8\nChooca itioncacaanqueca majirojiatsica anquemisanqueca. Iroquetica pariacaroca opajita \"constitución\".\nOnchoocavetaquempa otsipapae \"ley\" aato avishiro \"constitución\". Maasano caquintej ia iraavej aque\niraventaquemparo leyepae aisa \"constitución\". Inchoocaquegueti nintatsineca intsaneapitsacajiro, cameetsaquea\nincantacoventajiacajiqueate irira majirontaguetatsica. Tee oncameetsateji iroguishinejaqueri atsipetacaaj iacaj\nineca.\nAntsajiaqueca 9\nTeegueti onchoocateji antaqueca tee oncameetsateji iraashitanacaji coareta, tee oncameetsateji iroguiaashij\nitacaji. Aisa tee oncameetsateji iraashiitanacaji otsipaqui quepatsi.\nAntsajiaqueca l0\nChoocagueti cantanquitsineca ochoocati caarica cameetsaguetatsica antaqueca, ocameetsataque inchoocate\ncaarica catsimataj ineca, incoacotacaantaj iacaj i. Irira caarica catsimatatsi iriotaquequea iriomajaia icantajitica\nirira cantacovencajineca. Incoacocajigueti aato yaaveji apaniro irisenacaquempa, inquemavaqueronijite taaca\nnintanquitsine.\nAntsajiaqueca 11\nArigueti inchoocate caquinte intsavetacocaji incante: \"Chooca yantaqueca poguijagueri\", irooqueate cotanquitsi\ntee oncameetsatej i incantsitaquempagueti maj irontatsica: \"Arimaja, chooca yantaqueca\". Iroquetita incoacomaj\nacaj inquemisancaji aatimpa aisa itsipavio intsamaj atantaj iavaquempaca quero ococani maasano.\nOcameetsataque intsajiaqueroqueate maasano agonoropae, aatonij ite yatsipetacaashitaji.\nArigueti onchoocaque antaguetica caarica icantacoti amajirote, iroompaquea incancajigueti amajirQtepae tee\noncameetsatej i ocatica antaguetaqueca, irooqueate cotanquitsi tee oncameetsateji incatsimatimencaj iro\nocatica antsitacaca coramani. Pamenero, coramani antaquero tequerotagueti intioncacaanteroji. Ari oquejetaca,\narigueti irogaaquero ovegaratagueti teegueti inquemisantaji teroj i tioncacotanquitsica \"ley\", aato ogaga\ncoramanitica iroquetica yantaque tequerotagueti irogagueroji.\nAntsajiaqueca 12\nTee oncameetsateji irasereashijitacajigueti aatimpa aisa arijanitepaejaniqui, aisaquea tee oncameetsatej\ninquijashijipojemparogueti atsovironaquite irasereapojacaji. Tee oncameetsatej irampatsajavantashijitemparo\nantioncagueteca, aisa aato iticaacoj itiro. Aato acantacotashitaritsi itsipa, ishirontimentashijitaritsi.\nOcameetsataque irivetsatacoventacaji irira amajirotepae, aisa onchoocataque tioncarentsi \"ley\"\npigamencajineca.\nAntsajiaqueca 13\nCameetsavaeque anquenaguetanaque querocagueti ontaniqui aguepatsitequi. Tee oncameetsateji intsaneapitsaj",
            "Image": "8b4cd74fb289afc8f5dffadbbfd87d22"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "icajiro.\nAninquegueti oanaque otsipapaequi quepatsi, tee oncameetsateji inticaavaquempa amajirotepae. Aisaqueate\naninquegueti ancoraquetajegueti ampiajegueti aguepatsitequi tee oncameetsateji intsaneapitsatajiro amaj irote.\nAntsajiaqueca 14\nAriguetiquea incatsimatashijiacaji agonoropae aatimpa ontaniqui aguepatsitequi ocameetsamajataque\nincavintsajaj iavacaj iqueate itsipapae caquinte ontaniqui iguepatsitequi iriatimpa.\nIrooqueate cotanquitsi arigueti antaquero caarica cameetsatatsica aguepatsitequi, aato aj iquej incavintsajaj\niavacaj i itsipapae caquinte.\nAntsajiaqueca 15\nOcameetsataque agonorontaj iaquempari maasano savicajiatsica aguepatsitequi.\nTee oncameetsateji incantashij itacaj i amaj irotepae: \"Tee aviatimpa nogonorontempiji\". Aisa tee oncameetsateji\nincancaj i: \"Aato noguishinej impitsi pigonoronquempari itsipapae caquinte\".\nAntsajiaqueca 16\nArigueti inquenquevaritapojaquegueti shirampari aisa manquigarentsi, iraavejaque irague aisaquea\nocameetsaque inchoocataque irijanitepae. Tee oncameetsatej i incantajiqueri: \"Tee pigonorontenaj i, aato\npaguitsi; ocantashita piquemisanqueca: aato paguitsi\". Iroguenti manquigarentsi onquej etaquempari\nshirampari, aavejaque oncanqueri shirampari oninquegueti agueri; aisa arigue ti aaqueri onquejetaquempari\naisa aavejaque oncanque oninquegueti ompishoncanajeri.\nTeegueti irininque shirampari irague aisa teegueti oninque manquigarentsi ague, tee oncameetsateji\niromperanajiquempari iraavacaajiaquempa.\nCaaviji ocameetsamajati antsipajiaquempari arijanite aisa aguempeane, quisho oavacaaquempa quempeji.\nAmitacotavacaaquempa aatoniji atij aitavacaaj iga, ari inquejetaquempa iriatimpa majirontatsica iramitacoj iacaj\naatoniji atijaitavacaga.\nAntsajiaqueca 17\nOcameetsataque irashintaguetaquempa maasano caquinte. Ocameetsaque irashintaquempa apaniropae aisa\nirininquegueti intsipajiaquempari itsipapae irashintajiaquemparo maasano.\nTee oncameetsateji iraapitsatashitaquempari intati irajaararo.\nAntsajiaqueca 18\nOcameetsataque anquenquejero taaca opajitapae anintaj iaqueca aisa ocameetsataque antsarovenquempari\nAapani Irioshi arigueti aninque. Tee oncameetsateji incatsimatimencajiro amajirote. Aninquegueti\nancantashitatijajero aguemisanqueca, aisa ocameetsataque aato icantimentantiro. Ocameetsataque amajiaquero\napaniro, aisa ocameetsaque antsipajiaquempari maasano agonoropae, aavejanquemparoca. Ocameetsaque\nantsatacaajiaqueri itsipapae, aisa antaquero inintacaacajica atsaroventajiacaca.\nAntsajiaqueca 19\nOcameetsataque anquenquejero taaca opajitapae anintaguequeca aisa ancamanqueri itsipapae; tee\noncameetsateji incatsimatimencajiro aato yasereimentajiro taacaopajitapae anquenquejaque. Ocameetsataque\nantsatacaajiaqueri aisa choocajiatsica otsipapaequi quepatsi.\nAntsajiaqueca 20\nOcameetsataque ancapiocajiaquempa antsatacaavacaaj iaquempa. Tee oncameetsatej i incantimencajiro.\nCotanquitsi aato iro acapiocashitimentari caquinte agashinoncaaqueri.\nAatogueti ininti itsipa intsipatacaji aato aaveji asereguiri, aato amperatari.\nAntsajiaqueca 21\nOcameetsataque ancamanqueri amajirote taacaopaj itapae anintaj iaqueca irantaj jaqueca. Iroguenti\nancamantamajaqueri aatimpa: teegueti anejeri aatimpa, ancoguiaqueri agonoro antigaranqueri incamantaj\niaqueri iriatimpa.\nChooca oshequi yantajiaqueca irira majirontatsica aisa itigarancanejia yamitacojiacajigueti. Ocameetsataque\niramitacoj iacaji maasano, aquejetavacaaj iacatari.\nTee oncameetsateji irimajirontashitaquempa amajirotepae, iroguenti ocameetsataque ancoguiaj iaqueri\namajirontajiaquempaca. Maasano ancojaiaque avotataqueri. Ocameetsataque irishinejiacaji ampijitapiniquero\nancanque quericaca aninqueca irimajirontacojiacaji. Ocameetsataque antioncaquero, tee oncameetsateji",
            "Image": "16e49fea5b54628b6a1f89b6ba00d8db"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "intsaque majirontatsica quericaca caarica nintatsi irimajirontempa aatonij i icatsimatiritsi.\nAntsajiaqueca 22\nOcameetsaque incavintsajavacaajiaquempa maasano choocaj iatsica iguinteniqui aisa otsipapaequi\nguinteninintsi, tee oncameetsateji irishimampoj ancaj iaquempa aparopae. Chooca acoacoj iacaca: asheca,\najaararo; anintaj iaque agonoropae ancavintsajaiaqueri; anintaj iaque aisa amaguetaquero amejigaca. Tee\noncameetsateji intsaneapitsatajiro.\nAntsajiaqueca 23\nOcameetsataque onchoocaque querocagueti ancatsiquequeca iroca otsipa antaguequeca ocancaniqueate\namanantanquemparoca acoacoguetacaca. Ocameetsataque ancoguiaquero aatimpa querocaca antapiniqueca,\ntee oncameetsateji incamancaji itsipapae taaca opajita antaguetaque. Iriraquea camanquerica catsiquej iatsica\naato yatsipetacaashitari cameetsaniji irantajiaque. Irininquegueti itsipa onchoocaque irantane, ora cotanquitsi\naatogueti ochoocati irantane, cameetsa iramiqueri itsipapae.\nArigueti anquejetaquempari itsipapae ancatsiquejiaque, ocameetsataque irimoflcaraqueri quenapapana\nirovegarajiacajica.\nArigueti ancatsiquete cameetsataque irovegaramajacaji irira acatsiquetaqueneca aatoniji atsipetashita intati\naisa aatoniji yatsipejiaro itase arijanitepae jero aisa aguempeane. Ancatsiquevetaquempa cotanquitsi aatogueti\nimoncaratari quenanpapana arijanitepae cameetsa itsipa iramicaji.\nIncatsiquetacajaiacajigueti itsipa aato iticacagaji arigueti aninte ancapiocavacaajiaquempa cameetsaniji\nancantajiaque irovegaramajaiacaji, irogueti ancantajiaque, \"Nomagorejaquiteta tampatica\", iroca otsipa\nancantaj iaque.\nAntsajiaqueca 24\nOcameetsataque iroguishinejajiacaji catsiquetacaacajica amagorejajiaque. Tee oncameetsateji\nincatsiquetacaapinijiacaji ancantacoguitempani savincaguiteriqui. Cameetsa iroguishinejajiacaji\namagorejajiaque apaniropae savincaguiteri, fiesta, aisa irovegarajiacaji oquejetaca acatsiquejiaque.\nAntsajiaqueca 25\nMaasano anintajiaque asheca, avatsacaro, atsovironaquite aisa aavintarontsi. Arigueti ancatsiqueteneri itsipa\nocameetsataque irovegaratacaji quenapapana avegaratantaquemparoca maasano acoacojiacaca aisa ocoacocaca\naguempeane aisa arijanitepae. Aisa teegueti amatajeroji ancatsiquete, aisa arigueti anquenquevaritanaje\nocameetsataque onchoocaque acoacojiacaca. Aisa ocameetsataque onchoocaque ocoacoj iacaca ora metoj acoro.\nOcameetsataque ancavintsajamajaiaquero manquigarentsi choocatatsica orijanite aisa ancavintsajamaj aiaqueri\nchaajaniquiripae, maasano. Ari anquejetacaajiaquempari ancavintsajaqueri chaajaniquiripae jocacori, ari\nanquejetacaaj iaquempari itsipapae teeca irojocacojiguete.\nAntsajiaqueca 26\nOcameetsataque onchoocaque shicoi intsatacaantajitaquemparica maasano caquintepae. Arigueti inquijaque\nprimariaqui, tee oncameetsateji irovegaraquero inquijantaquempaca shicoiqui. Ocameetsataque aisa\nintigarancaqueri inquijaque, tee oncameetesateji irisotogue irosati interoncanaquero primaria. Ocameetsataque\nonchoocaque otsipapae shicoi intsatantaquempaca agonoropae mecanica, agropecoaria, taacaopajitapae.\nOcameetsataque onchoocate alsa Universidad inquijantempaca tsamajaqueroca tioncanentsi. Arica\nirovegaraquero iriatimpa irira quijajiatsica.\nOcameetsataque ogamejiaqueri quijajiatsica shicoi intsatantaquempa quero incoquempa\ninchoocatantajiaquempaca cameetsa, incavintsajantajiaquemparica itsipapae aisa iriguishinejantaj iaquemparica\nitsipapae inchoocaque cameetsa. Caaviji ocameetsataque ancavintsaj aj iaqueri itsipapae, aavacajajiaquempa.\nAato acatsimatashitaritsi coraquej iatsica otsipaqui quepatsi vetsatantaguetaroca otsipapae\nquenquetsatsarentsi. Aisa aato acatsimatashiguetari cantashitatiatsica itsinoqui, aisa irira caarica quejejiacajica\niquemisanque. Ocameetsataque amitacoj iaqueri maasano caquinte, aavacaj aj iaquempa, anchoocajiaque\ncameetsa.\nIrira ashintarica irijanitepae iriotaque cantanquitsineca querocagueti intigancaqueri irijanitepae inquij\nantempaca shicoi.\nAntsajiaqueca 27\nCameetsataque irininquegueti caquinte intsipaj iaquempari igonorovio iramashaij iaque, irogueti intsamaroj\niaque, irogueti irisoncataque, irogueti igantaguere, taacaopajitapae incantacoque. Tee oncameetsatej i\nintsaneapitsajitempari itsipa taaca coraquetanquitsine. Qcameetsavaeque irishinevenquemparo taacaopajitapae\nyantagueque iguinteniqui qu¿jecaroca shicoi interoncaquerogueti ipeacaacaca.\nArigueti impeacaguemparo agonoropae taacaopaj itapae, aisa arigueti intioncaquero taacaopajitapae,\niriotaquetarite ashintaroca. Irininquegueti, ocameetsataque irovegaratsiiqueri; tee oncameetsatej i incoshij",
            "Image": "5ea5f7a3cfe52f09e4a93892a2d8455c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "iqueri.\nAntsajiaqueca 28\nOcameetsaque iroguishinejajiacaj iro amajirotepae ocatica ationcacotaqueca; tee oncameetsateji\nintsaneapitsacaj iro.\nAntsajiaqueca 29\nArigueti aninque anchoocajigue cameetsa, aato acantashitapinitari itsipapae incavintsajaj iacaj i aisa\niramitacojiacaji. Iroguenti ocameetsataque ancavintsajaigueri iriatimpa, amitacojiaqueri.\nAnquejetacaaquemparoguetj ari anchoocaj iaque cameetsa.\nOcameetsamajataque majirontatsica iramenamajatero querocaca cantanquitsica tioncacotanquitsica \"ley\",\nirootaquequea impampiatanaque. Irootaquequeate anchoocatantajiaquempaca cameetsa aatoniji\nasereavacajajaja acaniqui aguintenijiaqui aisa apaniropae guinteninintsi querocagueti incoguiajiaque imaj irote.\nOcameetsamajataque ampampiatero ocatica tioncacorentsi ocanqueca, aatoquea yogaashitaro acantajiaqueca.\nOcameetsataque maasano ocatica aguishinejajiaqueri itsipapae, irooqueate cotanquitsi tee oncameetsateji\niranquero caarica anintacajajiguiri maasano acapiocaventajiacaca.\nAntsajiaqueca 30\nOcameetsataque amoncarajiaquero maasano ationcajiaqueca ocatica. Tee oncameetsateji intsaneapitsacajiro\namajirotepae aisa agonoropae. Ocameetsataque aguishinejajiaqueri maasano caquinte inchoocajiaque cameetsa.",
            "Image": "e5789fc6970f44170ca57a7ac5b871aa"
        }
    }
}

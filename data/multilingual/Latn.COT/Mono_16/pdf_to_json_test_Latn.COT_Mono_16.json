{
    "MetaData": {
        "Author": null,
        "Creation_Date": 1581467630,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "98eded6eeab66cbd58e7d6a7ff92a0ec",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ovegarataca 10 de diciembre 1948, icapiocajiaca oshequini caquintepae\nponeaguetanquitsica maasano quepatsipaequi. Icantajitiri \"La Asamblea\nGeneral de las Naciones Unidas\". Iriojiaqueate capiocajianquitsi\nitigancanepae imajirotejia iriatimpa. Ivetsatacojiacaroqueate\ntioncanentsipae tioncanquitsica acaniqui paperiqui. Icanque\nocameetsataque antajiaquero maasano ocatica itioncacotaqueca. Tee\noncameetsateji inchoocataque tsaneapi tsatacaj ironeca. Aisa icanque\nocameetsataque antioncajiaqueneri maasanovio caquintepae\niguenquetsatsarequi iriatimpa intsaj iaquenij i te. Ocameetsataque\navaraaquero quereocagueti ichoocajiguigueti caquinte ontaniqui\niquintenipaequi, shicoipaequi, querocagueti. Ocameetsataquequeate\nantsatacaajiaqueri maasano agonoropae cantaguetanquitsica ocaniqui\ntioncanentsiqui, intsamajajiaqueronijite.\nQUERO ANCOTAVACAAJIAQUEMPANI MAASANO CAQUINTE ANCHOOCMIAQUENIJI CAMEETSA\nJero oca iroqueti anquenqueajiaque:\nAriqueate aquejetavacaajiaca maasano. Anintajiaque anchoocajiaque\ncameetsa. Tee oncameetsateji iromperanajiacaji itsipapae, tee\noncameetsatej iramataviij iacaj i, tee oncameetsatej i iraacaantsiitacaj\ni, tee oncameetsatej i irashimirintaj iacaj i. Aatogueti itsatiro\nmaasano caquinte ocatica tioncanquitsica, aato achoocajigui cameetsa.\nAtsajiaque caaviji ocameetsamajaque ancavintsaajiaqueri itsipapae\ncaquintepae. Irooquea cotanquitsi chooca atsipetacaaj iacarica i\ntsipapae. Teequeate oncameetsateji. Tee amejiguemparoji yantajiguica\niriatimpa. Tee anintaj igueji inchoocaque catsimatashitacaj ineca\narigueti anquenquetsajiaquero quejetaroca aninque antsavetacotanqueri\nAapani Irioshi. Tee oncameetsateji irinijashinaj icaji. Ocameetsataque\nanquemisantajiaquero taaca opajitapae anintajiaqueca. Tee anintajigue\ninchoocaque catsimatimentacajironeca, iroguenti anintajiaque anchoocaque\ncameetsa, aatoquea ashoshoguitetimentiro taacaopajitapae. Aisa\nanintajiaque onchoocaguetaque ashecapae, avatsacaropae, maasano,\naatonijite ashimampoancajiga.\nAtsajiaquequeate aisa ocameetsataque impigamentajiacaji irira\nmajirontaguetatsica aisa coareta, maasano. Teequeate oncameetsateji\nincatsimatashicaji. Aisa arica incatsimatashij iacaj i itsipapae,\nocameetsataque iramicaj iamaj irote, aatoquea yoguishinej iri\ncatsimajiacajinemeca, mana irogameetsantavaqueri, aatoniji maasano\nacatsimatavacaga.\nAtsajiaquequea aisa ocameetsataque incavintsajavacaajiaquempa maasano\ncaquinteguetatsica.\nAriqueate aquejetavacaajiaca: chooca cameetsaguetatsica anintajiaqueca.\nIrootaquequea acapiocantajiacaca ocaniqui, aquenaguepojaque maasano\nguinteninintsipaequi. Icameetsajiaque maasano caquinte: tee\noncameetsateji anaaqueri, tee oncameetsateji ashirontimentempari.\nChoocaqueate amejigaca aisaquea anintajiaqueca maasano: shirampari,\nmanquigarentsi, maasano. Anintajiaque anchoocajiaque cameetsa\nonchoocaguetanaquenijite anintaguequeca."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0bb8ae5b0f61ead2de962f071ef9b3c0",
            "Index": 1,
            "Label": "2",
            "Size": [
                595.0,
                842.0
            ],
            "Text": "Aroguentiqueate itigancanejia agonoropae ontaniqui aguintenipaequi,\nacoraquepinijiaque acaniqui atsatacaavacaajica. Atsipajiacaca Naciones\nUnidas, maasano anintajiaque aguishinejajiaqueri maasano caquintepae\nicoacocaca aisa aguishineavacaajiaquempa cameetsaguetatsica amejiacaca.\nTee oncameetsateji amperanajiguemparigueti itsipa.\nAriqueate ocameetsataque antioncajiaqueneri maasano caquintepae ocatica\nanejaguequeca cameetsa. Ocameetsataque irimajiaquero maasano caquinte:\ntee oncameetsateji inchoocate tsaneaquemparineca.\nIrootaquequeate notioncantajiacaroca naatimpavio\nASAMBLEA GENERAL\nocatica cantajiacajineca:\n\"Quero Ancotavacaajiaquempani Maasano Caquinte Anchoocajiaqueniji\nCameetsa\" Choocaquea noncamantajiaquerica maasano caquintepae,\nquerocagueti ichoocajiguigueti aisa querocagueti ocantagueta\niguenquetsatsare iriatimpa. Ocameetsataque inquenquejaquero maasano\ncaquinte ocatica notioncaqueca, incavintsajantajiaquemparica itsipapae.\nAisaquea ocameetsataque antsatacaajiaqueri maasano caquintepae,\nquerocagueti ichoocaguetigueti.\nAntsajiaqueca 1\nAquejetavacaajiaca maasano caquinte. Chooca aquenquejantaca maasano,\nchooca amejigaca, atsajiaque taaca opajitapae ocameetsataque\nantajiguica. Tee oncameetsateji iromperaperanajicaji, tee oncameetsateji\nirogashinoncajajiacaji. Jero cameetsatatsica aavacaj aiaquempa.\nAntsajiaqueca 2\nAnintajiaque intsajiaquero maasano caquinte ocatica cameetsaguetatsica\nationcacotaqueca. Tee oncameetsatej intsaneacotaquemparo. Aritari\naquejetavacaajiaca, aato acantimentiri itsipapae: \"Aato noguishinejimpi\naviatimpa. Picantashitatiaca tee nogonorontempij i, ocantashitatiaca\npitsino, aviatimpa manquigarentsi, ocantashitatiaca piguenquetsatsare,\nocantashitatiaca piquemisanqueca, piponeacaquea otsipapaequi quepatsi,\ntee pashintajarantempaji, tee pimaj irontempaj i, tee pincameetsateji\".\nTee oncameetsatej i ancanquegueti ocaticapae, iroguenti ocameetsataque\nanquejetavacajaiaquempa maasano.\nAisati, querocagueti aponeaca, querocagueti icocani imaj irontacagueti\namaj irojiate, querocagueti ococani icantacaantaqueca aato\nitsaneacotapitsaj itaj iro oca tioncacotanquitsica. Arigueti\nirimajirontaquempa poneanquitsica jmm aisa iricatica choocatimocajica\naato itsaneacotapitsatajiro ocatica.\nAntsajiaqueca 3\nTee oncameetsateji irimetojajitaji, tee oncameetsateji\niroguiaashijitacaji, tee oncameetsateji irantsipetacaashijitacaji.\nAntsajiaqueca 4"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3287d2f681beb2856c90c7e89009b5a3",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tee oncameetsateji irinoshicajitajeri caquinte\nromperanajiaquempariqueate incatsiquetacaantajiaquemparicate. Tee\noncameetsateji incatsiquetacaaqueri teeca irininteji incatsiquete.\nOcameetsataque irovegarajiqueri maasano catsiquetimotantatsica.\nAntsajiaqueca 5\nTee oncameetsateji inquemacatsicatacajaiqueri caquinte, aato\naquejetacagari caarica caquintetatsi. Tee oncameetsatej i\nirishimampojancacajaiquempari, tee oncameetsateji\nimpashiventacajaiquempari.\nAntsajiaqueca 6\nCaquintetari anajiaque, aquejetavacaajiaca. Tee oncameetsateji\nincantajiacaji majirontatsica gobierno, coareta aisa joese: \"Tee aviro\ncaquinte. Tee pinquejetenaji naatimpa\".\nAntsajiaqueca 7\nArimaja aquejetavacaajiaca. Ocameetsataque incavintsaj ajiacaj i maasano\nitigancanepae gobierno majirontatsica anquejetantajiaquemparica maasano\nitsipapae. Itioncacaanqueca majirontatsica amitacoj iacaj aatimpajia\nmaasano. Tee oncameetsateji incantajiacajigueti, \"Tee pincameetsateji\naviatimpa tee pinquejetenaji\".\nAntsajiaqueca 8\nChooca itioncacaanqueca majirojiatsica anquemisanqueca. Iroquetica\npariacaroca opajita \"constitución\". Onchoocavetaquempa otsipapae \"ley\"\naato avishiro \"constitución\". Maasano caquintej ia iraavej aque\niraventaquemparo leyepae aisa \"constitución\". Inchoocaquegueti\nnintatsineca intsaneapitsacajiro, cameetsaquea\nincantacoventajiacajiqueate irira majirontaguetatsica. Tee\noncameetsateji iroguishinejaqueri atsipetacaaj iacaj ineca.\nAntsajiaqueca 9\nTeegueti onchoocateji antaqueca tee oncameetsateji iraashitanacaji\ncoareta, tee oncameetsateji iroguiaashij itacaji. Aisa tee\noncameetsateji iraashiitanacaji otsipaqui quepatsi.\nAntsajiaqueca l0\nChoocagueti cantanquitsineca ochoocati caarica cameetsaguetatsica\nantaqueca, ocameetsataque inchoocate caarica catsimataj ineca,\nincoacotacaantaj iacaj i. Irira caarica catsimatatsi iriotaquequea\niriomajaia icantajitica irira cantacovencajineca. Incoacocajigueti aato\nyaaveji apaniro irisenacaquempa, inquemavaqueronijite taaca\nnintanquitsine.\nAntsajiaqueca 11\nArigueti inchoocate caquinte intsavetacocaji incante: \"Chooca yantaqueca\npoguijagueri\", irooqueate cotanquitsi tee oncameetsatej i\nincantsitaquempagueti maj irontatsica: \"Arimaja, chooca yantaqueca\"."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "43263879c524fccfb3210567e22992ce",
            "Index": 3,
            "Label": "4",
            "Size": [
                595.0,
                842.0
            ],
            "Text": "Iroquetita incoacomaj acaj inquemisancaji aatimpa aisa itsipavio\nintsamaj atantaj iavaquempaca quero ococani maasano. Ocameetsataque\nintsajiaqueroqueate maasano agonoropae, aatonij ite yatsipetacaashitaji.\nArigueti onchoocaque antaguetica caarica icantacoti amajirote,\niroompaquea incancajigueti amajirQtepae tee oncameetsatej i ocatica\nantaguetaqueca, irooqueate cotanquitsi tee oncameetsateji\nincatsimatimencaj iro ocatica antsitacaca coramani. Pamenero, coramani\nantaquero tequerotagueti intioncacaanteroji. Ari oquejetaca, arigueti\nirogaaquero ovegaratagueti teegueti inquemisantaji teroj i\ntioncacotanquitsica \"ley\", aato ogaga coramanitica iroquetica yantaque\ntequerotagueti irogagueroji.\nAntsajiaqueca 12\nTee oncameetsateji irasereashijitacajigueti aatimpa aisa\narijanitepaejaniqui, aisaquea tee oncameetsatej\ninquijashijipojemparogueti atsovironaquite irasereapojacaji. Tee\noncameetsatej irampatsajavantashijitemparo antioncagueteca, aisa aato\niticaacoj itiro. Aato acantacotashitaritsi itsipa,\nishirontimentashijitaritsi. Ocameetsataque irivetsatacoventacaji irira\namajirotepae, aisa onchoocataque tioncarentsi \"ley\" pigamencajineca.\nAntsajiaqueca 13\nCameetsavaeque anquenaguetanaque querocagueti ontaniqui aguepatsitequi.\nTee oncameetsateji intsaneapitsaj icajiro.\nAninquegueti oanaque otsipapaequi quepatsi, tee oncameetsateji\ninticaavaquempa amajirotepae. Aisaqueate aninquegueti ancoraquetajegueti\nampiajegueti aguepatsitequi tee oncameetsateji intsaneapitsatajiro amaj\nirote.\nAntsajiaqueca 14\nAriguetiquea incatsimatashijiacaji agonoropae aatimpa ontaniqui\naguepatsitequi ocameetsamajataque incavintsajaj iavacaj iqueate\nitsipapae caquinte ontaniqui iguepatsitequi iriatimpa.\nIrooqueate cotanquitsi arigueti antaquero caarica cameetsatatsica\naguepatsitequi, aato aj iquej incavintsajaj iavacaj i itsipapae\ncaquinte.\nAntsajiaqueca 15\nOcameetsataque agonorontaj iaquempari maasano savicajiatsica\naguepatsitequi.\nTee oncameetsateji incantashij itacaj i amaj irotepae: \"Tee aviatimpa\nnogonorontempiji\". Aisa tee oncameetsateji incancaj i: \"Aato noguishinej\nimpitsi pigonoronquempari itsipapae caquinte\".\nAntsajiaqueca 16\nArigueti inquenquevaritapojaquegueti shirampari aisa manquigarentsi,\niraavejaque irague aisaquea ocameetsaque inchoocataque irijanitepae. Tee"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0b2072ef10bba4850e3bf2db750d4971",
            "Index": 4,
            "Label": "5",
            "Size": [
                595.0,
                842.0
            ],
            "Text": "oncameetsatej i incantajiqueri: \"Tee pigonorontenaj i, aato paguitsi;\nocantashita piquemisanqueca: aato paguitsi\". Iroguenti manquigarentsi\nonquej etaquempari shirampari, aavejaque oncanqueri shirampari\noninquegueti agueri; aisa arigue ti aaqueri onquejetaquempari aisa\naavejaque oncanque oninquegueti ompishoncanajeri.\nTeegueti irininque shirampari irague aisa teegueti oninque\nmanquigarentsi ague, tee oncameetsateji iromperanajiquempari\niraavacaajiaquempa.\nCaaviji ocameetsamajati antsipajiaquempari arijanite aisa aguempeane,\nquisho oavacaaquempa quempeji. Amitacotavacaaquempa aatoniji atij\naitavacaaj iga, ari inquejetaquempa iriatimpa majirontatsica iramitacoj\niacaj aatoniji atijaitavacaga.\nAntsajiaqueca 17\nOcameetsataque irashintaguetaquempa maasano caquinte. Ocameetsaque\nirashintaquempa apaniropae aisa irininquegueti intsipajiaquempari\nitsipapae irashintajiaquemparo maasano.\nTee oncameetsateji iraapitsatashitaquempari intati irajaararo.\nAntsajiaqueca 18\nOcameetsataque anquenquejero taaca opajitapae anintaj iaqueca aisa\nocameetsataque antsarovenquempari Aapani Irioshi arigueti aninque. Tee\noncameetsateji incatsimatimencajiro amajirote. Aninquegueti\nancantashitatijajero aguemisanqueca, aisa ocameetsataque aato\nicantimentantiro. Ocameetsataque amajiaquero apaniro, aisa ocameetsaque\nantsipajiaquempari maasano agonoropae, aavejanquemparoca. Ocameetsaque\nantsatacaajiaqueri itsipapae, aisa antaquero inintacaacajica\natsaroventajiacaca.\nAntsajiaqueca 19\nOcameetsataque anquenquejero taaca opajitapae anintaguequeca aisa\nancamanqueri itsipapae; tee oncameetsateji incatsimatimencajiro aato\nyasereimentajiro taacaopajitapae anquenquejaque. Ocameetsataque\nantsatacaajiaqueri aisa choocajiatsica otsipapaequi quepatsi.\nAntsajiaqueca 20\nOcameetsataque ancapiocajiaquempa antsatacaavacaaj iaquempa. Tee\noncameetsatej i incantimencajiro. Cotanquitsi aato iro\nacapiocashitimentari caquinte agashinoncaaqueri.\nAatogueti ininti itsipa intsipatacaji aato aaveji asereguiri, aato\namperatari.\nAntsajiaqueca 21\nOcameetsataque ancamanqueri amajirote taacaopaj itapae anintaj iaqueca\nirantaj jaqueca. Iroguenti ancamantamajaqueri aatimpa: teegueti anejeri\naatimpa, ancoguiaqueri agonoro antigaranqueri incamantaj iaqueri\niriatimpa."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4eb934450c2511bb34026d3918c8bdb9",
            "Index": 5,
            "Label": "6",
            "Size": [
                595.0,
                842.0
            ],
            "Text": "Chooca oshequi yantajiaqueca irira majirontatsica aisa itigarancanejia\nyamitacojiacajigueti. Ocameetsataque iramitacoj iacaji maasano,\naquejetavacaaj iacatari.\nTee oncameetsateji irimajirontashitaquempa amajirotepae, iroguenti\nocameetsataque ancoguiaj iaqueri amajirontajiaquempaca. Maasano\nancojaiaque avotataqueri. Ocameetsataque irishinejiacaji\nampijitapiniquero ancanque quericaca aninqueca irimajirontacojiacaji.\nOcameetsataque antioncaquero, tee oncameetsateji intsaque majirontatsica\nquericaca caarica nintatsi irimajirontempa aatonij i icatsimatiritsi.\nAntsajiaqueca 22\nOcameetsaque incavintsajavacaajiaquempa maasano choocaj iatsica\niguinteniqui aisa otsipapaequi guinteninintsi, tee oncameetsateji\nirishimampoj ancaj iaquempa aparopae. Chooca acoacoj iacaca: asheca,\najaararo; anintaj iaque agonoropae ancavintsajaiaqueri; anintaj iaque\naisa amaguetaquero amejigaca. Tee oncameetsateji intsaneapitsatajiro.\nAntsajiaqueca 23\nOcameetsataque onchoocaque querocagueti ancatsiquequeca iroca otsipa\nantaguequeca ocancaniqueate amanantanquemparoca acoacoguetacaca.\nOcameetsataque ancoguiaquero aatimpa querocaca antapiniqueca, tee\noncameetsateji incamancaji itsipapae taaca opajita antaguetaque.\nIriraquea camanquerica catsiquej iatsica aato yatsipetacaashitari\ncameetsaniji irantajiaque. Irininquegueti itsipa onchoocaque irantane,\nora cotanquitsi aatogueti ochoocati irantane, cameetsa iramiqueri\nitsipapae.\nArigueti anquejetaquempari itsipapae ancatsiquejiaque, ocameetsataque\nirimoflcaraqueri quenapapana irovegarajiacajica.\nArigueti ancatsiquete cameetsataque irovegaramajacaji irira\nacatsiquetaqueneca aatoniji atsipetashita intati aisa aatoniji\nyatsipejiaro itase arijanitepae jero aisa aguempeane.\nAncatsiquevetaquempa cotanquitsi aatogueti imoncaratari quenanpapana\narijanitepae cameetsa itsipa iramicaji.\nIncatsiquetacajaiacajigueti itsipa aato iticacagaji arigueti aninte\nancapiocavacaajiaquempa cameetsaniji ancantajiaque irovegaramajaiacaji,\nirogueti ancantajiaque, \"Nomagorejaquiteta tampatica\", iroca otsipa\nancantaj iaque.\nAntsajiaqueca 24\nOcameetsataque iroguishinejajiacaji catsiquetacaacajica amagorejajiaque.\nTee oncameetsateji incatsiquetacaapinijiacaji ancantacoguitempani\nsavincaguiteriqui. Cameetsa iroguishinejajiacaji amagorejajiaque\napaniropae savincaguiteri, fiesta, aisa irovegarajiacaji oquejetaca\nacatsiquejiaque.\nAntsajiaqueca 25\nMaasano anintajiaque asheca, avatsacaro, atsovironaquite aisa\naavintarontsi. Arigueti ancatsiqueteneri itsipa ocameetsataque"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "323262039dd713f658354280a902e5b5",
            "Index": 6,
            "Label": "7",
            "Size": [
                595.0,
                842.0
            ],
            "Text": "irovegaratacaji quenapapana avegaratantaquemparoca maasano acoacojiacaca\naisa ocoacocaca aguempeane aisa arijanitepae. Aisa teegueti amatajeroji\nancatsiquete, aisa arigueti anquenquevaritanaje ocameetsataque\nonchoocaque acoacojiacaca. Aisa ocameetsataque onchoocaque ocoacoj\niacaca ora metoj acoro.\nOcameetsataque ancavintsajamajaiaquero manquigarentsi choocatatsica\norijanite aisa ancavintsajamaj aiaqueri chaajaniquiripae, maasano. Ari\nanquejetacaajiaquempari ancavintsajaqueri chaajaniquiripae jocacori, ari\nanquejetacaaj iaquempari itsipapae teeca irojocacojiguete.\nAntsajiaqueca 26\nOcameetsataque onchoocaque shicoi intsatacaantajitaquemparica maasano\ncaquintepae. Arigueti inquijaque primariaqui, tee oncameetsateji\nirovegaraquero inquijantaquempaca shicoiqui. Ocameetsataque aisa\nintigarancaqueri inquijaque, tee oncameetesateji irisotogue irosati\ninteroncanaquero primaria. Ocameetsataque onchoocaque otsipapae shicoi\nintsatantaquempaca agonoropae mecanica, agropecoaria, taacaopajitapae.\nOcameetsataque onchoocate alsa Universidad inquijantempaca\ntsamajaqueroca tioncanentsi. Arica irovegaraquero iriatimpa irira\nquijajiatsica.\nOcameetsataque ogamejiaqueri quijajiatsica shicoi intsatantaquempa quero\nincoquempa inchoocatantajiaquempaca cameetsa,\nincavintsajantajiaquemparica itsipapae aisa iriguishinejantaj\niaquemparica itsipapae inchoocaque cameetsa. Caaviji ocameetsataque\nancavintsaj aj iaqueri itsipapae, aavacajajiaquempa. Aato\nacatsimatashitaritsi coraquej iatsica otsipaqui quepatsi\nvetsatantaguetaroca otsipapae quenquetsatsarentsi. Aisa aato\nacatsimatashiguetari cantashitatiatsica itsinoqui, aisa irira caarica\nquejejiacajica iquemisanque. Ocameetsataque amitacoj iaqueri maasano\ncaquinte, aavacaj aj iaquempa, anchoocajiaque cameetsa.\nIrira ashintarica irijanitepae iriotaque cantanquitsineca querocagueti\nintigancaqueri irijanitepae inquij antempaca shicoi.\nAntsajiaqueca 27\nCameetsataque irininquegueti caquinte intsipaj iaquempari igonorovio\niramashaij iaque, irogueti intsamaroj iaque, irogueti irisoncataque,\nirogueti igantaguere, taacaopajitapae incantacoque. Tee oncameetsatej i\nintsaneapitsajitempari itsipa taaca coraquetanquitsine. Qcameetsavaeque\nirishinevenquemparo taacaopajitapae yantagueque iguinteniqui qu¿jecaroca\nshicoi interoncaquerogueti ipeacaacaca.\nArigueti impeacaguemparo agonoropae taacaopaj itapae, aisa arigueti\nintioncaquero taacaopajitapae, iriotaquetarite ashintaroca.\nIrininquegueti, ocameetsataque irovegaratsiiqueri; tee oncameetsatej i\nincoshij iqueri.\nAntsajiaqueca 28\nOcameetsaque iroguishinejajiacaj iro amajirotepae ocatica\nationcacotaqueca; tee oncameetsateji intsaneapitsacaj iro."
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "893c7b729bb76141accaf4bea6ebea40",
            "Index": 7,
            "Label": "8",
            "Size": [
                595.0,
                842.0
            ],
            "Text": "Antsajiaqueca 29\nArigueti aninque anchoocajigue cameetsa, aato acantashitapinitari\nitsipapae incavintsajaj iacaj i aisa iramitacojiacaji. Iroguenti\nocameetsataque ancavintsajaigueri iriatimpa, amitacojiaqueri.\nAnquejetacaaquemparoguetj ari anchoocaj iaque cameetsa.\nOcameetsamajataque majirontatsica iramenamajatero querocaca\ncantanquitsica tioncacotanquitsica \"ley\", irootaquequea impampiatanaque.\nIrootaquequeate anchoocatantajiaquempaca cameetsa aatoniji\nasereavacajajaja acaniqui aguintenijiaqui aisa apaniropae guinteninintsi\nquerocagueti incoguiajiaque imaj irote.\nOcameetsamajataque ampampiatero ocatica tioncacorentsi ocanqueca,\naatoquea yogaashitaro acantajiaqueca. Ocameetsataque maasano ocatica\naguishinejajiaqueri itsipapae, irooqueate cotanquitsi tee oncameetsateji\niranquero caarica anintacajajiguiri maasano acapiocaventajiacaca.\nAntsajiaqueca 30\nOcameetsataque amoncarajiaquero maasano ationcajiaqueca ocatica. Tee\noncameetsateji intsaneapitsacajiro amajirotepae aisa agonoropae.\nOcameetsataque aguishinejajiaqueri maasano caquinte inchoocajiaque\ncameetsa."
        }
    }
}

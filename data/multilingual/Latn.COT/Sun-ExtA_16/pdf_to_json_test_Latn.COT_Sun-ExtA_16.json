{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467754,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ovegarataca 10 de diciembre 1948, icapiocajiaca oshequini caquintepae\nponeaguetanquitsica maasano quepatsipaequi. Icantajitiri \"La Asamblea General de las\nNaciones Unidas\". Iriojiaqueate capiocajianquitsi itigancanepae imajirotejia iriatimpa.\nIvetsatacojiacaroqueate tioncanentsipae tioncanquitsica acaniqui paperiqui. Icanque\nocameetsataque antajiaquero maasano ocatica itioncacotaqueca. Tee oncameetsateji\ninchoocataque tsaneapi tsatacaj ironeca. Aisa icanque ocameetsataque antioncajiaqueneri\nmaasanovio caquintepae iguenquetsatsarequi iriatimpa intsaj iaquenij i te.\nOcameetsataque avaraaquero quereocagueti ichoocajiguigueti caquinte ontaniqui\niquintenipaequi, shicoipaequi, querocagueti. Ocameetsataquequeate antsatacaajiaqueri\nmaasano agonoropae cantaguetanquitsica ocaniqui tioncanentsiqui,\nintsamajajiaqueronijite.\nQUERO ANCOTAVACAAJIAQUEMPANI MAASANO CAQUINTE ANCHOOCMIAQUENIJI CAMEETSA\nJero oca iroqueti anquenqueajiaque:\nAriqueate aquejetavacaajiaca maasano. Anintajiaque anchoocajiaque cameetsa. Tee\noncameetsateji iromperanajiacaji itsipapae, tee oncameetsatej iramataviij iacaj i, tee\noncameetsatej i iraacaantsiitacaj i, tee oncameetsatej i irashimirintaj iacaj i.\nAatogueti itsatiro maasano caquinte ocatica tioncanquitsica, aato achoocajigui\ncameetsa.\nAtsajiaque caaviji ocameetsamajaque ancavintsaajiaqueri itsipapae caquintepae. Irooquea\ncotanquitsi chooca atsipetacaaj iacarica i tsipapae. Teequeate oncameetsateji. Tee\namejiguemparoji yantajiguica iriatimpa. Tee anintaj igueji inchoocaque\ncatsimatashitacaj ineca arigueti anquenquetsajiaquero quejetaroca aninque\nantsavetacotanqueri Aapani Irioshi. Tee oncameetsateji irinijashinaj icaji.\nOcameetsataque anquemisantajiaquero taaca opajitapae anintajiaqueca. Tee anintajigue\ninchoocaque catsimatimentacajironeca, iroguenti anintajiaque anchoocaque cameetsa,\naatoquea ashoshoguitetimentiro taacaopajitapae. Aisa anintajiaque onchoocaguetaque\nashecapae, avatsacaropae, maasano, aatonijite ashimampoancajiga.\nAtsajiaquequeate aisa ocameetsataque impigamentajiacaji irira majirontaguetatsica aisa\ncoareta, maasano. Teequeate oncameetsateji incatsimatashicaji. Aisa arica\nincatsimatashij iacaj i itsipapae, ocameetsataque iramicaj iamaj irote, aatoquea\nyoguishinej iri catsimajiacajinemeca, mana irogameetsantavaqueri, aatoniji maasano\nacatsimatavacaga.\nAtsajiaquequea aisa ocameetsataque incavintsajavacaajiaquempa maasano\ncaquinteguetatsica.\nAriqueate aquejetavacaajiaca: chooca cameetsaguetatsica anintajiaqueca. Irootaquequea\nacapiocantajiacaca ocaniqui, aquenaguepojaque maasano guinteninintsipaequi.\nIcameetsajiaque maasano caquinte: tee oncameetsateji anaaqueri, tee oncameetsateji\nashirontimentempari. Choocaqueate amejigaca aisaquea anintajiaqueca maasano:\nshirampari, manquigarentsi, maasano. Anintajiaque anchoocajiaque cameetsa\nonchoocaguetanaquenijite anintaguequeca.\nAroguentiqueate itigancanejia agonoropae ontaniqui aguintenipaequi, acoraquepinijiaque\nacaniqui atsatacaavacaajica. Atsipajiacaca Naciones Unidas, maasano anintajiaque\naguishinejajiaqueri maasano caquintepae icoacocaca aisa aguishineavacaajiaquempa\ncameetsaguetatsica amejiacaca. Tee oncameetsateji amperanajiguemparigueti itsipa.\nAriqueate ocameetsataque antioncajiaqueneri maasano caquintepae ocatica anejaguequeca",
            "Image": "968fd038237fee5935b952abe239818a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "cameetsa. Ocameetsataque irimajiaquero maasano caquinte: tee oncameetsateji inchoocate\ntsaneaquemparineca.\nIrootaquequeate notioncantajiacaroca naatimpavio\nASAMBLEA GENERAL\nocatica cantajiacajineca:\n\"Quero Ancotavacaajiaquempani Maasano Caquinte Anchoocajiaqueniji Cameetsa\" Choocaquea\nnoncamantajiaquerica maasano caquintepae, querocagueti ichoocajiguigueti aisa\nquerocagueti ocantagueta iguenquetsatsare iriatimpa. Ocameetsataque inquenquejaquero\nmaasano caquinte ocatica notioncaqueca, incavintsajantajiaquemparica itsipapae.\nAisaquea ocameetsataque antsatacaajiaqueri maasano caquintepae, querocagueti\nichoocaguetigueti.\nAntsajiaqueca 1\nAquejetavacaajiaca maasano caquinte. Chooca aquenquejantaca maasano, chooca amejigaca,\natsajiaque taaca opajitapae ocameetsataque antajiguica. Tee oncameetsateji\niromperaperanajicaji, tee oncameetsateji irogashinoncajajiacaji. Jero cameetsatatsica\naavacaj aiaquempa.\nAntsajiaqueca 2\nAnintajiaque intsajiaquero maasano caquinte ocatica cameetsaguetatsica\nationcacotaqueca. Tee oncameetsatej intsaneacotaquemparo. Aritari aquejetavacaajiaca,\naato acantimentiri itsipapae: \"Aato noguishinejimpi aviatimpa. Picantashitatiaca tee\nnogonorontempij i, ocantashitatiaca pitsino, aviatimpa manquigarentsi, ocantashitatiaca\npiguenquetsatsare, ocantashitatiaca piquemisanqueca, piponeacaquea otsipapaequi\nquepatsi, tee pashintajarantempaji, tee pimaj irontempaj i, tee pincameetsateji\". Tee\noncameetsatej i ancanquegueti ocaticapae, iroguenti ocameetsataque\nanquejetavacajaiaquempa maasano.\nAisati, querocagueti aponeaca, querocagueti icocani imaj irontacagueti amaj irojiate,\nquerocagueti ococani icantacaantaqueca aato itsaneacotapitsaj itaj iro oca\ntioncacotanquitsica. Arigueti irimajirontaquempa poneanquitsica jmm aisa iricatica\nchoocatimocajica aato itsaneacotapitsatajiro ocatica.\nAntsajiaqueca 3\nTee oncameetsateji irimetojajitaji, tee oncameetsateji iroguiaashijitacaji, tee\noncameetsateji irantsipetacaashijitacaji.\nAntsajiaqueca 4\nTee oncameetsateji irinoshicajitajeri caquinte romperanajiaquempariqueate\nincatsiquetacaantajiaquemparicate. Tee oncameetsateji incatsiquetacaaqueri teeca\nirininteji incatsiquete. Ocameetsataque irovegarajiqueri maasano\ncatsiquetimotantatsica.\nAntsajiaqueca 5\nTee oncameetsateji inquemacatsicatacajaiqueri caquinte, aato aquejetacagari caarica\ncaquintetatsi. Tee oncameetsatej i irishimampojancacajaiquempari, tee oncameetsateji\nimpashiventacajaiquempari.",
            "Image": "8f15b20b8b2e659a49e162355cc2030d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Antsajiaqueca 6\nCaquintetari anajiaque, aquejetavacaajiaca. Tee oncameetsateji incantajiacaji\nmajirontatsica gobierno, coareta aisa joese: \"Tee aviro caquinte. Tee pinquejetenaji\nnaatimpa\".\nAntsajiaqueca 7\nArimaja aquejetavacaajiaca. Ocameetsataque incavintsaj ajiacaj i maasano itigancanepae\ngobierno majirontatsica anquejetantajiaquemparica maasano itsipapae. Itioncacaanqueca\nmajirontatsica amitacoj iacaj aatimpajia maasano. Tee oncameetsateji\nincantajiacajigueti, \"Tee pincameetsateji aviatimpa tee pinquejetenaji\".\nAntsajiaqueca 8\nChooca itioncacaanqueca majirojiatsica anquemisanqueca. Iroquetica pariacaroca opajita\n\"constituci\u00f3n\". Onchoocavetaquempa otsipapae \"ley\" aato avishiro \"constituci\u00f3n\".\nMaasano caquintej ia iraavej aque iraventaquemparo leyepae aisa \"constituci\u00f3n\".\nInchoocaquegueti nintatsineca intsaneapitsacajiro, cameetsaquea\nincantacoventajiacajiqueate irira majirontaguetatsica. Tee oncameetsateji\niroguishinejaqueri atsipetacaaj iacaj ineca.\nAntsajiaqueca 9\nTeegueti onchoocateji antaqueca tee oncameetsateji iraashitanacaji coareta, tee\noncameetsateji iroguiaashij itacaji. Aisa tee oncameetsateji iraashiitanacaji otsipaqui\nquepatsi.\nAntsajiaqueca l0\nChoocagueti cantanquitsineca ochoocati caarica cameetsaguetatsica antaqueca,\nocameetsataque inchoocate caarica catsimataj ineca, incoacotacaantaj iacaj i. Irira\ncaarica catsimatatsi iriotaquequea iriomajaia icantajitica irira cantacovencajineca.\nIncoacocajigueti aato yaaveji apaniro irisenacaquempa, inquemavaqueronijite taaca\nnintanquitsine.\nAntsajiaqueca 11\nArigueti inchoocate caquinte intsavetacocaji incante: \"Chooca yantaqueca poguijagueri\",\nirooqueate cotanquitsi tee oncameetsatej i incantsitaquempagueti maj irontatsica:\n\"Arimaja, chooca yantaqueca\". Iroquetita incoacomaj acaj inquemisancaji aatimpa aisa\nitsipavio intsamaj atantaj iavaquempaca quero ococani maasano. Ocameetsataque\nintsajiaqueroqueate maasano agonoropae, aatonij ite yatsipetacaashitaji.\nArigueti onchoocaque antaguetica caarica icantacoti amajirote, iroompaquea\nincancajigueti amajirQtepae tee oncameetsatej i ocatica antaguetaqueca, irooqueate\ncotanquitsi tee oncameetsateji incatsimatimencaj iro ocatica antsitacaca coramani.\nPamenero, coramani antaquero tequerotagueti intioncacaanteroji. Ari oquejetaca,\narigueti irogaaquero ovegaratagueti teegueti inquemisantaji teroj i tioncacotanquitsica\n\"ley\", aato ogaga coramanitica iroquetica yantaque tequerotagueti irogagueroji.\nAntsajiaqueca 12\nTee oncameetsateji irasereashijitacajigueti aatimpa aisa arijanitepaejaniqui, aisaquea\ntee oncameetsatej inquijashijipojemparogueti atsovironaquite irasereapojacaji. Tee\noncameetsatej irampatsajavantashijitemparo antioncagueteca, aisa aato iticaacoj itiro.",
            "Image": "ab5366449313a13d7a77709caaa077f1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Aato acantacotashitaritsi itsipa, ishirontimentashijitaritsi. Ocameetsataque\nirivetsatacoventacaji irira amajirotepae, aisa onchoocataque tioncarentsi \"ley\"\npigamencajineca.\nAntsajiaqueca 13\nCameetsavaeque anquenaguetanaque querocagueti ontaniqui aguepatsitequi. Tee\noncameetsateji intsaneapitsaj icajiro.\nAninquegueti oanaque otsipapaequi quepatsi, tee oncameetsateji inticaavaquempa\namajirotepae. Aisaqueate aninquegueti ancoraquetajegueti ampiajegueti aguepatsitequi\ntee oncameetsateji intsaneapitsatajiro amaj irote.\nAntsajiaqueca 14\nAriguetiquea incatsimatashijiacaji agonoropae aatimpa ontaniqui aguepatsitequi\nocameetsamajataque incavintsajaj iavacaj iqueate itsipapae caquinte ontaniqui\niguepatsitequi iriatimpa.\nIrooqueate cotanquitsi arigueti antaquero caarica cameetsatatsica aguepatsitequi, aato\naj iquej incavintsajaj iavacaj i itsipapae caquinte.\nAntsajiaqueca 15\nOcameetsataque agonorontaj iaquempari maasano savicajiatsica aguepatsitequi.\nTee oncameetsateji incantashij itacaj i amaj irotepae: \"Tee aviatimpa\nnogonorontempiji\". Aisa tee oncameetsateji incancaj i: \"Aato noguishinej impitsi\npigonoronquempari itsipapae caquinte\".\nAntsajiaqueca 16\nArigueti inquenquevaritapojaquegueti shirampari aisa manquigarentsi, iraavejaque irague\naisaquea ocameetsaque inchoocataque irijanitepae. Tee oncameetsatej i incantajiqueri:\n\"Tee pigonorontenaj i, aato paguitsi; ocantashita piquemisanqueca: aato paguitsi\".\nIroguenti manquigarentsi onquej etaquempari shirampari, aavejaque oncanqueri shirampari\noninquegueti agueri; aisa arigue ti aaqueri onquejetaquempari aisa aavejaque oncanque\noninquegueti ompishoncanajeri.\nTeegueti irininque shirampari irague aisa teegueti oninque manquigarentsi ague, tee\noncameetsateji iromperanajiquempari iraavacaajiaquempa.\nCaaviji ocameetsamajati antsipajiaquempari arijanite aisa aguempeane, quisho\noavacaaquempa quempeji. Amitacotavacaaquempa aatoniji atij aitavacaaj iga, ari\ninquejetaquempa iriatimpa majirontatsica iramitacoj iacaj aatoniji atijaitavacaga.\nAntsajiaqueca 17\nOcameetsataque irashintaguetaquempa maasano caquinte. Ocameetsaque irashintaquempa\napaniropae aisa irininquegueti intsipajiaquempari itsipapae irashintajiaquemparo\nmaasano.\nTee oncameetsateji iraapitsatashitaquempari intati irajaararo.\nAntsajiaqueca 18\nOcameetsataque anquenquejero taaca opajitapae anintaj iaqueca aisa ocameetsataque",
            "Image": "505087f2177dc1d5247404b1bd7c9d44"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "antsarovenquempari Aapani Irioshi arigueti aninque. Tee oncameetsateji\nincatsimatimencajiro amajirote. Aninquegueti ancantashitatijajero aguemisanqueca, aisa\nocameetsataque aato icantimentantiro. Ocameetsataque amajiaquero apaniro, aisa\nocameetsaque antsipajiaquempari maasano agonoropae, aavejanquemparoca. Ocameetsaque\nantsatacaajiaqueri itsipapae, aisa antaquero inintacaacajica atsaroventajiacaca.\nAntsajiaqueca 19\nOcameetsataque anquenquejero taaca opajitapae anintaguequeca aisa ancamanqueri\nitsipapae; tee oncameetsateji incatsimatimencajiro aato yasereimentajiro\ntaacaopajitapae anquenquejaque. Ocameetsataque antsatacaajiaqueri aisa choocajiatsica\notsipapaequi quepatsi.\nAntsajiaqueca 20\nOcameetsataque ancapiocajiaquempa antsatacaavacaaj iaquempa. Tee oncameetsatej i\nincantimencajiro. Cotanquitsi aato iro acapiocashitimentari caquinte agashinoncaaqueri.\nAatogueti ininti itsipa intsipatacaji aato aaveji asereguiri, aato amperatari.\nAntsajiaqueca 21\nOcameetsataque ancamanqueri amajirote taacaopaj itapae anintaj iaqueca irantaj jaqueca.\nIroguenti ancamantamajaqueri aatimpa: teegueti anejeri aatimpa, ancoguiaqueri agonoro\nantigaranqueri incamantaj iaqueri iriatimpa.\nChooca oshequi yantajiaqueca irira majirontatsica aisa itigarancanejia\nyamitacojiacajigueti. Ocameetsataque iramitacoj iacaji maasano, aquejetavacaaj\niacatari.\nTee oncameetsateji irimajirontashitaquempa amajirotepae, iroguenti ocameetsataque\nancoguiaj iaqueri amajirontajiaquempaca. Maasano ancojaiaque avotataqueri.\nOcameetsataque irishinejiacaji ampijitapiniquero ancanque quericaca aninqueca\nirimajirontacojiacaji. Ocameetsataque antioncaquero, tee oncameetsateji intsaque\nmajirontatsica quericaca caarica nintatsi irimajirontempa aatonij i icatsimatiritsi.\nAntsajiaqueca 22\nOcameetsaque incavintsajavacaajiaquempa maasano choocaj iatsica iguinteniqui aisa\notsipapaequi guinteninintsi, tee oncameetsateji irishimampoj ancaj iaquempa aparopae.\nChooca acoacoj iacaca: asheca, ajaararo; anintaj iaque agonoropae ancavintsajaiaqueri;\nanintaj iaque aisa amaguetaquero amejigaca. Tee oncameetsateji intsaneapitsatajiro.\nAntsajiaqueca 23\nOcameetsataque onchoocaque querocagueti ancatsiquequeca iroca otsipa antaguequeca\nocancaniqueate amanantanquemparoca acoacoguetacaca. Ocameetsataque ancoguiaquero\naatimpa querocaca antapiniqueca, tee oncameetsateji incamancaji itsipapae taaca opajita\nantaguetaque. Iriraquea camanquerica catsiquej iatsica aato yatsipetacaashitari\ncameetsaniji irantajiaque. Irininquegueti itsipa onchoocaque irantane, ora cotanquitsi\naatogueti ochoocati irantane, cameetsa iramiqueri itsipapae.\nArigueti anquejetaquempari itsipapae ancatsiquejiaque, ocameetsataque irimoflcaraqueri\nquenapapana irovegarajiacajica.\nArigueti ancatsiquete cameetsataque irovegaramajacaji irira acatsiquetaqueneca aatoniji",
            "Image": "cc4e0812bb61c82d1981ced5f9b1e726"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "atsipetashita intati aisa aatoniji yatsipejiaro itase arijanitepae jero aisa\naguempeane. Ancatsiquevetaquempa cotanquitsi aatogueti imoncaratari quenanpapana\narijanitepae cameetsa itsipa iramicaji.\nIncatsiquetacajaiacajigueti itsipa aato iticacagaji arigueti aninte\nancapiocavacaajiaquempa cameetsaniji ancantajiaque irovegaramajaiacaji, irogueti\nancantajiaque, \"Nomagorejaquiteta tampatica\", iroca otsipa ancantaj iaque.\nAntsajiaqueca 24\nOcameetsataque iroguishinejajiacaji catsiquetacaacajica amagorejajiaque. Tee\noncameetsateji incatsiquetacaapinijiacaji ancantacoguitempani savincaguiteriqui.\nCameetsa iroguishinejajiacaji amagorejajiaque apaniropae savincaguiteri, fiesta, aisa\nirovegarajiacaji oquejetaca acatsiquejiaque.\nAntsajiaqueca 25\nMaasano anintajiaque asheca, avatsacaro, atsovironaquite aisa aavintarontsi. Arigueti\nancatsiqueteneri itsipa ocameetsataque irovegaratacaji quenapapana\navegaratantaquemparoca maasano acoacojiacaca aisa ocoacocaca aguempeane aisa\narijanitepae. Aisa teegueti amatajeroji ancatsiquete, aisa arigueti anquenquevaritanaje\nocameetsataque onchoocaque acoacojiacaca. Aisa ocameetsataque onchoocaque ocoacoj\niacaca ora metoj acoro.\nOcameetsataque ancavintsajamajaiaquero manquigarentsi choocatatsica orijanite aisa\nancavintsajamaj aiaqueri chaajaniquiripae, maasano. Ari anquejetacaajiaquempari\nancavintsajaqueri chaajaniquiripae jocacori, ari anquejetacaaj iaquempari itsipapae\nteeca irojocacojiguete.\nAntsajiaqueca 26\nOcameetsataque onchoocaque shicoi intsatacaantajitaquemparica maasano caquintepae.\nArigueti inquijaque primariaqui, tee oncameetsateji irovegaraquero inquijantaquempaca\nshicoiqui. Ocameetsataque aisa intigarancaqueri inquijaque, tee oncameetesateji\nirisotogue irosati interoncanaquero primaria. Ocameetsataque onchoocaque otsipapae\nshicoi intsatantaquempaca agonoropae mecanica, agropecoaria, taacaopajitapae.\nOcameetsataque onchoocate alsa Universidad inquijantempaca tsamajaqueroca tioncanentsi.\nArica irovegaraquero iriatimpa irira quijajiatsica.\nOcameetsataque ogamejiaqueri quijajiatsica shicoi intsatantaquempa quero incoquempa\ninchoocatantajiaquempaca cameetsa, incavintsajantajiaquemparica itsipapae aisa\niriguishinejantaj iaquemparica itsipapae inchoocaque cameetsa. Caaviji ocameetsataque\nancavintsaj aj iaqueri itsipapae, aavacajajiaquempa. Aato acatsimatashitaritsi coraquej\niatsica otsipaqui quepatsi vetsatantaguetaroca otsipapae quenquetsatsarentsi. Aisa aato\nacatsimatashiguetari cantashitatiatsica itsinoqui, aisa irira caarica quejejiacajica\niquemisanque. Ocameetsataque amitacoj iaqueri maasano caquinte, aavacaj aj iaquempa,\nanchoocajiaque cameetsa.\nIrira ashintarica irijanitepae iriotaque cantanquitsineca querocagueti intigancaqueri\nirijanitepae inquij antempaca shicoi.\nAntsajiaqueca 27\nCameetsataque irininquegueti caquinte intsipaj iaquempari igonorovio iramashaij iaque,\nirogueti intsamaroj iaque, irogueti irisoncataque, irogueti igantaguere,\ntaacaopajitapae incantacoque. Tee oncameetsatej i intsaneapitsajitempari itsipa taaca",
            "Image": "366e7ba784a4860ae38fe66526c09a7a"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "coraquetanquitsine. Qcameetsavaeque irishinevenquemparo taacaopajitapae yantagueque\niguinteniqui qu\u00bfjecaroca shicoi interoncaquerogueti ipeacaacaca.\nArigueti impeacaguemparo agonoropae taacaopaj itapae, aisa arigueti intioncaquero\ntaacaopajitapae, iriotaquetarite ashintaroca. Irininquegueti, ocameetsataque\nirovegaratsiiqueri; tee oncameetsatej i incoshij iqueri.\nAntsajiaqueca 28\nOcameetsaque iroguishinejajiacaj iro amajirotepae ocatica ationcacotaqueca; tee\noncameetsateji intsaneapitsacaj iro.\nAntsajiaqueca 29\nArigueti aninque anchoocajigue cameetsa, aato acantashitapinitari itsipapae\nincavintsajaj iacaj i aisa iramitacojiacaji. Iroguenti ocameetsataque\nancavintsajaigueri iriatimpa, amitacojiaqueri. Anquejetacaaquemparoguetj ari anchoocaj\niaque cameetsa.\nOcameetsamajataque majirontatsica iramenamajatero querocaca cantanquitsica\ntioncacotanquitsica \"ley\", irootaquequea impampiatanaque. Irootaquequeate\nanchoocatantajiaquempaca cameetsa aatoniji asereavacajajaja acaniqui aguintenijiaqui\naisa apaniropae guinteninintsi querocagueti incoguiajiaque imaj irote.\nOcameetsamajataque ampampiatero ocatica tioncacorentsi ocanqueca, aatoquea yogaashitaro\nacantajiaqueca. Ocameetsataque maasano ocatica aguishinejajiaqueri itsipapae,\nirooqueate cotanquitsi tee oncameetsateji iranquero caarica anintacajajiguiri maasano\nacapiocaventajiacaca.\nAntsajiaqueca 30\nOcameetsataque amoncarajiaquero maasano ationcajiaqueca ocatica. Tee oncameetsateji\nintsaneapitsacajiro amajirotepae aisa agonoropae. Ocameetsataque aguishinejajiaqueri\nmaasano caquinte inchoocajiaque cameetsa.",
            "Image": "f171756b60c03b3ccc2ef170f9fa6195"
        }
    }
}

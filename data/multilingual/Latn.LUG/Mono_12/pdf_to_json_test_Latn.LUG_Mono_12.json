{
    "MetaData": {
        "Author": null,
        "Creation_Date": 1581469223,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "33b11bc84bde28ae70af6e830e30207d",
            "Index": 0,
            "Label": "1",
            "Size": [
                595.0,
                842.0
            ],
            "Text": "EKIWANDIIKO EKY'ABANTU BONNA EKIFA KU DDEMBE LY'OBUNTO\nEBYANJURA\nEkitiibwa ky'omuntu eky'obutonde; okwenkanankana, wamu n'obuyinza obutayinza kugyibwawo\nebyabantu bonna, gwe musingi gw'eddembe; obwenkanya n'emirembe mu nsi.\nObanga abantu sibakikozesa kujeema 'ngeky' okulwanyisa ekisembayo, okwetaasa obufuzi obukambwe\nokutulugunya, kyetaagisa eddembe ly'obuntu okuba nga lifugibwa amateeka.\nEkibiina ky'amawanga amagatte, mu kiwandiiko kyakyo kikakasa nga bwekikkiririza mu ddembe\nly'obuntu era ne mu kittibwa n'omuwendo gw'omuntu era kimaliridde okukubiriza abantu okugenda\nmu maaso n'okulwanyisa omutindo gw'embeera y'obulamu bwabwe mu ddembe erisingawo.\nAmawanga g'amemba geeyamye okukolaganira awamu n'ekibiina ky'Amawanga Amagattere mu kukubiriza\nabantu abali okussamu ekitiibwa n'okukuuma eddembe ly'obuntu n'emisingi gyalyo.\nOkutegeera obulungi obuyinza (rughts) n'eddembe ly'obuntu kikulu nnyo mu kutuukiriza obweyamo\nobwo mubujjuvu.\nOlwekyo, Olukiiko ttabamiruka (General Assembly) olw'amawanga Amagatte, iulangirira\nEkirangiriro EKIFUGA EDDEMBE LY'ABANTU BONNA WONNA MU NSI.\nAbantu bonna abali wonna olw'okubeera ne'kiruubirirwa ekimu eky'amawanga gonna, basaanye\nbulijjo okujjukiranga EKIRANGIRIRO kino, wamu n'okulafuubana okuyigiriza, okugunjula\nn'okukubiriza abantu okussaamu ekitiibwa eddembe ly'obuntu, okutangaaza amateeka gaalyo\nn'okugakuuma, mu bantu abali mu bitundu ebiri mu buyinza bwabwe.\nEkitundu 1.\nAbantu bazaalibwa nga balina eddembe n'obuyinza ebyenkanankana, batondebwa nga balina amagezi\nera nga basobola okwawula ekirungi n'ekibi bwebatyo, buli omu agwana okuyisa munne nga muganda\nwe.\nEkitundu 2.\nBuli muntu agwana afune eddembe eryo gerwako mu KIWANDIIKO kino awatali kusolola kwona\nokw'engeri yonna okuyinza okusinziira ku:- ggwanga, langi y'olususu okuba omusajja oba mukazi,\nolulimi, eddini endowooza ye ku by'obufuzi oba ekintu ekirala ensi oba abantu mwasibuka, ebintu\nbyalina obuzaale bwe oba ensonga endala yonna.\nEkitundu 3.\nBuli muntu ateekwa okubeerawo nga mulamu nga yegazaanya awatali kutaataganyizibwa mu ngeri\nyonna.\nEkitundu 4.\nTewali muntu assanidde kufugibwa buddu, obuddu n'obusuubuzi bw'abaddu tebukirizibwa mu nsi.\nEkitundu 5.\nTewali muntu asanidde, kutulugunnyizibwa okubonerezebwa oba okuyisibwa mu ngeri eteri ya buntu\nemutyoboola.\nEkitundu 6.\nBuli muntu amateeka gateekwa okumubala era n'okumuyisa ng'omuntu buli wantu wonna.\nEkitundu 7.\nAbantu bonna benkanankana mu maaso g'amateeka era bateekwa okukuumibwa amateeka awatali\nkusosola. Abantu bonna bateekwa kukumibwa kyenkanyi eri obusosoze obufutyanka EKIWANDIIKO kino\noba obubawaliirizza okusosola mu ngeri eyo.\nEkitundu 8.\nBuli muntu ateekwa okukkirizibwa okutwala ensonga ze mu mbuga entuufu ez'eggwanga zikolebweko\nsinga nga eddembe lyerimuweebwa mu Constitution ne mu mateeka liba lijolongeddwa.\nEkitundu 9.\nTewali muntu anakwatibwanga oba okusibibwanga oba okusibibwa oba okuwangangusibwa mu ngeri\netegoberera mateeka."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "dc2fe18e8dfa903fc40649f7d0a65fa6",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ekitundu 10.\nBuli muntu awatali kusosola, ateekwa okuwozesebwa mu lwatu ate mu bwenkanya mu kooti eyeemala\nera eterina kyekubira, bwabanga annonya okukakasa onuyinza obumuweebwa mu mateeka singa waliwo\nomusango ogumenya amateeka ogumuvunaanibwa.\nEkitundu 11.\nBuli muntu yenna avunaanibwa omusango oguliko ekibonerezo ateekwa okubalibwa nga taliiko\nmusango okutuusa nga kikakasibbwanti ddala yaguzza okusinziira mu mateeka era ateekwa\nokuwozesebwa mu kooti mu lwatu nga aweereddwa na buli mukisa gwonna okwetaasa.\nTewali muntu n'omu anabalibwanga nga azzizza omusango ogumubonerezesa, kino nga kisinzira\nkukikolwa kye yakola oba kyatakola, mu kiseera ekyemabega, kyokka nga mu kiseera ekyo ekikolwa\nkyeyakola oba kyeyalemwa okukola kyali tekittekwa kumubonerezesa, okusinziira mu mateeka\ng'eggwanga eryo oba ag'amawanga amalala Bwanabanga ateekwa okubonerezebwa mu kiseera weyazziza\nomusango ogwo.\nEkitundu 12.\nEddembe ly'omuntu yenna eyo gyabera amaka ge era n'ebbaluwa ze tebitaataganyizzibwe nga oba\nokwazibwa mu ngeri etegoberera mateeka, so n'erinnya lye teriweebuulwenga oba okulebulwa. Buli\nmuntu ateekwa okukuumibwa amateeka aleme kutaataaganyizibwa oba okulumbibwa mu ngeri eyo.\nEkitundu 13.\nBuli muntu alina eddembe okugenda oba okusula wonna wayagala, munda w'ensalo ez'eggwanga lye.\nBuli muntu wa ddembe okufuluma okuva mu ggwanga lyona, kino nga kitwaliramu n'eggwanga lye,\nwamu n'okudda mu ggwanga lye.\nEkitundu 14.\nOmuntu ayigganyizibwa waddembe okunoonya obubudamo mu ggwanga eddala era n'okusanyukira mu\nbubudamo obwo.\n[missing]\nEkitundu 15.\nBuli muntu ateekwa okufuna eggwanga ettongole gyabalirwa ng'omutuuze.\nTewali muntu yenna anagyibwangako obutuuza bw'eggwanga lye wadde okugaanibwa okukyusa obutuuze\nbwe okubugya mu ggwanga erimu okubuuza mu ddala.\nEkitundu 16.\nOmusajja oba omukazi omukulu atuuse okwesalirawo, taakomerwenga mu ngeri yenna obutawasa oba\nokufumbirirwa n'okuzaala abaana, olw'olulyo mwasibuka, olw'eggwanga lye oba lwe'eddini ye.\nOmusajja n'Omukazi balina onuyinza n'eddembe ebyenkanankana nga tebannafumbiriganwa, oba nga\nbafumbiriganiddwa oba oluvannyuma lw'obufumbo bwabwe okusattululwa.\nAmaka gwe musingi gw'eggwanga ogw'obuwangwa olwekyo abantu ne gavumenti basaanye okugakuuma\nobutiribiri.\n[missing]\nEitundu 17.\nBuli muntu waddembe okwefunira ebintu bye kululwe oba nga yeetabye ne n'abantu abalala.\nTewali muntu yenna anaggyibwangako ebintu bye mu ngeri etagoberera matteka.\nEkitundu 18.\nBuli muntu alina eddembe ery'okwerowooleza okwawula ekirungi n'ekibi n'okulondawo eddini\ngyanasoma. Eddembe lino lizingiramu obuyinza okukyusa eddini oba enzikiriza ye, n'obuyinza\nobubwe ku lulwe oba wamu n'abantu abalala, mu lwatu oba mu kyama, okwolesa eddini oba\nenzikiriza ye, ngayigiriza oba ngateeka mu nkola eddini ye byemulagira, nga asinza oba ngakuuma\nbyemugamba.\nEkitundu 19.\nBuli muntu wa ddembe okubeera n'endowooza ye era n'okwogera oba okuwandiika nga bwalowooza.\nEddembe lino lizingiramu n'ebeetu ery'okugugubira ku ndowooza ye awatali kitaattaagaayizibwa,"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "6b81bd10d9490d86532ba09d46a6ac15",
            "Index": 2,
            "Label": "3",
            "Size": [
                595.0,
                842.0
            ],
            "Text": "okusaka okufuna wamu n'okusaasaanya amawulire n'ebirowoozo okuyita mu mikutu gyonnna watali\nkukomerwa.\nEkitundu 20.\nBuli muntu ayinza okwetaba mu nkugaana ez'eddembe wamu n'abantu abalala.\nTewali n'omu anakakibwanga okwetaba mu nkunganaa awamu n'abantu abalala.\nEkitundu 21.\nBuli muntu waddembe okwetaba mu nfuga y'eggwenga lye.\nBuli muntu alina obuyinza obwenkanankana n'obw'omulala obumusobozesa okutuukirira ebitongole\nbya gavumenti y'ensi ye ebiweereza abantu bonna awatali kukugirwa.\n[missing]\nEkitundu 22.\nBuli muntu wa ggwanga alina obuyinza okutuula ne bantu banne ngatebenkedde mu ddembe. Kino\nkimusobozese okutuuka ku biruubirirwa eby'ekitiibwa by'obuntun'okulongongoosa empisa ze,\nokuyita mu kukola kw'eggwanga lye oba okukolagana n'awamanga nga amalala, okusinziira ku\nnteekateeka n'enkozesa 'obugagga bwe'eggwanga mu by'enfuna, ey'embeera z'abantu n'eby'obuwangwa\nebitayinza kwewalika mu kukulakulana kuno.\nEkitundu 23.\nBuli muntu alina eddembe n'obuyinza okukola. Ateekwa okwerondera ekika ky'omulimu ekimuggyamu\nera ekirina embeera emusobozesa okukola obulungi, wamu n'okukirizibwa oba okuyambibwa singa\nomulimu ogwo gumuweddeko.\nBuli mukozi ateekwa okussasulwa empeera entuufu emuggyamu, emusobozesa ye yennyini n'abantu\nab'amaka ge okweyimirizawo nga abantu balamu. Bwekiba kyetagisa empeera y'omukozi eyinza\nokwongerezebwako ensako endala ezimusobozesa okwetaasa ebyo ebimugwako ng'omuntu nga\ntabyetegekedde.\n[missing]\n[missing]\nEkitundu 24.\nBuli muntu ateekwa okuwummula n'okuweera. Asaana akole essawa zakigero buli lunaku era abeere\nn'ekiseera eky'okwewummuzaamu buli mwaka, kyokka nga empeera ye ey'ekiseera ekyo emuweebwa.\nEkitundu 25.\nBuli muntu ateekwa okubeera n'omutindo gw'obulamu ogumusobozesa okubeerawo nga mulamu bulungi\nmu mubiri , ye yennyini n'abantu abamakage, ng'afuna emmere, ebyambalo, ennyumba n'okujjanjabwa\nsinga alwadde era nga asobola okweyambisa ebyo gavumenti y'eggwanga lye by'ekolera abantu baayo\nokusitula embeera y'obulamu bwabe. (Social Services). Buli muntu, asaana okuyambibwa aleme\nkweralikirira bwaba nga omulimu gumuweddeko, oba afuuse kateyaamba oba afuuse Ssemwandu oba\nNnamwandu oba ngatuusibbwa mu mbeera etemusobozesa kufuna nsiimbi kyokka nga kino\nsiyakyeretedde yekka.\nAbakyala abazadde wamu n'abaana bateekwa okulabirirwa n'okuyambibwa mu ngeri ey'enjawulo.\nAbaana bonna oba bazadde baabwe bafumbo mu mateeka oba si bafumbo bagwana okulabirirwa\nkyenkanyi nga abantu.\nEkitundu 26.\nBuli muntu ateekwa okuyigirizibwa. Okuyigizibwa kunabanga kwa bwerere mu myaka egisooka ne mu\nmasomero agasookerwamu. Okuyigirizibwa okusookerwako kunabanga kwa buwaze. Amasomero\nagayigiriza eby'emikonono n'emirimu egy'ekikugu ganaateekebwangawo, era buli muntu alina\nebisannizo n'obusobozi anaweebwanga omukisa okusomera mu magunjukiro agawaggulu.\nEbyenjigiliza binaluubiriranga okugunjula abantu muby'amagezi n'empisa nga biteeka essira ku\nkusaamu ekitiibwa eddembe ly'obuntu n'emisingi gyalyo. Binakubirizanga okuteegeeragana\nokw'abantu ab'ensi n'eddini ez'enjawulo; era binakolaganiranga wamu n'ekibiina ky'Amawanga\nAmagatte mu kuleetawo emirembe mu baantu.\n[missing]\nEkitundu 27."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "09f079936fc638eb58325609062764d9",
            "Index": 3,
            "Label": "4",
            "Size": [
                595.0,
                842.0
            ],
            "Text": "Buli muntu waddembe okwetaba mu by'obuwangwa ebyensiye era n'okusanyukira ebikolebwa abalina\namagezi oba ebitone ebyobuwangwa, n'okugabana ku miganyulo egivudde mukukulakulana kwa sayansi.\nBuli muntu agwanidde okutaasibwa okuva mu kabi akayinza okutuuka ku mpisa ze oba kwebyo\nebimusanyusa mu nsi, kino nga kisinziira ku magezi aga sayansi ebitabo ebibi oba ebifaananyi\neby'ekigwenyufu ebiba bikoledwa abaantu.\nEkitundu 28.\nEmbeera y'abantu ab'eggwanga lye oba ab'omumawanga amalala ng'esobozesa omuntu okufuna eddembe\nly'obuntu nga bwe liwandiikiddwa mu KIRAGIRO kino.\nEkitundu 29.\nBuli muntu alina obuvunanyizibwa eri abantu b'ensi ye, kubanga bano bokka abamusobozesa\nokukikukulanya mumpisa ne mungeri endala zonna.\nOmuntu nga akaayanira eddembe lye ery'obuntu ekinamukolangako kyokka ge mateeka ago\nagateekebwawo okunyweza, okutongoza wamu n'okusaamu ekitiibwa eddembe ly'abalala n'okukuuma\nempisa ennungi mu bwenkanya oba okukuuma eddembe lya bonna oba amateeka ago ogakuuma obulungi\nbwa abantu bonna ab'eggwanga eriddukanyizibwa ku demokolasi.\n[missing]\nEkitundu 30.\nTewali nsonga yonna mu KIRANGIRIRO kino enetapoutibwanga mu ngeri etegeeza nti ewa ebbeetu\nabantu b'eggwanga oba ekibinja ky' abantu okwenyigira oba okwetaba mu kikolwa kyonna\nekigenderera okuzikiriza eddembe ly'obuntu eriwandiikiddwa mu KIRANGIRIRO kino."
        }
    }
}

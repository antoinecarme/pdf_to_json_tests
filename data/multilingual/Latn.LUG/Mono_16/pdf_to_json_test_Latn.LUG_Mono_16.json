{
    "MetaData": {
        "Author": null,
        "Creation_Date": 1581469239,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e379dca4af3ee663bd15541d0ece28ca",
            "Index": 0,
            "Label": "1",
            "Size": [
                595.0,
                842.0
            ],
            "Text": "EKIWANDIIKO EKY'ABANTU BONNA EKIFA KU DDEMBE LY'OBUNTO\nEBYANJURA\nEkitiibwa ky'omuntu eky'obutonde; okwenkanankana, wamu n'obuyinza\nobutayinza kugyibwawo ebyabantu bonna, gwe musingi gw'eddembe;\nobwenkanya n'emirembe mu nsi.\nObanga abantu sibakikozesa kujeema 'ngeky' okulwanyisa ekisembayo,\nokwetaasa obufuzi obukambwe okutulugunya, kyetaagisa eddembe ly'obuntu\nokuba nga lifugibwa amateeka.\nEkibiina ky'amawanga amagatte, mu kiwandiiko kyakyo kikakasa nga\nbwekikkiririza mu ddembe ly'obuntu era ne mu kittibwa n'omuwendo\ngw'omuntu era kimaliridde okukubiriza abantu okugenda mu maaso\nn'okulwanyisa omutindo gw'embeera y'obulamu bwabwe mu ddembe erisingawo.\nAmawanga g'amemba geeyamye okukolaganira awamu n'ekibiina ky'Amawanga\nAmagattere mu kukubiriza abantu abali okussamu ekitiibwa n'okukuuma\neddembe ly'obuntu n'emisingi gyalyo.\nOkutegeera obulungi obuyinza (rughts) n'eddembe ly'obuntu kikulu nnyo mu\nkutuukiriza obweyamo obwo mubujjuvu.\nOlwekyo, Olukiiko ttabamiruka (General Assembly) olw'amawanga Amagatte,\niulangirira Ekirangiriro EKIFUGA EDDEMBE LY'ABANTU BONNA WONNA MU NSI.\nAbantu bonna abali wonna olw'okubeera ne'kiruubirirwa ekimu eky'amawanga\ngonna, basaanye bulijjo okujjukiranga EKIRANGIRIRO kino, wamu\nn'okulafuubana okuyigiriza, okugunjula n'okukubiriza abantu okussaamu\nekitiibwa eddembe ly'obuntu, okutangaaza amateeka gaalyo n'okugakuuma,\nmu bantu abali mu bitundu ebiri mu buyinza bwabwe.\nEkitundu 1.\nAbantu bazaalibwa nga balina eddembe n'obuyinza ebyenkanankana,\nbatondebwa nga balina amagezi era nga basobola okwawula ekirungi n'ekibi\nbwebatyo, buli omu agwana okuyisa munne nga muganda we.\nEkitundu 2.\nBuli muntu agwana afune eddembe eryo gerwako mu KIWANDIIKO kino awatali\nkusolola kwona okw'engeri yonna okuyinza okusinziira ku:- ggwanga, langi\ny'olususu okuba omusajja oba mukazi, olulimi, eddini endowooza ye ku\nby'obufuzi oba ekintu ekirala ensi oba abantu mwasibuka, ebintu byalina\nobuzaale bwe oba ensonga endala yonna.\nEkitundu 3.\nBuli muntu ateekwa okubeerawo nga mulamu nga yegazaanya awatali\nkutaataganyizibwa mu ngeri yonna.\nEkitundu 4.\nTewali muntu assanidde kufugibwa buddu, obuddu n'obusuubuzi bw'abaddu\ntebukirizibwa mu nsi."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "fdfae74c3fefa6acdd11e9bbd6a0b0b2",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ekitundu 5.\nTewali muntu asanidde, kutulugunnyizibwa okubonerezebwa oba okuyisibwa\nmu ngeri eteri ya buntu emutyoboola.\nEkitundu 6.\nBuli muntu amateeka gateekwa okumubala era n'okumuyisa ng'omuntu buli\nwantu wonna.\nEkitundu 7.\nAbantu bonna benkanankana mu maaso g'amateeka era bateekwa okukuumibwa\namateeka awatali kusosola. Abantu bonna bateekwa kukumibwa kyenkanyi eri\nobusosoze obufutyanka EKIWANDIIKO kino oba obubawaliirizza okusosola mu\nngeri eyo.\nEkitundu 8.\nBuli muntu ateekwa okukkirizibwa okutwala ensonga ze mu mbuga entuufu\nez'eggwanga zikolebweko singa nga eddembe lyerimuweebwa mu Constitution\nne mu mateeka liba lijolongeddwa.\nEkitundu 9.\nTewali muntu anakwatibwanga oba okusibibwanga oba okusibibwa oba\nokuwangangusibwa mu ngeri etegoberera mateeka.\nEkitundu 10.\nBuli muntu awatali kusosola, ateekwa okuwozesebwa mu lwatu ate mu\nbwenkanya mu kooti eyeemala era eterina kyekubira, bwabanga annonya\nokukakasa onuyinza obumuweebwa mu mateeka singa waliwo omusango ogumenya\namateeka ogumuvunaanibwa.\nEkitundu 11.\nBuli muntu yenna avunaanibwa omusango oguliko ekibonerezo ateekwa\nokubalibwa nga taliiko musango okutuusa nga kikakasibbwanti ddala\nyaguzza okusinziira mu mateeka era ateekwa okuwozesebwa mu kooti mu\nlwatu nga aweereddwa na buli mukisa gwonna okwetaasa.\nTewali muntu n'omu anabalibwanga nga azzizza omusango ogumubonerezesa,\nkino nga kisinzira kukikolwa kye yakola oba kyatakola, mu kiseera\nekyemabega, kyokka nga mu kiseera ekyo ekikolwa kyeyakola oba kyeyalemwa\nokukola kyali tekittekwa kumubonerezesa, okusinziira mu mateeka\ng'eggwanga eryo oba ag'amawanga amalala Bwanabanga ateekwa\nokubonerezebwa mu kiseera weyazziza omusango ogwo.\nEkitundu 12.\nEddembe ly'omuntu yenna eyo gyabera amaka ge era n'ebbaluwa ze\ntebitaataganyizzibwe nga oba okwazibwa mu ngeri etegoberera mateeka, so\nn'erinnya lye teriweebuulwenga oba okulebulwa. Buli muntu ateekwa\nokukuumibwa amateeka aleme kutaataaganyizibwa oba okulumbibwa mu ngeri\neyo."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4622f8b2d9d8a6367fe5e6094d160e89",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ekitundu 13.\nBuli muntu alina eddembe okugenda oba okusula wonna wayagala, munda\nw'ensalo ez'eggwanga lye.\nBuli muntu wa ddembe okufuluma okuva mu ggwanga lyona, kino nga\nkitwaliramu n'eggwanga lye, wamu n'okudda mu ggwanga lye.\nEkitundu 14.\nOmuntu ayigganyizibwa waddembe okunoonya obubudamo mu ggwanga eddala era\nn'okusanyukira mu bubudamo obwo.\n[missing]\nEkitundu 15.\nBuli muntu ateekwa okufuna eggwanga ettongole gyabalirwa ng'omutuuze.\nTewali muntu yenna anagyibwangako obutuuza bw'eggwanga lye wadde\nokugaanibwa okukyusa obutuuze bwe okubugya mu ggwanga erimu okubuuza mu\nddala.\nEkitundu 16.\nOmusajja oba omukazi omukulu atuuse okwesalirawo, taakomerwenga mu ngeri\nyenna obutawasa oba okufumbirirwa n'okuzaala abaana, olw'olulyo\nmwasibuka, olw'eggwanga lye oba lwe'eddini ye. Omusajja n'Omukazi balina\nonuyinza n'eddembe ebyenkanankana nga tebannafumbiriganwa, oba nga\nbafumbiriganiddwa oba oluvannyuma lw'obufumbo bwabwe okusattululwa.\nAmaka gwe musingi gw'eggwanga ogw'obuwangwa olwekyo abantu ne gavumenti\nbasaanye okugakuuma obutiribiri.\n[missing]\nEitundu 17.\nBuli muntu waddembe okwefunira ebintu bye kululwe oba nga yeetabye ne\nn'abantu abalala.\nTewali muntu yenna anaggyibwangako ebintu bye mu ngeri etagoberera\nmatteka.\nEkitundu 18.\nBuli muntu alina eddembe ery'okwerowooleza okwawula ekirungi n'ekibi\nn'okulondawo eddini gyanasoma. Eddembe lino lizingiramu obuyinza\nokukyusa eddini oba enzikiriza ye, n'obuyinza obubwe ku lulwe oba wamu\nn'abantu abalala, mu lwatu oba mu kyama, okwolesa eddini oba enzikiriza\nye, ngayigiriza oba ngateeka mu nkola eddini ye byemulagira, nga asinza\noba ngakuuma byemugamba.\nEkitundu 19.\nBuli muntu wa ddembe okubeera n'endowooza ye era n'okwogera oba\nokuwandiika nga bwalowooza. Eddembe lino lizingiramu n'ebeetu"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6a2863e0eb36117f614817422b4c3354",
            "Index": 3,
            "Label": "4",
            "Size": [
                595.0,
                842.0
            ],
            "Text": "ery'okugugubira ku ndowooza ye awatali kitaattaagaayizibwa, okusaka\nokufuna wamu n'okusaasaanya amawulire n'ebirowoozo okuyita mu mikutu\ngyonnna watali kukomerwa.\nEkitundu 20.\nBuli muntu ayinza okwetaba mu nkugaana ez'eddembe wamu n'abantu abalala.\nTewali n'omu anakakibwanga okwetaba mu nkunganaa awamu n'abantu abalala.\nEkitundu 21.\nBuli muntu waddembe okwetaba mu nfuga y'eggwenga lye.\nBuli muntu alina obuyinza obwenkanankana n'obw'omulala obumusobozesa\nokutuukirira ebitongole bya gavumenti y'ensi ye ebiweereza abantu bonna\nawatali kukugirwa.\n[missing]\nEkitundu 22.\nBuli muntu wa ggwanga alina obuyinza okutuula ne bantu banne\nngatebenkedde mu ddembe. Kino kimusobozese okutuuka ku biruubirirwa\neby'ekitiibwa by'obuntun'okulongongoosa empisa ze, okuyita mu kukola\nkw'eggwanga lye oba okukolagana n'awamanga nga amalala, okusinziira ku\nnteekateeka n'enkozesa 'obugagga bwe'eggwanga mu by'enfuna, ey'embeera\nz'abantu n'eby'obuwangwa ebitayinza kwewalika mu kukulakulana kuno.\nEkitundu 23.\nBuli muntu alina eddembe n'obuyinza okukola. Ateekwa okwerondera ekika\nky'omulimu ekimuggyamu era ekirina embeera emusobozesa okukola obulungi,\nwamu n'okukirizibwa oba okuyambibwa singa omulimu ogwo gumuweddeko.\nBuli mukozi ateekwa okussasulwa empeera entuufu emuggyamu, emusobozesa\nye yennyini n'abantu ab'amaka ge okweyimirizawo nga abantu balamu.\nBwekiba kyetagisa empeera y'omukozi eyinza okwongerezebwako ensako\nendala ezimusobozesa okwetaasa ebyo ebimugwako ng'omuntu nga\ntabyetegekedde.\n[missing]\n[missing]\nEkitundu 24.\nBuli muntu ateekwa okuwummula n'okuweera. Asaana akole essawa zakigero\nbuli lunaku era abeere n'ekiseera eky'okwewummuzaamu buli mwaka, kyokka\nnga empeera ye ey'ekiseera ekyo emuweebwa.\nEkitundu 25.\nBuli muntu ateekwa okubeera n'omutindo gw'obulamu ogumusobozesa\nokubeerawo nga mulamu bulungi mu mubiri , ye yennyini n'abantu\nabamakage, ng'afuna emmere, ebyambalo, ennyumba n'okujjanjabwa singa\nalwadde era nga asobola okweyambisa ebyo gavumenti y'eggwanga lye"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b3066f3c0420089aff9d788a8b706d5e",
            "Index": 4,
            "Label": "5",
            "Size": [
                595.0,
                842.0
            ],
            "Text": "by'ekolera abantu baayo okusitula embeera y'obulamu bwabe. (Social\nServices). Buli muntu, asaana okuyambibwa aleme kweralikirira bwaba nga\nomulimu gumuweddeko, oba afuuse kateyaamba oba afuuse Ssemwandu oba\nNnamwandu oba ngatuusibbwa mu mbeera etemusobozesa kufuna nsiimbi kyokka\nnga kino siyakyeretedde yekka.\nAbakyala abazadde wamu n'abaana bateekwa okulabirirwa n'okuyambibwa mu\nngeri ey'enjawulo. Abaana bonna oba bazadde baabwe bafumbo mu mateeka\noba si bafumbo bagwana okulabirirwa kyenkanyi nga abantu.\nEkitundu 26.\nBuli muntu ateekwa okuyigirizibwa. Okuyigizibwa kunabanga kwa bwerere mu\nmyaka egisooka ne mu masomero agasookerwamu. Okuyigirizibwa\nokusookerwako kunabanga kwa buwaze. Amasomero agayigiriza eby'emikonono\nn'emirimu egy'ekikugu ganaateekebwangawo, era buli muntu alina\nebisannizo n'obusobozi anaweebwanga omukisa okusomera mu magunjukiro\nagawaggulu.\nEbyenjigiliza binaluubiriranga okugunjula abantu muby'amagezi n'empisa\nnga biteeka essira ku kusaamu ekitiibwa eddembe ly'obuntu n'emisingi\ngyalyo. Binakubirizanga okuteegeeragana okw'abantu ab'ensi n'eddini\nez'enjawulo; era binakolaganiranga wamu n'ekibiina ky'Amawanga Amagatte\nmu kuleetawo emirembe mu baantu.\n[missing]\nEkitundu 27.\nBuli muntu waddembe okwetaba mu by'obuwangwa ebyensiye era\nn'okusanyukira ebikolebwa abalina amagezi oba ebitone ebyobuwangwa,\nn'okugabana ku miganyulo egivudde mukukulakulana kwa sayansi.\nBuli muntu agwanidde okutaasibwa okuva mu kabi akayinza okutuuka ku\nmpisa ze oba kwebyo ebimusanyusa mu nsi, kino nga kisinziira ku magezi\naga sayansi ebitabo ebibi oba ebifaananyi eby'ekigwenyufu ebiba\nbikoledwa abaantu.\nEkitundu 28.\nEmbeera y'abantu ab'eggwanga lye oba ab'omumawanga amalala ng'esobozesa\nomuntu okufuna eddembe ly'obuntu nga bwe liwandiikiddwa mu KIRAGIRO\nkino.\nEkitundu 29.\nBuli muntu alina obuvunanyizibwa eri abantu b'ensi ye, kubanga bano\nbokka abamusobozesa okukikukulanya mumpisa ne mungeri endala zonna.\nOmuntu nga akaayanira eddembe lye ery'obuntu ekinamukolangako kyokka ge\nmateeka ago agateekebwawo okunyweza, okutongoza wamu n'okusaamu\nekitiibwa eddembe ly'abalala n'okukuuma empisa ennungi mu bwenkanya oba\nokukuuma eddembe lya bonna oba amateeka ago ogakuuma obulungi bwa abantu\nbonna ab'eggwanga eriddukanyizibwa ku demokolasi.\n[missing]"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8840b8ca646707395212803d2a2687a7",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ekitundu 30.\nTewali nsonga yonna mu KIRANGIRIRO kino enetapoutibwanga mu ngeri\netegeeza nti ewa ebbeetu abantu b'eggwanga oba ekibinja ky' abantu\nokwenyigira oba okwetaba mu kikolwa kyonna ekigenderera okuzikiriza\neddembe ly'obuntu eriwandiikiddwa mu KIRANGIRIRO kino."
        }
    }
}

{
    "MetaData": {
        "Author": null,
        "Creation_Date": 1581470097,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "720109332026f793919625ce99f902ba",
            "Index": 0,
            "Label": "1",
            "Size": [
                595.0,
                842.0
            ],
            "Text": "POASON PWUNG EN KAWEID TOHN WEIN SAMPA KAROS\n[Preamble]\nPwehki eh sansalehr oh dehde me mie uhdahn kesempwelen de pwungin tohn sampa\nkaros me duwepenehte oh ih poason en mour saledek, pwung oh meleilei nan sampa,\nPwehki seu petehkpen aramas de kasohwe kesempwelen aramas oh arail pwung me\nkahrehdahr wiewia me sohte konehng ah ngeder oh kawelahr mour mwahu en\naramas, oh pil ansou mwahu oh konehng eh leledohr me aramas akan konehng ren\nperenki saledek en kosoia de rapahki arail pwung, oh arail saledek sang perki mehkot\nde masak de pil anahn akan me kosondier en wia irair keieu oh ileile nan en aramas\nsohte lipillipil arail mour,\nPwehki eh ininin kesempwal mehlel pwe ma aramas sohte pahn itoitieng ren\nmedemedewe pei de mahwin, pwehki arail solahr itar de kakehng kanengamah iong\nlokolok pahn kaun suwed de nan ansou suwed, ihme karheda me en aramas eh mour\noh pwung pahn mihmihte pahn epwelpen kosonned akan,\nPwehki eh kesempwal kitail en ngongki kekeirdahn nanpwung mwahu penehn tohn\nsampa kan,\nPwehki tohn tiepenehn sampa arail kosonehdier nan \"Charter en United Nations\"\narail pwoson poahson en mour mwahu en aramas oh arail pwung kan, duwen\nksempwelen aramas oh en aramas arail pwung eh pahrek, ohl de lih irail kan me\ntowehda pwihn en tiepenehn sampa \"United Nations\" kosonehdier ren kakairada,\nkalaudehla oh kamwahwihla roson en aramas me pid mour mwahu oh saledek laud,\nPwehki wehi me towehda pwihn en \"United Nations\" arail inoukihdahr ren alehdi,\npahn sewesepen \"United Nations\", sohng kan me pahn kakehlahda poahson en\nkawawih oh kapwaiada mour pwung oh saledek mehlel en aramas,\nPwehki nin duwen eh dehdehiong karos duwen mour pwung oh saledek ara nohn\nkesempwal oh ih sohng pwukat me pahn kamarainihdi karos inou wet,\nIhme Kahrehda,\nPWIHN EN TIEPENEHN SAMPA KOSONEHDIER ME\nPOASON PWUNG EN KAWEID TOHN WEIN SAMPA KAROS duen eh dehde mehlel\nong karos me tepin keirda, me aramas karos oh wein sampa karos uhdahn pahn\nahniki oh ehu ansou ma korusie oh songen spwihn en aramas akan pahn tamataman\nansou karos poason wet oh ngoangki de sukuhlki ong karos kekeirdahn sohng en\npwung oh saledek pwukat ni irair en keirda, nan wehi kan oh nan pwungen wehikan,\npwehn kak alehdt petehk parail rehn karos me towehda pwihn wet oh rehn irail tohn\nKahn Sapwen Kohwa kan me mi pahn arail epwel oh manaman.\nIralaud 1.\nTohn sampa karos ipwiwei nan saledek oh duwepenehte nan arail wasa oh arail\npwung. Arail marain oh pehm ih utakerail kahrehda korusie konehng sawaspene nin\nduwen pirien ehu.\nIralaud 2."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ab9069866e7e1d70c0d5012629a0af8e",
            "Index": 1,
            "Label": "2",
            "Size": [
                595.0,
                842.0
            ],
            "Text": "Korusie pai ki songen pwung oh saledek seu lipilipil me kosondier nan poason wet,\npwilidak en wasa de mwomwen kilin aramas, lih de ohl, lokaiahn aramas, en aramas\neh lamalam, Piros de Kadilik, de seu lipilipil, mwomwen \"Government\" seu lipilipil de\nmedemedewehn aramas, tohn songen wehi de pwihn karos, semwehmwe de\nkepwehpwe, ahnek dipwisou de soh, oh kedeudok en emen emen oh pil sohng teikan\nsell lipilipil.\nIralaud 3.\nAramas karos ahniki de paiki pwungin mour, pwungin saledek oh pil pwungin saledek\nsang apwal en paliwar.\nIralaud 4.\nSohte aramas emen kak wia lidu men de doadoahk ni mwomwen lidu men; lidu de\npesineski de pwainda lidukan uhong poason wet oh pil pahn inepwihdi ni soangen\nmwohmw karos.\nIralaud 5.\nSohte me pahn mi pahn kalokolok en mahn de kamakam duehla mahn.\nIralaud 6.\nAramas karos ahniki de paiki pwungin kawawih wasa karos pahn menemenen\nKosonned.\nIralaud 7.\nAramas karos ni nan irair pahrek ehu pahn kosonned oh ahniki de paiki epwel kan\npahn kosonned. Aramas karos ahniki de paiki epwel pahrek pwehn kore songen\napwal akan me uhong poason wet de me pahn kasohwe irehkan nan poason wet.\nIralaud 8.\nAramas karos ahniki de paiki soangen epwel katapan akan me pwihn koiek en teneki\nsapwung kan me uhong poason en pwung kesempwal me kosonned kosnehiong irail.\nIralaud 9.\nSohte me pahn pakadeida, de poardi, de selidi, de pekeusda.\nIralaud 10.\nAramas karos aniki de paiki pwung karos me irair en kopwung pahrek oh pil\nkapeidek nan pokkon rehn pwihn ehu me seu peupali, pwehn kosonehdi de kasalehda\narail pwung kan oh pwukoah kan oh pil songen pekeid me uhong irail karos.\nIralaud 11.\nIrail kan me pakadeikda me re dipada pil ahniki pwungin wehkada me re sohte\ndipada lau lel mwolen kopwung eh pahn kasalehda ni sansal me dihp wet uhongehr\nkosonned-ahpw me pakadeida kan uhdahn pahn mie arail soun sawas pwehn wia\ndaroperail.\nSohte me kak pakadeida oh kalokolok ki sapwung ehu de dihp ehu de sapwung ehu\nme e dipekihda oh kawehkihla kosonned en ehu wehi de wein sampa ma ansou me"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d4dc7a403b0f7ecf592f0bc2aa08b391",
            "Index": 2,
            "Label": "3",
            "Size": [
                595.0,
                842.0
            ],
            "Text": "dipada wet wiawio dihp wet sohte uhong kosonned pwukat. Oh pil kalokepen dihp\nwet sohte pahn laud sang uwe me dehde ni ansou me dihp wet wiawihdau.\nIralaud 12.\nSohte me kak lidere emen nin sohte kahrepe, de eh peneinei, imwe oh kisin likou me\ne kadar de me emen kadarodohng, oh pil sohte me kak kauwehla eden emen de\nmwaren emen. Karos ahniki de paiki epwelpen pahn kosonned ohng songen\nliderewes de kawehla eden aramas kwukat.\nIralaud 13.\nKaros ahniki de paiki manaman en saledek me pid seilok de kouson nan uhdahkarail.\nKaros ahniki de paiki manaman en seusang de mwekid sang wasa seu lipilipil, pil\niangahki uhdahn eh wasahn kouson oh pil seulahng de mwekidlahng sapwe de ehu\nwasa.\nIralaud 14.\nKaros ahniki de paiki manaman en rapahki insenamwahu ekei wasa de tanasang\nmehla oh apwal sang wasa me a kouson ie.\nAhpw manaman wet sohte pahn mie ma lipada wet pahn sohte poason dahsang ni\nmwekid en \"Government\" en weio oh ma lipada wet e uhong kosondi oh poason en\n\"United Nations\".\nIralaud 15.\nAramas karos ahniki de paiki manaman en wia uhdaken ehu wasa de tohnwehi ehu.\nManaman de paien wia tohn wei ehu, sohte me kak adiasang aramas, de pil\nkeinepwihsang rehn emen en wiahla tohn ehu wei tohrohr.\nIralaud 16.\nOhl oh lih me lelehr sounparen aramas laud, me sohte inepwi ehu mie me pid tohn\nehu wasa de tohn ehu wehi de towehla ehu lamalam de mwomwhohdiso, ahniki de\npaiki manaman en pwopwoud oh kauwada ehu peneinei. Re ahniki de paiki manaman\npahrek me pid pwopwoud, de nan ansoun pwopwoud oh pil lel anson mweipeseng.\nPwopwoud pahn wiawi ni ansou me lih oh ohl pahn pwungki pene irahn pwopwoud.\nPeneinei me uhdahn poason de tepin tohn sampa kahrehda peneinei pil ahniki de\npaiki manaman en epwel sang rehn tohn sampa oh pil wehi kan.\nIralaud 17.\nAramas karos ahniki de paiki de ahniki manaman en kelepw ahniki dipwisou en ohpis\noh pil iang meh teikan ahniki pene dipwisou ehu.\nSohte me pahn adihasang an emen ah dipwisou.\nIralaud 18.\nAramas karos ahniki de paiki manaman en saledengki eh lamalam de medemedewe,\neh mour oh pein eh mwomwohdsou; manaman wet kihpene de iangahki saledek en"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a9072e65aa7372f51433cafd192cc9c7",
            "Index": 3,
            "Label": "4",
            "Size": [
                595.0,
                842.0
            ],
            "Text": "welian de wikidala en emen emen eh mwomwodisou oh me e kameleleh kan, oh eh pil\nahniki manaman en kasale seli songen lamalan de mwomwodiso me e pwoson de\nkamehlele soangen kasansal pwukat kakmihmi ni padahk, wiewia, pwongih de\nkapdaiada ireh kan me kosondi.\nIralaud 19.\nAramas karos ahniki de paiki manaman en saledengki arail medemedewe oh\nsaledengki arail kosoi; manaman wet pidada irair en saledek nan medemedewe me\nsohte pahn kadirepw de peki, ale, de kasalehda sohng kan de medemedewe kan me\nseu lipilipilki wasa kan.\nIralaud 20.\nAramas karos ahniki de paiki manaman en wie kupwur nan onepek mwahu oh\nsaledek nan pwihn kan.\n[Missing?]\nIralaud 21.\nAramas karos ahniki de paiki manaman en iang pwukoahki \"Government\" en arail\nwehi, nan duen pein ih de nin duen weliepehkan.\nAramas karos ahniki de paiki manaman en kak ale sawas akan sang arail wehi.\nInsenen aramas akan we pahn poasonehda manaman en \"Government'' insen pwukat\npahn kin sansalada ahnsou kan me usuhs mehlel kan kin wiawi oh pil usuhs pwukat\nuhdahn pahn unsek, pahrek oh pahn kin wiawi ni rir oh saledek nin duen kosonned.\nIralaud 22.\nAramas karos pwehki arail tohn wehi pokon en sampa ahniki manaman en ale epwel\nsang pwihn en epwelpen roson oh re pil paiki ar ese me sang sawasepehwehi oh pil\nsawas epen tohn sampa nan duen kosondi oh pil dipwisou ehu en wehi, me pelien\nkekeirdahn wahn sahpw oh roson en aramas, mie arail manaman me uhdahn konehng\noh saledek en kakairada emen emen.\nIralaud 23.\nAramas karos ahniki de paiki manaman en kak de iang doadoahk oh pil pilada songen\ndoadoahk da me e mwahuki, oh doadoahk pwung oh pahrek, pil iangahki wasahn\ndaodoahk mwahu oh mwakelekel, oh petehk pen doadoahk kan en dehr sohrala.\nAramas karos seu lipilipil ahniki manaman en ale pweipwei, pweinen eh doadoahk\nuwe ieu me pahn pahrekiong eh daodoahk.\nAramas karos me ahniki pwukaohn doadoahk ehu ahniki manaman en ale keting pen\neh wiewia me pwung oh mwahu ong pein ih oh pil peneinei. Pil mie en aramas karos\nme ahniki pwukoahn doadohahk en arail mour kesempwal nin duen arail wie aramas,\nama songen sawas pwukat sohte pah keitarahla arail mour mwahu, songen sawas oh\nepwel teikan pahn pil kohieng irail.\nAramas karos kak de ahniki manaman en kauwada de iangala tewehda pwihn en\ndaodoakh kan pwehn sewese de apwalih arail ineng kan me pid mwekid en daodoahk.\nIralaud 24."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "50e30157fffb5f0feda248c672e07449",
            "Index": 4,
            "Label": "5",
            "Size": [
                595.0,
                842.0
            ],
            "Text": "Aramas karos ahniki de paiki manaman en kak kommol oh mwemweit, pil iangahki\nawahn doadoahk kan en dehr daulihla duen me konehng, oh pil insenamwahuki\nkommol lahsang doadaohk rahn kesempwal akan ahpw pil alepweipwei.\nIralaud 25.\nAramas karos ahniki de paieki manaman en mour insenamwahu oh itar ohng emen\nemen oh arail peneinei kan, irair wet iangahki kisin mwenge, likou, ihmw oh imwen\nwini oh pil soangen epwel teikan nan ansou me doadoahk kan apwal, ansoun luwet de\nsoumwahu, ansoun kiripw, oh ohl laudla, oh soangen ansou apwal akan me eman\nemen lelohng ahpw kaidehk sang ni pein eh wie wia de inseneki.\nNohno kan oh serih kan ahniki manaman en ehu soangen epwel oh sawas soangen\npwukat. Seri karos, mendo ma serihn pirap, pahn paiki soangen sawas pwukat.\nIralaud 26.\nAramas karos ahniki de paiki manaman en iang sukuhl. Sukuhl kan pahn sohte\npweipwei ahpw mehlel \"elementary\" oh ansoun tepidahn kaiahn akan. Tepidahn\nsukuhl kan de \"elementary\" sukuhl kan pahn mi ni kosonned ehu pwe seri karos en\nuhdahn iang. Sukuhl ileile de laud kan pahn mie oh mweimweida oh me pwukat pahn\nmie oh kaparek ong karos nin duen en emen emen ah kak.\nKaiahn akan de sukuhl kan pahn kosondi pwehn kak kamarainihda de kakaiada mour\nen aramas akan oh kakehlada wahu de kesempwelen aramas, arail manaman oh\npwuhng kan oh pil poason en arail saledek. Kaiahn akan de sukul kan pahn kosondi\npwehn kalaudehla marain, kanengamah oh limpok penehn wehi karos, songen\naramas akan oh mwomwohdiso kan, oh pahn kakairada doadoakh en \"United\nNations\" kan pwehn kak kolokol de apwahpwalih meleilei.\nPahpa oh nohno kan, mwohn aramas karos, me pahn pilada songen sukuhl da me\nneirail serihkan pahn ale de iang.\nIralaud 27.\nAramas karos ahniki de paiki manaman pwe ren pein pilada songen pwihn da de\nmwomwen pwihn da me re rahn towehda pwe kak iang perenki de insenamwahuki\nkekeirdahn dipwisoun sahpw de iang paiki kalaud lahn dipwisou kapwakan oh iang\npaiki kamwahu parail akan.\nAramas karos ahniki manaman en iang paiki kamwahu kan me peisang soangen\ndaodoahk kan me re iang wiahla de koadahkihada.\nIralaud 28.\nAramas karos uhdahn pahn iang kosondi me pid wein sampa ni irair en saledek me\n\"poason\" wet kasalehdahr karos en iang wehwehki.\nIralaud 29.\nAramas karos ahniki pwukoah ong wasa me re kouson ie pwe arail saledek de\nkekeirdahn arail mour en kak pweida ie.\nNin doken aramas akan arail pahn daodoahngki arail pwuhng oh saledek, karos pahn\nmi pahn irair kei me kosonned pahn kosonehdi ongete songen kahrepeh kan me pahn\nkapwaiada kitail en wauniki en mehtei kan arail pwuhng oh saledek pwe mehn"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ac09bdf20392ae038ea24f09f1c28e2a",
            "Index": 5,
            "Label": "6",
            "Size": [
                595.0,
                842.0
            ],
            "Text": "kapwaiada mour pwung oh mwahu, oh meleilei en kipe tohn wein sampa karos.\nSongen pwuhng oh saledek pwukat en dehr wiawi ni irair ehu me pahn uhong\nirehkan de kosondihkan en \"United Nations\".\nIralaud 30.\nIre karos me sansalehr nan poason wet sohte pahn wehwehki me re kosondi pwe ehu\nwehi, de ehu pwihn en aramas en mie arail manaman en wia de kosonehdi mehkot\nme pahn kak kasohwe de kawehla songen pwung de saledek me sansalehr nan\npoason wet."
        }
    }
}

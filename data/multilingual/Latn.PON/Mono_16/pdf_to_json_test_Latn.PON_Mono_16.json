{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470046,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "POASON PWUNG EN KAWEID TOHN WEIN SAMPA KAROS\n[Preamble]\nPwehki eh sansalehr oh dehde me mie uhdahn kesempwelen de pwungin tohn\nsampa karos me duwepenehte oh ih poason en mour saledek, pwung oh\nmeleilei nan sampa,\nPwehki seu petehkpen aramas de kasohwe kesempwelen aramas oh arail pwung\nme kahrehdahr wiewia me sohte konehng ah ngeder oh kawelahr mour mwahu\nen aramas, oh pil ansou mwahu oh konehng eh leledohr me aramas akan\nkonehng ren perenki saledek en kosoia de rapahki arail pwung, oh arail\nsaledek sang perki mehkot de masak de pil anahn akan me kosondier en wia\nirair keieu oh ileile nan en aramas sohte lipillipil arail mour,\nPwehki eh ininin kesempwal mehlel pwe ma aramas sohte pahn itoitieng ren\nmedemedewe pei de mahwin, pwehki arail solahr itar de kakehng kanengamah\niong lokolok pahn kaun suwed de nan ansou suwed, ihme karheda me en\naramas eh mour oh pwung pahn mihmihte pahn epwelpen kosonned akan,\nPwehki eh kesempwal kitail en ngongki kekeirdahn nanpwung mwahu penehn\ntohn sampa kan,\nPwehki tohn tiepenehn sampa arail kosonehdier nan \"Charter en United\nNations\" arail pwoson poahson en mour mwahu en aramas oh arail pwung\nkan, duwen ksempwelen aramas oh en aramas arail pwung eh pahrek, ohl de\nlih irail kan me towehda pwihn en tiepenehn sampa \"United Nations\"\nkosonehdier ren kakairada, kalaudehla oh kamwahwihla roson en aramas me\npid mour mwahu oh saledek laud,\nPwehki wehi me towehda pwihn en \"United Nations\" arail inoukihdahr ren\nalehdi, pahn sewesepen \"United Nations\", sohng kan me pahn kakehlahda\npoahson en kawawih oh kapwaiada mour pwung oh saledek mehlel en aramas,\nPwehki nin duwen eh dehdehiong karos duwen mour pwung oh saledek ara\nnohn kesempwal oh ih sohng pwukat me pahn kamarainihdi karos inou wet,\nIhme Kahrehda,\nPWIHN EN TIEPENEHN SAMPA KOSONEHDIER ME\nPOASON PWUNG EN KAWEID TOHN WEIN SAMPA KAROS duen eh dehde mehlel ong\nkaros me tepin keirda, me aramas karos oh wein sampa karos uhdahn pahn\nahniki oh ehu ansou ma korusie oh songen spwihn en aramas akan pahn\ntamataman ansou karos poason wet oh ngoangki de sukuhlki ong karos\nkekeirdahn sohng en pwung oh saledek pwukat ni irair en keirda, nan wehi\nkan oh nan pwungen wehikan, pwehn kak alehdt petehk parail rehn karos me\ntowehda pwihn wet oh rehn irail tohn Kahn Sapwen Kohwa kan me mi pahn\narail epwel oh manaman.\nIralaud 1.\nTohn sampa karos ipwiwei nan saledek oh duwepenehte nan arail wasa oh\narail pwung. Arail marain oh pehm ih utakerail kahrehda korusie konehng\nsawaspene nin duwen pirien ehu.",
            "Image": "3b66158611d02131b5309134da42bc78"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iralaud 2.\nKorusie pai ki songen pwung oh saledek seu lipilipil me kosondier nan\npoason wet, pwilidak en wasa de mwomwen kilin aramas, lih de ohl,\nlokaiahn aramas, en aramas eh lamalam, Piros de Kadilik, de seu\nlipilipil, mwomwen \"Government\" seu lipilipil de medemedewehn aramas,\ntohn songen wehi de pwihn karos, semwehmwe de kepwehpwe, ahnek dipwisou\nde soh, oh kedeudok en emen emen oh pil sohng teikan sell lipilipil.\nIralaud 3.\nAramas karos ahniki de paiki pwungin mour, pwungin saledek oh pil\npwungin saledek sang apwal en paliwar.\nIralaud 4.\nSohte aramas emen kak wia lidu men de doadoahk ni mwomwen lidu men; lidu\nde pesineski de pwainda lidukan uhong poason wet oh pil pahn inepwihdi\nni soangen mwohmw karos.\nIralaud 5.\nSohte me pahn mi pahn kalokolok en mahn de kamakam duehla mahn.\nIralaud 6.\nAramas karos ahniki de paiki pwungin kawawih wasa karos pahn menemenen\nKosonned.\nIralaud 7.\nAramas karos ni nan irair pahrek ehu pahn kosonned oh ahniki de paiki\nepwel kan pahn kosonned. Aramas karos ahniki de paiki epwel pahrek pwehn\nkore songen apwal akan me uhong poason wet de me pahn kasohwe irehkan\nnan poason wet.\nIralaud 8.\nAramas karos ahniki de paiki soangen epwel katapan akan me pwihn koiek\nen teneki sapwung kan me uhong poason en pwung kesempwal me kosonned\nkosnehiong irail.\nIralaud 9.\nSohte me pahn pakadeida, de poardi, de selidi, de pekeusda.\nIralaud 10.\nAramas karos aniki de paiki pwung karos me irair en kopwung pahrek oh\npil kapeidek nan pokkon rehn pwihn ehu me seu peupali, pwehn kosonehdi\nde kasalehda arail pwung kan oh pwukoah kan oh pil songen pekeid me\nuhong irail karos.\nIralaud 11.\nIrail kan me pakadeikda me re dipada pil ahniki pwungin wehkada me re\nsohte dipada lau lel mwolen kopwung eh pahn kasalehda ni sansal me dihp",
            "Image": "6e4b539daf8619e9cf307fd4cf08acc1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "wet uhongehr kosonned-ahpw me pakadeida kan uhdahn pahn mie arail soun\nsawas pwehn wia daroperail.\nSohte me kak pakadeida oh kalokolok ki sapwung ehu de dihp ehu de\nsapwung ehu me e dipekihda oh kawehkihla kosonned en ehu wehi de wein\nsampa ma ansou me dipada wet wiawio dihp wet sohte uhong kosonned\npwukat. Oh pil kalokepen dihp wet sohte pahn laud sang uwe me dehde ni\nansou me dihp wet wiawihdau.\nIralaud 12.\nSohte me kak lidere emen nin sohte kahrepe, de eh peneinei, imwe oh\nkisin likou me e kadar de me emen kadarodohng, oh pil sohte me kak\nkauwehla eden emen de mwaren emen. Karos ahniki de paiki epwelpen pahn\nkosonned ohng songen liderewes de kawehla eden aramas kwukat.\nIralaud 13.\nKaros ahniki de paiki manaman en saledek me pid seilok de kouson nan\nuhdahkarail.\nKaros ahniki de paiki manaman en seusang de mwekid sang wasa seu\nlipilipil, pil iangahki uhdahn eh wasahn kouson oh pil seulahng de\nmwekidlahng sapwe de ehu wasa.\nIralaud 14.\nKaros ahniki de paiki manaman en rapahki insenamwahu ekei wasa de\ntanasang mehla oh apwal sang wasa me a kouson ie.\nAhpw manaman wet sohte pahn mie ma lipada wet pahn sohte poason dahsang\nni mwekid en \"Government\" en weio oh ma lipada wet e uhong kosondi oh\npoason en \"United Nations\".\nIralaud 15.\nAramas karos ahniki de paiki manaman en wia uhdaken ehu wasa de tohnwehi\nehu.\nManaman de paien wia tohn wei ehu, sohte me kak adiasang aramas, de pil\nkeinepwihsang rehn emen en wiahla tohn ehu wei tohrohr.\nIralaud 16.\nOhl oh lih me lelehr sounparen aramas laud, me sohte inepwi ehu mie me\npid tohn ehu wasa de tohn ehu wehi de towehla ehu lamalam de\nmwomwhohdiso, ahniki de paiki manaman en pwopwoud oh kauwada ehu\npeneinei. Re ahniki de paiki manaman pahrek me pid pwopwoud, de nan\nansoun pwopwoud oh pil lel anson mweipeseng.\nPwopwoud pahn wiawi ni ansou me lih oh ohl pahn pwungki pene irahn\npwopwoud.\nPeneinei me uhdahn poason de tepin tohn sampa kahrehda peneinei pil\nahniki de paiki manaman en epwel sang rehn tohn sampa oh pil wehi kan.\nIralaud 17.",
            "Image": "60c427831e85ecafe0a6319de6abd4c9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Aramas karos ahniki de paiki de ahniki manaman en kelepw ahniki dipwisou\nen ohpis oh pil iang meh teikan ahniki pene dipwisou ehu.\nSohte me pahn adihasang an emen ah dipwisou.\nIralaud 18.\nAramas karos ahniki de paiki manaman en saledengki eh lamalam de\nmedemedewe, eh mour oh pein eh mwomwohdsou; manaman wet kihpene de\niangahki saledek en welian de wikidala en emen emen eh mwomwodisou oh me\ne kameleleh kan, oh eh pil ahniki manaman en kasale seli songen lamalan\nde mwomwodiso me e pwoson de kamehlele soangen kasansal pwukat kakmihmi\nni padahk, wiewia, pwongih de kapdaiada ireh kan me kosondi.\nIralaud 19.\nAramas karos ahniki de paiki manaman en saledengki arail medemedewe oh\nsaledengki arail kosoi; manaman wet pidada irair en saledek nan\nmedemedewe me sohte pahn kadirepw de peki, ale, de kasalehda sohng kan\nde medemedewe kan me seu lipilipilki wasa kan.\nIralaud 20.\nAramas karos ahniki de paiki manaman en wie kupwur nan onepek mwahu oh\nsaledek nan pwihn kan.\n[Missing?]\nIralaud 21.\nAramas karos ahniki de paiki manaman en iang pwukoahki \"Government\" en\narail wehi, nan duen pein ih de nin duen weliepehkan.\nAramas karos ahniki de paiki manaman en kak ale sawas akan sang arail\nwehi.\nInsenen aramas akan we pahn poasonehda manaman en \"Government'' insen\npwukat pahn kin sansalada ahnsou kan me usuhs mehlel kan kin wiawi oh\npil usuhs pwukat uhdahn pahn unsek, pahrek oh pahn kin wiawi ni rir oh\nsaledek nin duen kosonned.\nIralaud 22.\nAramas karos pwehki arail tohn wehi pokon en sampa ahniki manaman en ale\nepwel sang pwihn en epwelpen roson oh re pil paiki ar ese me sang\nsawasepehwehi oh pil sawas epen tohn sampa nan duen kosondi oh pil\ndipwisou ehu en wehi, me pelien kekeirdahn wahn sahpw oh roson en\naramas, mie arail manaman me uhdahn konehng oh saledek en kakairada emen\nemen.\nIralaud 23.\nAramas karos ahniki de paiki manaman en kak de iang doadoahk oh pil\npilada songen doadoahk da me e mwahuki, oh doadoahk pwung oh pahrek, pil\niangahki wasahn daodoahk mwahu oh mwakelekel, oh petehk pen doadoahk kan\nen dehr sohrala.",
            "Image": "9c33dede82368448c2c1c29c0e697644"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Aramas karos seu lipilipil ahniki manaman en ale pweipwei, pweinen eh\ndoadoahk uwe ieu me pahn pahrekiong eh daodoahk.\nAramas karos me ahniki pwukaohn doadoahk ehu ahniki manaman en ale\nketing pen eh wiewia me pwung oh mwahu ong pein ih oh pil peneinei. Pil\nmie en aramas karos me ahniki pwukoahn doadohahk en arail mour kesempwal\nnin duen arail wie aramas, ama songen sawas pwukat sohte pah keitarahla\narail mour mwahu, songen sawas oh epwel teikan pahn pil kohieng irail.\nAramas karos kak de ahniki manaman en kauwada de iangala tewehda pwihn\nen daodoakh kan pwehn sewese de apwalih arail ineng kan me pid mwekid en\ndaodoahk.\nIralaud 24.\nAramas karos ahniki de paiki manaman en kak kommol oh mwemweit, pil\niangahki awahn doadoahk kan en dehr daulihla duen me konehng, oh pil\ninsenamwahuki kommol lahsang doadaohk rahn kesempwal akan ahpw pil\nalepweipwei.\nIralaud 25.\nAramas karos ahniki de paieki manaman en mour insenamwahu oh itar ohng\nemen emen oh arail peneinei kan, irair wet iangahki kisin mwenge, likou,\nihmw oh imwen wini oh pil soangen epwel teikan nan ansou me doadoahk kan\napwal, ansoun luwet de soumwahu, ansoun kiripw, oh ohl laudla, oh\nsoangen ansou apwal akan me eman emen lelohng ahpw kaidehk sang ni pein\neh wie wia de inseneki.\nNohno kan oh serih kan ahniki manaman en ehu soangen epwel oh sawas\nsoangen pwukat. Seri karos, mendo ma serihn pirap, pahn paiki soangen\nsawas pwukat.\nIralaud 26.\nAramas karos ahniki de paiki manaman en iang sukuhl. Sukuhl kan pahn\nsohte pweipwei ahpw mehlel \"elementary\" oh ansoun tepidahn kaiahn akan.\nTepidahn sukuhl kan de \"elementary\" sukuhl kan pahn mi ni kosonned ehu\npwe seri karos en uhdahn iang. Sukuhl ileile de laud kan pahn mie oh\nmweimweida oh me pwukat pahn mie oh kaparek ong karos nin duen en emen\nemen ah kak.\nKaiahn akan de sukuhl kan pahn kosondi pwehn kak kamarainihda de\nkakaiada mour en aramas akan oh kakehlada wahu de kesempwelen aramas,\narail manaman oh pwuhng kan oh pil poason en arail saledek. Kaiahn akan\nde sukul kan pahn kosondi pwehn kalaudehla marain, kanengamah oh limpok\npenehn wehi karos, songen aramas akan oh mwomwohdiso kan, oh pahn\nkakairada doadoakh en \"United Nations\" kan pwehn kak kolokol de\napwahpwalih meleilei.\nPahpa oh nohno kan, mwohn aramas karos, me pahn pilada songen sukuhl da\nme neirail serihkan pahn ale de iang.\nIralaud 27.\nAramas karos ahniki de paiki manaman pwe ren pein pilada songen pwihn da",
            "Image": "cf120a0a2bf146be75bd3d9b6e5e8b2a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "de mwomwen pwihn da me re rahn towehda pwe kak iang perenki de\ninsenamwahuki kekeirdahn dipwisoun sahpw de iang paiki kalaud lahn\ndipwisou kapwakan oh iang paiki kamwahu parail akan.\nAramas karos ahniki manaman en iang paiki kamwahu kan me peisang soangen\ndaodoahk kan me re iang wiahla de koadahkihada.\nIralaud 28.\nAramas karos uhdahn pahn iang kosondi me pid wein sampa ni irair en\nsaledek me \"poason\" wet kasalehdahr karos en iang wehwehki.\nIralaud 29.\nAramas karos ahniki pwukoah ong wasa me re kouson ie pwe arail saledek\nde kekeirdahn arail mour en kak pweida ie.\nNin doken aramas akan arail pahn daodoahngki arail pwuhng oh saledek,\nkaros pahn mi pahn irair kei me kosonned pahn kosonehdi ongete songen\nkahrepeh kan me pahn kapwaiada kitail en wauniki en mehtei kan arail\npwuhng oh saledek pwe mehn kapwaiada mour pwung oh mwahu, oh meleilei en\nkipe tohn wein sampa karos.\nSongen pwuhng oh saledek pwukat en dehr wiawi ni irair ehu me pahn uhong\nirehkan de kosondihkan en \"United Nations\".\nIralaud 30.\nIre karos me sansalehr nan poason wet sohte pahn wehwehki me re kosondi\npwe ehu wehi, de ehu pwihn en aramas en mie arail manaman en wia de\nkosonehdi mehkot me pahn kak kasohwe de kawehla songen pwung de saledek\nme sansalehr nan poason wet.",
            "Image": "8c03f74a47bc649bd317e9b7a74e0254"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470028,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "POASON PWUNG EN KAWEID TOHN WEIN SAMPA KAROS\n[Preamble]\nPwehki eh sansalehr oh dehde me mie uhdahn kesempwelen de pwungin tohn sampa karos me\nduwepenehte oh ih poason en mour saledek, pwung oh meleilei nan sampa,\nPwehki seu petehkpen aramas de kasohwe kesempwelen aramas oh arail pwung me kahrehdahr wiewia\nme sohte konehng ah ngeder oh kawelahr mour mwahu en aramas, oh pil ansou mwahu oh konehng eh\nleledohr me aramas akan konehng ren perenki saledek en kosoia de rapahki arail pwung, oh arail\nsaledek sang perki mehkot de masak de pil anahn akan me kosondier en wia irair keieu oh ileile\nnan en aramas sohte lipillipil arail mour,\nPwehki eh ininin kesempwal mehlel pwe ma aramas sohte pahn itoitieng ren medemedewe pei de\nmahwin, pwehki arail solahr itar de kakehng kanengamah iong lokolok pahn kaun suwed de nan\nansou suwed, ihme karheda me en aramas eh mour oh pwung pahn mihmihte pahn epwelpen kosonned\nakan,\nPwehki eh kesempwal kitail en ngongki kekeirdahn nanpwung mwahu penehn tohn sampa kan,\nPwehki tohn tiepenehn sampa arail kosonehdier nan \"Charter en United Nations\" arail pwoson\npoahson en mour mwahu en aramas oh arail pwung kan, duwen ksempwelen aramas oh en aramas arail\npwung eh pahrek, ohl de lih irail kan me towehda pwihn en tiepenehn sampa \"United Nations\"\nkosonehdier ren kakairada, kalaudehla oh kamwahwihla roson en aramas me pid mour mwahu oh\nsaledek laud,\nPwehki wehi me towehda pwihn en \"United Nations\" arail inoukihdahr ren alehdi, pahn sewesepen\n\"United Nations\", sohng kan me pahn kakehlahda poahson en kawawih oh kapwaiada mour pwung oh\nsaledek mehlel en aramas,\nPwehki nin duwen eh dehdehiong karos duwen mour pwung oh saledek ara nohn kesempwal oh ih sohng\npwukat me pahn kamarainihdi karos inou wet,\nIhme Kahrehda,\nPWIHN EN TIEPENEHN SAMPA KOSONEHDIER ME\nPOASON PWUNG EN KAWEID TOHN WEIN SAMPA KAROS duen eh dehde mehlel ong karos me tepin keirda, me\naramas karos oh wein sampa karos uhdahn pahn ahniki oh ehu ansou ma korusie oh songen spwihn en\naramas akan pahn tamataman ansou karos poason wet oh ngoangki de sukuhlki ong karos kekeirdahn\nsohng en pwung oh saledek pwukat ni irair en keirda, nan wehi kan oh nan pwungen wehikan, pwehn\nkak alehdt petehk parail rehn karos me towehda pwihn wet oh rehn irail tohn Kahn Sapwen Kohwa\nkan me mi pahn arail epwel oh manaman.\nIralaud 1.\nTohn sampa karos ipwiwei nan saledek oh duwepenehte nan arail wasa oh arail pwung. Arail marain\noh pehm ih utakerail kahrehda korusie konehng sawaspene nin duwen pirien ehu.\nIralaud 2.\nKorusie pai ki songen pwung oh saledek seu lipilipil me kosondier nan poason wet, pwilidak en\nwasa de mwomwen kilin aramas, lih de ohl, lokaiahn aramas, en aramas eh lamalam, Piros de\nKadilik, de seu lipilipil, mwomwen \"Government\" seu lipilipil de medemedewehn aramas, tohn\nsongen wehi de pwihn karos, semwehmwe de kepwehpwe, ahnek dipwisou de soh, oh kedeudok en emen\nemen oh pil sohng teikan sell lipilipil.\nIralaud 3.\nAramas karos ahniki de paiki pwungin mour, pwungin saledek oh pil pwungin saledek sang apwal en\npaliwar.\nIralaud 4.\nSohte aramas emen kak wia lidu men de doadoahk ni mwomwen lidu men; lidu de pesineski de\npwainda lidukan uhong poason wet oh pil pahn inepwihdi ni soangen mwohmw karos.\nIralaud 5.\nSohte me pahn mi pahn kalokolok en mahn de kamakam duehla mahn.\nIralaud 6.\nAramas karos ahniki de paiki pwungin kawawih wasa karos pahn menemenen Kosonned.",
            "Image": "a31d3c317a3efc89913d57067a0fbe21"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Iralaud 7.\nAramas karos ni nan irair pahrek ehu pahn kosonned oh ahniki de paiki epwel kan pahn kosonned.\nAramas karos ahniki de paiki epwel pahrek pwehn kore songen apwal akan me uhong poason wet de\nme pahn kasohwe irehkan nan poason wet.\nIralaud 8.\nAramas karos ahniki de paiki soangen epwel katapan akan me pwihn koiek en teneki sapwung kan me\nuhong poason en pwung kesempwal me kosonned kosnehiong irail.\nIralaud 9.\nSohte me pahn pakadeida, de poardi, de selidi, de pekeusda.\nIralaud 10.\nAramas karos aniki de paiki pwung karos me irair en kopwung pahrek oh pil kapeidek nan pokkon\nrehn pwihn ehu me seu peupali, pwehn kosonehdi de kasalehda arail pwung kan oh pwukoah kan oh\npil songen pekeid me uhong irail karos.\nIralaud 11.\nIrail kan me pakadeikda me re dipada pil ahniki pwungin wehkada me re sohte dipada lau lel\nmwolen kopwung eh pahn kasalehda ni sansal me dihp wet uhongehr kosonned-ahpw me pakadeida kan\nuhdahn pahn mie arail soun sawas pwehn wia daroperail.\nSohte me kak pakadeida oh kalokolok ki sapwung ehu de dihp ehu de sapwung ehu me e dipekihda oh\nkawehkihla kosonned en ehu wehi de wein sampa ma ansou me dipada wet wiawio dihp wet sohte\nuhong kosonned pwukat. Oh pil kalokepen dihp wet sohte pahn laud sang uwe me dehde ni ansou me\ndihp wet wiawihdau.\nIralaud 12.\nSohte me kak lidere emen nin sohte kahrepe, de eh peneinei, imwe oh kisin likou me e kadar de\nme emen kadarodohng, oh pil sohte me kak kauwehla eden emen de mwaren emen. Karos ahniki de\npaiki epwelpen pahn kosonned ohng songen liderewes de kawehla eden aramas kwukat.\nIralaud 13.\nKaros ahniki de paiki manaman en saledek me pid seilok de kouson nan uhdahkarail.\nKaros ahniki de paiki manaman en seusang de mwekid sang wasa seu lipilipil, pil iangahki uhdahn\neh wasahn kouson oh pil seulahng de mwekidlahng sapwe de ehu wasa.\nIralaud 14.\nKaros ahniki de paiki manaman en rapahki insenamwahu ekei wasa de tanasang mehla oh apwal sang\nwasa me a kouson ie.\nAhpw manaman wet sohte pahn mie ma lipada wet pahn sohte poason dahsang ni mwekid en\n\"Government\" en weio oh ma lipada wet e uhong kosondi oh poason en \"United Nations\".\nIralaud 15.\nAramas karos ahniki de paiki manaman en wia uhdaken ehu wasa de tohnwehi ehu.\nManaman de paien wia tohn wei ehu, sohte me kak adiasang aramas, de pil keinepwihsang rehn emen\nen wiahla tohn ehu wei tohrohr.\nIralaud 16.\nOhl oh lih me lelehr sounparen aramas laud, me sohte inepwi ehu mie me pid tohn ehu wasa de\ntohn ehu wehi de towehla ehu lamalam de mwomwhohdiso, ahniki de paiki manaman en pwopwoud oh\nkauwada ehu peneinei. Re ahniki de paiki manaman pahrek me pid pwopwoud, de nan ansoun pwopwoud\noh pil lel anson mweipeseng.\nPwopwoud pahn wiawi ni ansou me lih oh ohl pahn pwungki pene irahn pwopwoud.\nPeneinei me uhdahn poason de tepin tohn sampa kahrehda peneinei pil ahniki de paiki manaman en\nepwel sang rehn tohn sampa oh pil wehi kan.\nIralaud 17.\nAramas karos ahniki de paiki de ahniki manaman en kelepw ahniki dipwisou en ohpis oh pil iang\nmeh teikan ahniki pene dipwisou ehu.",
            "Image": "4c320de96e7aa07fa9003a74c78cb524"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Sohte me pahn adihasang an emen ah dipwisou.\nIralaud 18.\nAramas karos ahniki de paiki manaman en saledengki eh lamalam de medemedewe, eh mour oh pein eh\nmwomwohdsou; manaman wet kihpene de iangahki saledek en welian de wikidala en emen emen eh\nmwomwodisou oh me e kameleleh kan, oh eh pil ahniki manaman en kasale seli songen lamalan de\nmwomwodiso me e pwoson de kamehlele soangen kasansal pwukat kakmihmi ni padahk, wiewia, pwongih\nde kapdaiada ireh kan me kosondi.\nIralaud 19.\nAramas karos ahniki de paiki manaman en saledengki arail medemedewe oh saledengki arail kosoi;\nmanaman wet pidada irair en saledek nan medemedewe me sohte pahn kadirepw de peki, ale, de\nkasalehda sohng kan de medemedewe kan me seu lipilipilki wasa kan.\nIralaud 20.\nAramas karos ahniki de paiki manaman en wie kupwur nan onepek mwahu oh saledek nan pwihn kan.\n[Missing?]\nIralaud 21.\nAramas karos ahniki de paiki manaman en iang pwukoahki \"Government\" en arail wehi, nan duen\npein ih de nin duen weliepehkan.\nAramas karos ahniki de paiki manaman en kak ale sawas akan sang arail wehi.\nInsenen aramas akan we pahn poasonehda manaman en \"Government'' insen pwukat pahn kin sansalada\nahnsou kan me usuhs mehlel kan kin wiawi oh pil usuhs pwukat uhdahn pahn unsek, pahrek oh pahn\nkin wiawi ni rir oh saledek nin duen kosonned.\nIralaud 22.\nAramas karos pwehki arail tohn wehi pokon en sampa ahniki manaman en ale epwel sang pwihn en\nepwelpen roson oh re pil paiki ar ese me sang sawasepehwehi oh pil sawas epen tohn sampa nan\nduen kosondi oh pil dipwisou ehu en wehi, me pelien kekeirdahn wahn sahpw oh roson en aramas,\nmie arail manaman me uhdahn konehng oh saledek en kakairada emen emen.\nIralaud 23.\nAramas karos ahniki de paiki manaman en kak de iang doadoahk oh pil pilada songen doadoahk da\nme e mwahuki, oh doadoahk pwung oh pahrek, pil iangahki wasahn daodoahk mwahu oh mwakelekel, oh\npetehk pen doadoahk kan en dehr sohrala.\nAramas karos seu lipilipil ahniki manaman en ale pweipwei, pweinen eh doadoahk uwe ieu me pahn\npahrekiong eh daodoahk.\nAramas karos me ahniki pwukaohn doadoahk ehu ahniki manaman en ale keting pen eh wiewia me\npwung oh mwahu ong pein ih oh pil peneinei. Pil mie en aramas karos me ahniki pwukoahn\ndoadohahk en arail mour kesempwal nin duen arail wie aramas, ama songen sawas pwukat sohte pah\nkeitarahla arail mour mwahu, songen sawas oh epwel teikan pahn pil kohieng irail.\nAramas karos kak de ahniki manaman en kauwada de iangala tewehda pwihn en daodoakh kan pwehn\nsewese de apwalih arail ineng kan me pid mwekid en daodoahk.\nIralaud 24.\nAramas karos ahniki de paiki manaman en kak kommol oh mwemweit, pil iangahki awahn doadoahk kan\nen dehr daulihla duen me konehng, oh pil insenamwahuki kommol lahsang doadaohk rahn kesempwal\nakan ahpw pil alepweipwei.\nIralaud 25.\nAramas karos ahniki de paieki manaman en mour insenamwahu oh itar ohng emen emen oh arail\npeneinei kan, irair wet iangahki kisin mwenge, likou, ihmw oh imwen wini oh pil soangen epwel\nteikan nan ansou me doadoahk kan apwal, ansoun luwet de soumwahu, ansoun kiripw, oh ohl laudla,\noh soangen ansou apwal akan me eman emen lelohng ahpw kaidehk sang ni pein eh wie wia de\ninseneki.\nNohno kan oh serih kan ahniki manaman en ehu soangen epwel oh sawas soangen pwukat. Seri karos,\nmendo ma serihn pirap, pahn paiki soangen sawas pwukat.",
            "Image": "3ab331dbd47db2ec9df89e3a030e254c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Iralaud 26.\nAramas karos ahniki de paiki manaman en iang sukuhl. Sukuhl kan pahn sohte pweipwei ahpw mehlel\n\"elementary\" oh ansoun tepidahn kaiahn akan. Tepidahn sukuhl kan de \"elementary\" sukuhl kan\npahn mi ni kosonned ehu pwe seri karos en uhdahn iang. Sukuhl ileile de laud kan pahn mie oh\nmweimweida oh me pwukat pahn mie oh kaparek ong karos nin duen en emen emen ah kak.\nKaiahn akan de sukuhl kan pahn kosondi pwehn kak kamarainihda de kakaiada mour en aramas akan\noh kakehlada wahu de kesempwelen aramas, arail manaman oh pwuhng kan oh pil poason en arail\nsaledek. Kaiahn akan de sukul kan pahn kosondi pwehn kalaudehla marain, kanengamah oh limpok\npenehn wehi karos, songen aramas akan oh mwomwohdiso kan, oh pahn kakairada doadoakh en \"United\nNations\" kan pwehn kak kolokol de apwahpwalih meleilei.\nPahpa oh nohno kan, mwohn aramas karos, me pahn pilada songen sukuhl da me neirail serihkan\npahn ale de iang.\nIralaud 27.\nAramas karos ahniki de paiki manaman pwe ren pein pilada songen pwihn da de mwomwen pwihn da me\nre rahn towehda pwe kak iang perenki de insenamwahuki kekeirdahn dipwisoun sahpw de iang paiki\nkalaud lahn dipwisou kapwakan oh iang paiki kamwahu parail akan.\nAramas karos ahniki manaman en iang paiki kamwahu kan me peisang soangen daodoahk kan me re\niang wiahla de koadahkihada.\nIralaud 28.\nAramas karos uhdahn pahn iang kosondi me pid wein sampa ni irair en saledek me \"poason\" wet\nkasalehdahr karos en iang wehwehki.\nIralaud 29.\nAramas karos ahniki pwukoah ong wasa me re kouson ie pwe arail saledek de kekeirdahn arail mour\nen kak pweida ie.\nNin doken aramas akan arail pahn daodoahngki arail pwuhng oh saledek, karos pahn mi pahn irair\nkei me kosonned pahn kosonehdi ongete songen kahrepeh kan me pahn kapwaiada kitail en wauniki\nen mehtei kan arail pwuhng oh saledek pwe mehn kapwaiada mour pwung oh mwahu, oh meleilei en\nkipe tohn wein sampa karos.\nSongen pwuhng oh saledek pwukat en dehr wiawi ni irair ehu me pahn uhong irehkan de kosondihkan\nen \"United Nations\".\nIralaud 30.\nIre karos me sansalehr nan poason wet sohte pahn wehwehki me re kosondi pwe ehu wehi, de ehu\npwihn en aramas en mie arail manaman en wia de kosonehdi mehkot me pahn kak kasohwe de kawehla\nsongen pwung de saledek me sansalehr nan poason wet.",
            "Image": "6bc8383967f8d758cac86cf5ba785ece"
        }
    }
}

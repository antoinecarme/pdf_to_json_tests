{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468855,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Taliki ya cumi y'ukwa desembri mu mwaka wa 1948, niwo munsi Ikoraniro rusange\nrya ONU ryemeje likanamenyesha Itangazo ryo kwamamaza hose ibyerekeye agaciro\nka Muntu. Ikoraniro rusange ryasabye ibihugu byose bili muli l'ONU gukora uko\nbishoboye kugira ngo iryo Tangazo lizatangirwe ku mugaragaro, ryamamare hose\nkandi lisobanurwe, cyane cyane mu mashuli, ali amato ali ayisumbuye, mu bihugu\nbyose, ibyigenga n'ibigitegekwa.\nITANGAZO RYAMAMAZA HOSE AGACIRO K'UMUNTU\nIntangiliro.\nIkoraniro rusange lilibutsa ko:\n- Ugushyira ukizana, ituze n'ubutungane mu bihugu bishingiye ku karusho ka buli\nmuntu, kadasibangana, gahamya icyubahiro akwiye n'agaciro twese duhulijeho,\n- Gusuzugura no kwirengagiza ako gaciro n'icyubahiro bya buli muntu nibyo byateye\nbamwe imigenzereze isa n'iy'inyamaswa, umutima w'umuntu utakwihanganira.\nNicyogituma twemeza ko icyo umuntu wese yimilije imbere y'ibindi al'ugushyira\nakizana, nta nkomyi mu mvugo no mu bitekerezo, akibera aho nta nduru nta butindi,\n- Ali ngombwa ko hashingwa amategeko arengera ako gaciro ka buli muntu,\nakamulinda ubuja n'agahato,\n- Ikindi ngombwa nu gukomeza umubano w'ibihugu,\n- Ibihugu byunz'ubumwe byiyemeje muli Charte ya l'ONU kuzahora byubaha agaciro\nk'umuntu wese, yaba umugore yaba umugabo, bose niko bakwiye kwubahwa kimwe.\nIbyo bihugu byiyemeje kandi kuzaharanira amajyambere mu mibanire m'imibereho\ny'abantu ku mudendezo,\n- Ibihugu byose byunz'ubumwe byarahiliye gufasha umuryango wa l'ONU kwubahisha\nhose agaciro n'uburenganzira bishingiye kuli kamere ya buli muntu,\n- Kugira ngo ibyo twarahiliye tubishyikire, tugomba no guhuza igitekerezo ku\nbyerekeye ako gaciro n'uburenganzira bya buli muntu,\n- Ikoraniro rusange ryamamaje ili Tangazo ryerekeye agaciro ka buli muntu, ligomba\nkuyobora abaturage b'ibihugu byose uburyo bwo kwitoza umuco wo kwubaha agaciro\nn'uburenganzira bw'umuntu. Uwo muco niwo amategeko agenga buli gihugu\nn'atunganya umubano w'igihugu agomba gushishikalira kwinjuza muli byose, ali nu\nnyigisho z'urubyiruko mu mashuli, ali no mu milirere yose y'abaturage, kugira ngo\nbose hamwe, ali abatuye mu bihugu muli l'ONU, ndetse n'abatarashyikira ubwigenge,\nuwo muco abe aliwo bimiliza imbere.\nArticle 1.\nAbantu bose bavuka aliko bakwiye agaciro no kwubahwa kimwe. Bose bavukana\nubwenge n'umutima, bagomba kugilirana kivandimwe.\nArticle 2.\nUmuntu wese akwiye kwemererwa kwafite agaciro n'uburenganzira bwose\nbwahamijwe muli ili Tangazo. Nta muntu uzongera gucishwa ku wundi ku mpamvu\ngusa z'ubwoko, ibara ry'umubili, idini yemera cyanga se ibitekerezo afite muli",
            "Image": "e4f8845711b89821bcfc8783d4b7ab28"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "politique no mu zindi ngingo, ntawe uzazira igihugu akomokamo, ubworo amavuka\ncyanga se indi mimerere yindi.\nKandi nta muntu uruta undi, ngo kuko baba bakomoka mu bihugu batareshya. Ali\nabaturage b'ibihugu byigenga cyanga se bigitwarwa, bikiyoborwa n'ibindi, bose ni\nabantu kimwe.\nArticle 3.\nUmuntu wese agomba kubaho, gushyira akizana no kutarengana.\nArticle 4.\nNta muntu ukwiye guhinduka imbohe cyanga umuja. Kugira abantu abaja cyanga se\nkubacururuza biraciwe rwose.\nArticle 5.\nNta muntu ugomba kugilirwa urugomo, kuzira agashinyaguro, kwicwa urupfu rubi.\nArticle 6.\nAho umuntu ali hose agomba kurengerwa n'amategeko y'igihugu.\nArticle 7.\nAbantu bose ni kimwe ku byerekeye amategeko, kandi bose niki agomba kubarengera\nkimwe, akabalinda akarengane gaciye ukubili n'ili Tangazo, akabalinda ndetse\nn'ibishobora byose gutera ako karengane.\nArticle 8.\nBuli muntu afite ububasha bwo kuregera inkiko imigenzereze yose iciye ku\nburenganzira yahawe n'amategeko.\nArticle 9.\nNtawe ushobora gufunga umuntu ku karengane cyanga se kumuca mu gihugu.\nArticle 10.\nUrubanza rw'umuntu wese, mbere yo gucibwa, rugomba kwumvikana ku\nmugaragaro, nta karengane, abacamanza bakabona kurukiranura batabera.\nArticle 11.\nUmuntu wese urezwe igicumuro, mu gihe ataracirwa urubanza rukimuhamya,\nagomba gufatwa nk'intungane kugeza igihe ubugiranabi bwe bwemeza n'urukiko\nkumugaragaro, kandi bamaze kumuha uburyo bwose bwo kwiburanira.\nNta muntu ugomba guhanirwa amafuti yigeze gukora, niba mu gihe ayakoze nta\ntegeko ry'igihugu cyanga ryerekeye umubano w'igihugu, ryali libibujije. Kandi lero\nnta n'uzajya acibwa igihano kirenze icyali gitegetswe, igihe akoze akabi agomba\nguhanirwa.\nArticle 12.",
            "Image": "d880037f4ead724f39d19ac9b1c347a2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ntawe ugomba kwirohera nta mpamvu mu byerekeye imibereho y'umuntu n'iy'abe,\nmu rugo rwe no mu nzandiko ze, cyanga se ngo amusebye. Muli ibyo byose kandi\namategeko y'igihugu agomba kulinda umuntu wese akarengane.\nArticle 13.\nUmuntu wese agomba kugenda uko ashaka mu gihugu, no kwihitiramwo aho ashaka\ngutura.\nUmuntu wese ashobora kuva mu gihugu abishatse, no kugaruka mu gihugu cye\nkavukire.\nArticle 14.\nUmuntu wese, iyo atotejwe, ashobora guhungira mo kwakirwa mu bindi bihugu.\nUbwo burenganzira aliko ntibwarengera umuntu ukulikiranywe kubera ubugome\nbusanzwe, cyangase imigenzereze ye inyuranye n'amaherezo l'ONU yimilije imbere.\nArticle 15.\nBuli muntu agomba kwitilirwa igihugu cye kavukire.\nIcyo kimenyetso cy'ubuturage ntawe ushobora kukinyagwa ku karengane, aliko\numuntu ashobora kwiyakira ubuturage bw'aho yihitiyemo.\nArticle 16.\nUmuhungu n'umukobwa bageze mu kigero cyo kwubaka, bashobora gusezerana uko\nbashaka. Nta nkomyi ituruka ku bwoko, ku nkomoko cyanga se idini. Mubyerekeye\nkurongora umugabo n'umugore bahwanije agaciro, mbere yo gusezerana, igihe bali\nkumwe ndetse n'iyo batandukanye.\nNtabagomba gushyingirwa batabyiyemereye ubwabo.\nIshingiro ryambere ry'umubano mu bantu ni murugo, amategeko ya leta agomba\nkururengera.\nArticle 17.\nUmuntu wese afite ububasha bwo kugira icyo yitungira, ukwe kwa yenyine cyanga se\nafatanije n'abandi.\nNtawe ushobora kunyagwa ikintu yitungiye ku karengane.\nArticle 18.\nMu bitekerezo by'umuntu, mu bimutunganiye idini, buli muntu agomba gushyira\nakizana. Nukuvuga ko ashobora guhindura ibitekezo bye n'idini, kubigaragaza mu\nruhame cyanga ahiherereye, kubyigisha na kubikulikiza, ku mutima no mu mihango\nibigaragaza.\nArticle 19.\nBuli muntu akwiye gutekerza no kuvuga akamuli ku mutima. Nukuvuga ko adakwiye\nkuzira ibitekerezo bye, ko ashobora gushaka, guhabwa no kwamamaza hose uko\nashaka ibihuje n'icyo atekereza.",
            "Image": "6da787ec2c4444d94ef72388be95340a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Article 20.\nAbantu bashobora guterana na kwiremamo amashyaka mu mahoro.\nNta muntu ukwiye guhatirwa kwinjira mw'ishyaka atabishaka.\nArticle 21.\nBuli muntu afite uburenganzira bwo guhagurukira ibyerekeye ubutegetsi bw'igihugu\ncye kavukire, ali ukubyigiramo ubwe, cyanga se kubishinga intumwa zatowe bitalimo\nagahato.\nMu byo gukorera leta y'igihugu cyabo, abaturage bose bagomba gucishwa mu kigero\nkimwe.\nUbutegetsi mu gihugu bukomoka ku bushake bw'abaturage. Ubwo bushake\nbugaragara uko igihe cy'itora kigarutse. Mw'itora abaturage bose bakuze bahwanije\nijwe, kandi bitorera uwo bashatse nta gahato.\nArticle 22.\nUmuntu wese mu gihugu niko agizwe n'abandi. Ishyaka ry'abaturage n'ubugobokane\nbw'igihugu bigomba gukiza buli muntu, bikamugeza ku mibereho imukwiye kandi\nimufasha kujyambere.\nArticle 23.\nUmuntu wese akwiye kubona umulimo yihitiyemo nta gahato. Akawukora mu neza,\nbitalimo amananiza kandi atikanga kubura amulimo.\nAbakora umulimo umwe bose bagomba guhembwa kimwe, nta kubera,\nUmukozi wese agomba guhabwa umushahara umutunze we n'abe, kandi\nakanarengerwa n'amategeko alinda abakozi akarengane,\nUmuntu wese ashobora gufatanya n'abandi gushinga syndicats zimurengera.\nArticle 24.\nBuli muntu ukora agomba kurangiza akazi mu masaha akwiye no guhabwa ibiruhuko,\nkandi iminsi ahawe y'ibiruhuko agomba nayo kuyihemberwa.\nArticle 25.\nUmuntu wese akwiye ikimubeshaho neza , we n'abo mu rugo, cyane cyane mu\nbyerekeye imyambaro ibyo kurya, aho atuye n'ibyo kwivuza, mbese ibya ngombwa\nbyose ngo umuntu ashobore kubaho. Iyo umuntu yabuze akazi, igihe c'indwara\ncyanga ubumuga, mu bupfakazi no mu zabukuru, mbese iyo umuntu atakigira\nikimubeshaho bidaturutse ku bwende bwe, agombwa gutungwa n'integanyo leta\nyageneye iminsi mibi.\nAbabyeyi n'abana bakwiye cyane gufashwa. Kandi abana bose ndetse n'ibinyandaro,\nbagomba kurengerwa kimwe.\nArticle 26.\nUmuntu wese agomba kurerwa na guhabwa ku busa inyigisho zose z'amashuli",
            "Image": "5553b4cb177373023025d033d52deb5b"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "yambere. Amashuli y'abanyamyuga agomba gukwira hose. Kandi ababishoboye bose\nbagomba gufashwa kimwe kujya mu mashuli makuru.\nImilerere n'yo igomba kugeza abantu ku bugabo buhamye kubongeramo icyubahiro\ncy'agaciro ka buli muntu n'ibyo afitiye uburenganzira byose. Imilerere niyo izatera\nimbaga z'amoko anyuranye, nako ibihugu byose, kwumvikana no kubana\nbitanduranya nibwo buryo bwo gufatanya na l'ONU gukwiza amahoro hose.\nAbabyeyi bafite uburenganzira bwo gutoraniliza abana babo imilerere ibakwiye.\nArticle 27.\nUmuntu wese akwiye uko ashaka mu gitaramo cyogeza ubutore n'umuco w'igihugu,\nakwiye kwizihiza ibinezereje byose no guharanira amajyambere n'ibyiza byose\nubuhanga butuma dushyikira.\nAbahanga bahimbye ikintu gishya cyanga se abanditsi b'ibitabo, bishobora\nkubaviramo inyungu y'ikiguzi cya byo cyanga se y'agaciro bibahesha, nabyo\nbikarengerwa n'amategeko y'igihugu.\nArticle 28.\nIbyemejwe byose muli ili Tangazo bigomba amahoro mu baturage, ndetse no mu\nmibanire y'igihugu, kugira ngo bishobore kugilira umuntu wese akamaro kahageze.\nArticle 29.\nUmuntu nawe agomba kumenya agaciro k'urugaga rw'abo atuyemo,kuko narwo\nrumufasha kwigeza ku bugabo buhamye.\nMu burenganzira bwe bwose n'agaciro afite buli muntu agomba kugarukira ku rubibi\nyashingiwe n'amategeko y'igihugu, kugira ngo n'abandi bagere ku gaciro kabo\nn'uburenganzira bwabo, mu neza n'ituze vy'ingaga y'abadasumbana.\nIbyo byose byahamijwe ntawe ushobora kubyigarulira ku buryo buciye ukubili\nn'amaherzo l'ONU yimilije imbere.\nArticle 30.\nMu magambo yose y'ili Tangazo, nta Leta, nta ngaga, nta n'umuntu ushobora\nkwibwira ko hali ilimuga ububasha bwatuma atambuka ku byemejweho\nuburenganzira muli ili Tangazo.",
            "Image": "e7e9a20a46b2480adfe0a7e25324804b"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468249,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 8.7)}"
            ],
            "Text": "Най правосални Всеобщай Декларацияни\nГенеральнай Ассамблея резолюциядиани 217 A (III) гуси биани дёаячиа\nинидуэни 1948 айӈаниду токтовохан, гэрэн гурумбэ долдивамбохан\n[?]\nГэрэн гурун нуктэндуэчи балди най таони гэбуни, эмуту, уй-дэ\nчӣрэсини правосал – хэӈгэл, мирнэй биури основани. Чава тэдючими,\nгучи\nса̄ори: най правосалбани бодоваси, чачи чиурисиури – тэй хэм най\nдо̄вани тагдоандини. Най хэӈгэл, мэнэ мурумби уми мутэми, хайди-да эм\nӈ л ми, эм хадиачиами бигуэни аӈго̄ри мир – тэй гэрэн гурун чу увуй\nмурундиэри отоличайчи, сайчайчи мир. Чава тэдючими, гучи\nнай, сиӈгэрэмбэ, эрумбэ ба̄ридои, чихаласи-да, мурумби ачапчи чу\nхаморой эрдэнчи – соринчи – илиаси осигоани, нёани правосалбани\nгиан кусундиэни кандёрива гэлэури. Чава тэдючими, гучи\nгой-гой голо найсал кэвэли балдивачи масилтоми пикпӯри. Чава\nтэдючими, гучи\nОбъединённай Нациясал голосалчи найсал правосалбани, гэбувэни,\nценностивэни, гучи хусэни, эктэни эмутуди правосалковачи Уставаду\nгучи модан уӈгухэчи, тотара социальнай прогресс, хэӈгэл биури бади\nулэн-улэн осигоачи пикпумэри дэрухэчи. Чава тэдючими, гучи\nгосударствосал-членсэл, ООНди гэсэ, най правосалбани,\nсвободасалбани гэбулэуривэ, дахалаорива пикпумэри хэсэвэ\nбӯхэмбэчи. Тэдючимэри, гучи\nэй правосал, свободасал характербачи хэмту найсал отолиочиачи,\nнёанчи бухэмбэри хэсэвэри чопал тэде опогоандидоачи, отолихачи\nтэӈ да̄и значениеку осивани са̄ми. Чава тэдючими,\nГенеральнай Ассамблея\nэй най таони правосални Всеобщай Декларациява гэрэн гурун са̄гоачи\nгисурэйни. Тэй задачава тэде оповамборива хэмту голосал,\nгосударствосал тэдемэӈгилэйчи.\nНай таони, общество органни таони, эй Декларациява тул-тул\nэдечимэри, гэрэн гурумбэ алосимари, тачиочимари, эй правосалба,\nсвободасалба кидуривэ тэдемэӈгуэчи, всеобщай, эффективнэй\nпризнаниева мэнэ голои гучи гой-гой голосал дёбонсалдиани\nоповамборива, нёамбачи государствосал- членсэл голосалдоачи, тэй\nгосударствосал далачайчи на̄ду би голосалду тэде оповамборива\nобеспечивалаорива тэдемэндивэчи гэлэй.\nДюлуй статья\nХэмту найсал гипалин, мэнэ гэбудиэри, правосалдиари эмуту балдичи.\nНёанчи муруӈку, дэрэлку, диа диавари а-нэу-мэт бодомари тагилайчи.\nДюэечиэ статья\nНай таони, голони, хэрэктэни бойкони хо̄ни бимиу, эктэни, хусэни\nбимиу, хай хэсэдиэни хисаӈгоамио, хай эндуривэ, политикава гучи гой\nдякасалба агдачамио, хавой голо бимиу, баян, синэди бимиу, дяӈгиан,\nбайби най бимиу, гучи хадёни гой хай-да хаӈгис-хаӈгис бӣ-дэ, – чава эм\nбодоами, эй Декларация са̄ваӈкини хэмту правосалку, хэмту\nсвободасалку бигини.\nТэй оячиани, найва, хай боадоани, на̄доани бӣ-дэ, тэй боа, на̄, страна\nхо̄ни би статусако бимиу: политическай, правовой, международнай-ну,\nмэнэ энчэхэндии-ну, гой страна далайдиани бӣни-ну гучи хо̄ни-да\nэнчэхэмбэни камаливачи аличайни-ну – гэрбиэсиухэн тургундулэни\nхаӈгис-хаӈгис бодоваси.\nИлиачиа статья\nНай таони бимбэ, свободава, уй-дэ нёамбани тоӈгаласивани гэлэми\nмутэй. Тэй нёани правони.\nДуечиэ статья\nУйвэ-дэ лаодинчами ачаси; лаодинчаорива, лаодинсалба хачинди",
            "Image": "f8a2175b1d4ffef2c2b6d2fb54f7d0cc"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 8.7)}"
            ],
            "Text": "ходасиорива камалиори.\nТойӈгиачиа статья\nУйвэ-дэ эрулэури, кэпсуӈгэди, гэбувэни тугбуми таори, кэсулиури\nачаси.\nНюӈгиэчиэ статья\nНай таони, хайдо-да бичин-дэ, нёани правосубъектностиди\nправоковани тэдеуривэ гэлэй.\nНадачиа статья\nХэмту найсал гиандо эмуту, хангис-хангис би анадиани, эмутуди гиан\nкандёйвани гэлэмэри мутэйчи. Эй Декларациява эм тургунчиэми, уйвэ-\nдэ хо̄ни-да тугбуриду гучи хо̄ни-да хэм би тугбунчи пикпуриду хэмту\nнай эмуту кандёмба гэлэмэри мутэйчи.\nДякпочиа статья\nНай таони, нёандоани Конституция, гиан бӯхэчи основной\nправосалбани боялиори осини, гиамба улэн са̄ри мэнэ голои дёдяни\nнёани правосалбани хэм тэрэк таогойвани гэлэми мутэй.\nХуюэчиэ статья\nУйвэ-дэ байта анадиани дяпаори, камалиори, пуӈнэури ачаси.\nДёаячиа статья\nНай таони, мэнэ правосалби гучи таи дякасалба тэрэк осигоаӈгоачи, м\nпибайталтойвачигиаӈкономса̄гоачи,гэрэнгурундиэмутуди,хэмтунайсал\nса̄ридиачи, гиандола тэрэк мэнэ энчэхэндии дёбой дёдян дёдяйвани\nгэлэми мутэй.\nДёан эмунчиэ статья\nНай таомбани, нёамбани байталториду, чава гиандола дёдями са̄гори-\nчиа, байта анади бодори; тэй оячиани нёамбани, хони-да хэм м пи\nкандёми мутэгуэни, хачинди бэлэчиури.\nУйвэ-дэ, хайва-да тахандолани-ну, та̄чиндолани-ну, чава тахани\nэринду нёани голони гиандолани, международнай праволани тэй байта\nбиэчини осини, байтакоам байталтоми ачаси. Гучи байтагои ба̄хани\nэринду бичин кэсулиндуй маӈгади кэсулими ачаси.\nДёан дюэечиэ статья\nУй-дэ гой най эргэмбэни, дёгбани, гэбувэни, дёӈкани балдимбани\nтоӈгалами мутэси. Най таомбани гиан кандёйни.\nДёан илиачиа статья\nНай таони мэнэ мурундулэй хэӈгэлди пулсими, мэнэ государствои\nдолани бигуи боава ба̄ми мутэй.\nНай таони гой странава, мэнэ странаи на̄лами, мэнэ страначии\nмочогоми мутэй.\nДёан дуечиэ статья\nНай таони, нёамбани гой най хасасидоани, мэнэ бэуӈгуи гой боаду\nгэлэми, ба̄хамби бэумби такорами мутэй.\nНай мэнэ оркиндолаи хай-да байтава тайни осини, Объединённай\nНациясал Организацияни принципэвэни хаӈгис-хаӈгис тайни осини,\nнёани эй правова такорами мутэси.\nДёан тойӈгиачиа статья\nНай таони гражданствоку бими мутэй.\nУй-дэ гражданствовани бай туй абанавами ачаси, гражданствои мэнэ\nмурундулэи калами мутэйни правова чӣгуми ачаси .\nДёан нюӈгучиэ статья\nХусэ, эктэ най, дёан дякпон с вэ исипари, гой-гой голоко, религияку-",
            "Image": "181da48f91a62cb94de8a033959b4fc3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 8.7)}"
            ],
            "Text": "да, эди-аси осимари мутэйчи. Нёанчи, эди-аси осидоари, гэсэ\nбалдидоари, па̄дилагойдоари, хэм эмуту правокул.\nНай хэӈгэлди мэнэ мурундулэи, эе-тая чихалайдоани, эди-аси осимари\nмутэйчи.\nНуктэн – общество боӈго ячейкани; обществоди, государстводи\nнуктэмбэ кандёйчи. Тэй нуктэн правони\nДёан надиачиа статья\nНай таони мэнэ хадёмби эмучэн, гой найди-да гэсэ эделэчэми мутэйни.\nУй-дэ гой най хадёмбани чӣми мут си.\nДёан дякпочиа статья\nНай таони мэнэ хэӈгэлди муруӈку, дэрэлку, религияку бими мутэй; эй\nправола най мэнэ чихалами религияи, мурумби калами мутэй. Най\nтаони мэнэ тэдючии мурумби, религияи эмучэн, гой гурунди гэсэ-дэ\nголои колилани тами мутэй.\nДёан хуюэчиэ статья\nНай таони мэнэ тэдючии муруӈку бими мутэй. Тэй мурумби гой гурумбэ\nтэдевэӈкичэми, хэӈгэлди уми мутэй. Нёандоани тэй право би. Эй\nправочи ӣричи: хай границасалба-да бодоами, мэнэ мурумби го̄лани\nбиури, хамача-да мэдэвэни хай-да хэм эрдэнди гэлэмэчиури, ба̄ори,\nнайсалба са̄вамбори.\nХоринчиа статья\nНай таони хэӈгэл мирнэй собраниесалду, ассоциациясалду бими мутэй.\nУйвэ-дэ, чихаласи найва, хавой-да ассоциациячи ӣвэӈкичэвэси.\nХорин эмунчиэ статья\nНай таони странаи мэнэ бэедии-ну, гой сондёхан найсал алдандиани-\nну далачами мутэй.\nНай таони мэнэ странадои государственнай дёбондо дёбоми мутэй.\nГосударстводу балди голосал мурунчи – правительство гиани тэхэни.\nГэрэн гурун мурундулэчи странаду тоӈдо сондёнсалба осивамбори.\nТайнай голосованиеду сондёй найсал хэм эмутуди правоку осивачи\nгэлэури.\nХорин дюэечиэ статья\nНай таони, общество членни бими, нёани экономическай, социальнай,\nкультурнэй удэду мэнэ гэбуи эурӣчэми, хэӈгэлди урэми балдигоани,\nнёани странадоани балди голосал гой-гой боаду балди голосалди\nгэсэ диа диавари бэлэчивэчи гэлэури. Тэй найсал таони правочи.\nХорин илиачиа статья\nНай таони правони: дёбори, мэнэ мурундулэи дёбоӈгои сондёри, тэрэк\nби, улэн условиеку дёбондо дёбори, дёбон ана осидиани хоричако\nбиури.\nНай таони гой найди эмуту дёбондола эмуту туримбэ гэлэми мутэй.\nДёбой най таони, нёандоани, нёани дёӈкандоани иси туримбэ\nгэлэуриди правоку; турини исиасини осини, государство нёамбани\nбэлэчидиэни правоку.\nНай таони нёани интересэвэни кандёй профсоюзава аӈгоми, тэй\nпрофсоюзачи ӣуми ая правоку.\nХорин дуечиэ статья\nДёбой най таони тэими, туриӈку отпускава гэлэми мутэй. Тэй нёани\nправони.\nХорин тойӈгиачиа статья\nНай таони, мэнэ гучи дёӈкамби аяди, элгиэчимэри балдигоачи, дёко,\nсиаптаӈгико, тэтуэку, энусидуэри, окчичи гучи дэӈси гуруӈку биуриди",
            "Image": "7c4cba49fc46fef000df2c53ddba1fea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 8.7)}"
            ],
            "Text": "правоку. Дёбон ана осиочиани, энусидуэни, дебоми мутэсидуэни, на̄он\nдэрэдигучиэни, сагдаӈгочиани, албан бэлэчивэни гэлэми мутэйни. Тэй\nнай таони правони.\nНӯчи пурилку экэсэл, нӯчи пурил чу маӈга эмуту этэхимбэ, бэлэчимбэ\nгэлэуриди правокул. Хэмту пурил, эдику ба̄охан бимиу, эди ана ба̄охан\nбимиу, эмутуди албан бэлэчидиэни, ка̄ндёйдиани бӣвэчи гэлэури. Тэй\nнёанчи правочи.\nХорин нюӈгиэчиэ статья\nНай таони тачиочиориди правоку. Начальнай, общай образование\nтаман ана бигилэйчи. Хэмту пурил начальнай образованиева\nба̄гилайчи. Техническэй, профессиональнай, увуй образованиева\nмутэй гурун хэм ба̄гичи.\nОбразование найва улэн, маси, гой най правосалбани, свободасалбани\nкидуривэ тачиочигини. Образование диа диавари, гой голосалба\nдэрэлэми, аличами биуривэ, Объединённай Нациясал Организацияни\nмирбэ кандёйвани бэлэчиуривэ тачиочигини.\nАминсал, энинсэл нӯчи пурилбэри хайдо-да тачиочигоачи мэнэ\nсондёриди правокул.\nХорин надачиа статья\nНай таони мэнэ мурундулэи общество культурнэй биндуэни,\nискусствова улэсими, научнай прогрессаду участвовалами,\nбэнчиэмбэни такорами мутэуриди правоку.\nНай таони моральнай, материальнай интересэсэлби – мэнэ научнай,\nкультурнэй, художественнай дёбонсалби – кандёми мутэуриди\nправоку.\nХорин дякпочиа статья\nНай таони социальнай гучи международнай порядокба гэлэуриди\nправоку. Тэй право эй Декларацияду нирувухэн най правосалбани,\nсвободасалбани тэде оповандини.\nХорин хуюэчиэ статья\nНай таони хэӈгэлди, тэӈ улэнди урэи, бии обществоду нэ таодаӈко.\nНай таони мэнэ правосалби, свободасалби тэде оповандидои,\nдемократическай обществоду би гой най правосалбани,\nсвободасалбани, общественнай порядокбани, гэрэн гурун\nбэнчиэмбэчи гиандола са̄гини, кидугини .\nТэй правосалба, свободасалба тэде оповандидои, ха̄ли-да\nОбъединённай Нациясал Организацияни целисэлни, принципэсэлни\nхангиактолани тами ачаси.\nГочиачиа статья\nХайва-да эй Декларацияду нирувухэмбэ, хавой-да государстводо-ну,\nнайсал хопандоачи-ну, па̄ди найдо-ну правосалба гучи свободасалба\nабанагоами тагоачи правова бувуриэм, отолими ачаси.",
            "Image": "3a2c3453d3e7ca2799de192e92749d57"
        }
    }
}

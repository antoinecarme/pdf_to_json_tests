{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468182,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Най правосални Всеобщай Декларацияни\nГенеральнай Ассамблея резолюциядиани 217 A (III) гуси биани дёаячиа инидуэни 1948 айӈаниду\nтоктовохан, гэрэн гурумбэ долдивамбохан\n[?]\nГэрэн гурун нуктэндуэчи балди най таони гэбуни, эмуту, уй-дэ чӣрэсини правосал – хэӈгэл, мирнэй биури\nосновани. Чава тэдючими, гучи\nса̄ ори: най правосалбани бодоваси, чачи чиурисиури – тэй хэм най до̄ вани тагдоандини. Най хэӈгэл, мэнэ\nмурумби уми мутэми, хайди-да эм ӈ л ми, эм хадиачиами бигуэни аӈго̄ ри мир – тэй гэрэн гурун чу увуй\nмурундиэри отоличайчи, сайчайчи мир. Чава тэдючими, гучи\nнай, сиӈгэрэмбэ, эрумбэ ба̄ ридои, чихаласи-да, мурумби ачапчи чу хаморой эрдэнчи – соринчи – илиаси\nосигоани, нёани правосалбани гиан кусундиэни кандёрива гэлэури. Чава тэдючими, гучи\nгой-гой голо найсал кэвэли балдивачи масилтоми пикпӯри. Чава тэдючими, гучи\nОбъединённай Нациясал голосалчи найсал правосалбани, гэбувэни, ценностивэни, гучи хусэни, эктэни\nэмутуди правосалковачи Уставаду гучи модан уӈгухэчи, тотара социальнай прогресс, хэӈгэл биури бади\nулэн-улэн осигоачи пикпумэри дэрухэчи. Чава тэдючими, гучи\nгосударствосал-членсэл, ООНди гэсэ, най правосалбани, свободасалбани гэбулэуривэ, дахалаорива\nпикпумэри хэсэвэ бӯхэмбэчи. Тэдючимэри, гучи\nэй правосал, свободасал характербачи хэмту найсал отолиочиачи, нёанчи бухэмбэри хэсэвэри чопал тэде\nопогоандидоачи, отолихачи тэӈ да̄ и значениеку осивани са̄ ми. Чава тэдючими,\nГенеральнай Ассамблея\nэй най таони правосални Всеобщай Декларациява гэрэн гурун са̄ гоачи гисурэйни. Тэй задачава тэде\nоповамборива хэмту голосал, государствосал тэдемэӈгилэйчи.\nНай таони, общество органни таони, эй Декларациява тул-тул эдечимэри, гэрэн гурумбэ алосимари,\nтачиочимари, эй правосалба, свободасалба кидуривэ тэдемэӈгуэчи, всеобщай, эффективнэй признаниева\nмэнэ голои гучи гой-гой голосал дёбонсалдиани оповамборива, нёамбачи государствосал- членсэл\nголосалдоачи, тэй государствосал далачайчи на̄ ду би голосалду тэде оповамборива обеспечивалаорива\nтэдемэндивэчи гэлэй.\nДюлуй статья\nХэмту найсал гипалин, мэнэ гэбудиэри, правосалдиари эмуту балдичи. Нёанчи муруӈку, дэрэлку, диа\nдиавари а-нэу-мэт бодомари тагилайчи.\nДюэечиэ статья\nНай таони, голони, хэрэктэни бойкони хо̄ ни бимиу, эктэни, хусэни бимиу, хай хэсэдиэни хисаӈгоамио, хай\nэндуривэ, политикава гучи гой дякасалба агдачамио, хавой голо бимиу, баян, синэди бимиу, дяӈгиан,\nбайби най бимиу, гучи хадёни гой хай-да хаӈгис-хаӈгис бӣ-дэ, – чава эм бодоами, эй Декларация\nса̄ ваӈкини хэмту правосалку, хэмту свободасалку бигини.\nТэй оячиани, найва, хай боадоани, на̄ доани бӣ-дэ, тэй боа, на̄ , страна хо̄ ни би статусако бимиу:\nполитическай, правовой, международнай-ну, мэнэ энчэхэндии-ну, гой страна далайдиани бӣни-ну гучи\nхо̄ ни-да энчэхэмбэни камаливачи аличайни-ну – гэрбиэсиухэн тургундулэни хаӈгис-хаӈгис бодоваси.\nИлиачиа статья\nНай таони бимбэ, свободава, уй-дэ нёамбани тоӈгаласивани гэлэми мутэй. Тэй нёани правони.\nДуечиэ статья\nУйвэ-дэ лаодинчами ачаси; лаодинчаорива, лаодинсалба хачинди ходасиорива камалиори.\nТойӈгиачиа статья\nУйвэ-дэ эрулэури, кэпсуӈгэди, гэбувэни тугбуми таори, кэсулиури ачаси.\nНюӈгиэчиэ статья\nНай таони, хайдо-да бичин-дэ, нёани правосубъектностиди правоковани тэдеуривэ гэлэй.\nНадачиа статья\nХэмту найсал гиандо эмуту, хангис-хангис би анадиани, эмутуди гиан кандёйвани гэлэмэри мутэйчи. Эй",
            "Image": "8ac7e263522ffee0747996e6e53e7c73"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Декларациява эм тургунчиэми, уйвэ-дэ хо̄ ни-да тугбуриду гучи хо̄ ни-да хэм би тугбунчи пикпуриду хэмту\nнай эмуту кандёмба гэлэмэри мутэйчи.\nДякпочиа статья\nНай таони, нёандоани Конституция, гиан бӯхэчи основной правосалбани боялиори осини, гиамба улэн\nса̄ ри мэнэ голои дёдяни нёани правосалбани хэм тэрэк таогойвани гэлэми мутэй.\nХуюэчиэ статья\nУйвэ-дэ байта анадиани дяпаори, камалиори, пуӈнэури ачаси.\nДёаячиа статья\nНай таони, мэнэ правосалби гучи таи дякасалба тэрэк осигоаӈгоачи, м\nпибайталтойвачигиаӈкономса̄ гоачи,гэрэнгурундиэмутуди,хэмтунайсал са̄ ридиачи, гиандола тэрэк мэнэ\nэнчэхэндии дёбой дёдян дёдяйвани гэлэми мутэй.\nДёан эмунчиэ статья\nНай таомбани, нёамбани байталториду, чава гиандола дёдями са̄ гори- чиа, байта анади бодори; тэй\nоячиани нёамбани, хони-да хэм м пи кандёми мутэгуэни, хачинди бэлэчиури.\nУйвэ-дэ, хайва-да тахандолани-ну, та̄ чиндолани-ну, чава тахани эринду нёани голони гиандолани,\nмеждународнай праволани тэй байта биэчини осини, байтакоам байталтоми ачаси. Гучи байтагои ба̄ хани\nэринду бичин кэсулиндуй маӈгади кэсулими ачаси.\nДёан дюэечиэ статья\nУй-дэ гой най эргэмбэни, дёгбани, гэбувэни, дёӈкани балдимбани тоӈгалами мутэси. Най таомбани гиан\nкандёйни.\nДёан илиачиа статья\nНай таони мэнэ мурундулэй хэӈгэлди пулсими, мэнэ государствои долани бигуи боава ба̄ ми мутэй.\nНай таони гой странава, мэнэ странаи на̄ лами, мэнэ страначии мочогоми мутэй.\nДёан дуечиэ статья\nНай таони, нёамбани гой най хасасидоани, мэнэ бэуӈгуи гой боаду гэлэми, ба̄ хамби бэумби такорами\nмутэй.\nНай мэнэ оркиндолаи хай-да байтава тайни осини, Объединённай Нациясал Организацияни принципэвэни\nхаӈгис-хаӈгис тайни осини, нёани эй правова такорами мутэси.\nДёан тойӈгиачиа статья\nНай таони гражданствоку бими мутэй.\nУй-дэ гражданствовани бай туй абанавами ачаси, гражданствои мэнэ мурундулэи калами мутэйни правова\nчӣгуми ачаси .\nДёан нюӈгучиэ статья\nХусэ, эктэ най, дёан дякпон с вэ исипари, гой-гой голоко, религияку-да, эди-аси осимари мутэйчи. Нёанчи,\nэди-аси осидоари, гэсэ балдидоари, па̄ дилагойдоари, хэм эмуту правокул.\nНай хэӈгэлди мэнэ мурундулэи, эе-тая чихалайдоани, эди-аси осимари мутэйчи.\nНуктэн – общество боӈго ячейкани; обществоди, государстводи нуктэмбэ кандёйчи. Тэй нуктэн правони\nДёан надиачиа статья\nНай таони мэнэ хадёмби эмучэн, гой найди-да гэсэ эделэчэми мутэйни.\nУй-дэ гой най хадёмбани чӣми мут си.\nДёан дякпочиа статья\nНай таони мэнэ хэӈгэлди муруӈку, дэрэлку, религияку бими мутэй; эй правола най мэнэ чихалами\nрелигияи, мурумби калами мутэй. Най таони мэнэ тэдючии мурумби, религияи эмучэн, гой гурунди гэсэ-\nдэ голои колилани тами мутэй.\nДёан хуюэчиэ статья",
            "Image": "347c6d1c3a4f906bddd70ba91e1efcda"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Най таони мэнэ тэдючии муруӈку бими мутэй. Тэй мурумби гой гурумбэ тэдевэӈкичэми, хэӈгэлди уми\nмутэй. Нёандоани тэй право би. Эй правочи ӣричи: хай границасалба-да бодоами, мэнэ мурумби го̄ лани\nбиури, хамача-да мэдэвэни хай-да хэм эрдэнди гэлэмэчиури, ба̄ ори, найсалба са̄ вамбори.\nХоринчиа статья\nНай таони хэӈгэл мирнэй собраниесалду, ассоциациясалду бими мутэй.\nУйвэ-дэ, чихаласи найва, хавой-да ассоциациячи ӣвэӈкичэвэси.\nХорин эмунчиэ статья\nНай таони странаи мэнэ бэедии-ну, гой сондёхан найсал алдандиани-ну далачами мутэй.\nНай таони мэнэ странадои государственнай дёбондо дёбоми мутэй.\nГосударстводу балди голосал мурунчи – правительство гиани тэхэни. Гэрэн гурун мурундулэчи странаду\nтоӈдо сондёнсалба осивамбори. Тайнай голосованиеду сондёй найсал хэм эмутуди правоку осивачи\nгэлэури.\nХорин дюэечиэ статья\nНай таони, общество членни бими, нёани экономическай, социальнай, культурнэй удэду мэнэ гэбуи\nэурӣчэми, хэӈгэлди урэми балдигоани, нёани странадоани балди голосал гой-гой боаду балди голосалди\nгэсэ диа диавари бэлэчивэчи гэлэури. Тэй найсал таони правочи.\nХорин илиачиа статья\nНай таони правони: дёбори, мэнэ мурундулэи дёбоӈгои сондёри, тэрэк би, улэн условиеку дёбондо дёбори,\nдёбон ана осидиани хоричако биури.\nНай таони гой найди эмуту дёбондола эмуту туримбэ гэлэми мутэй.\nДёбой най таони, нёандоани, нёани дёӈкандоани иси туримбэ гэлэуриди правоку; турини исиасини осини,\nгосударство нёамбани бэлэчидиэни правоку.\nНай таони нёани интересэвэни кандёй профсоюзава аӈгоми, тэй профсоюзачи ӣуми ая правоку.\nХорин дуечиэ статья\nДёбой най таони тэими, туриӈку отпускава гэлэми мутэй. Тэй нёани правони.\nХорин тойӈгиачиа статья\nНай таони, мэнэ гучи дёӈкамби аяди, элгиэчимэри балдигоачи, дёко, сиаптаӈгико, тэтуэку, энусидуэри,\nокчичи гучи дэӈси гуруӈку биуриди правоку. Дёбон ана осиочиани, энусидуэни, дебоми мутэсидуэни,\nна̄ он дэрэдигучиэни, сагдаӈгочиани, албан бэлэчивэни гэлэми мутэйни. Тэй най таони правони.\nНӯчи пурилку экэсэл, нӯчи пурил чу маӈга эмуту этэхимбэ, бэлэчимбэ гэлэуриди правокул. Хэмту пурил,\nэдику ба̄ охан бимиу, эди ана ба̄ охан бимиу, эмутуди албан бэлэчидиэни, ка̄ ндёйдиани бӣвэчи гэлэури. Тэй\nнёанчи правочи.\nХорин нюӈгиэчиэ статья\nНай таони тачиочиориди правоку. Начальнай, общай образование таман ана бигилэйчи. Хэмту пурил\nначальнай образованиева ба̄ гилайчи. Техническэй, профессиональнай, увуй образованиева мутэй гурун\nхэм ба̄ гичи.\nОбразование найва улэн, маси, гой най правосалбани, свободасалбани кидуривэ тачиочигини.\nОбразование диа диавари, гой голосалба дэрэлэми, аличами биуривэ, Объединённай Нациясал\nОрганизацияни мирбэ кандёйвани бэлэчиуривэ тачиочигини.\nАминсал, энинсэл нӯчи пурилбэри хайдо-да тачиочигоачи мэнэ сондёриди правокул.\nХорин надачиа статья\nНай таони мэнэ мурундулэи общество культурнэй биндуэни, искусствова улэсими, научнай прогрессаду\nучаствовалами, бэнчиэмбэни такорами мутэуриди правоку.\nНай таони моральнай, материальнай интересэсэлби – мэнэ научнай, культурнэй, художественнай\nдёбонсалби – кандёми мутэуриди правоку.\nХорин дякпочиа статья\nНай таони социальнай гучи международнай порядокба гэлэуриди правоку. Тэй право эй Декларацияду\nнирувухэн най правосалбани, свободасалбани тэде оповандини.",
            "Image": "0ee3e27a8430fa6ca0c13b15ab6f72b4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Хорин хуюэчиэ статья\nНай таони хэӈгэлди, тэӈ улэнди урэи, бии обществоду нэ таодаӈко.\nНай таони мэнэ правосалби, свободасалби тэде оповандидои, демократическай обществоду би гой най\nправосалбани, свободасалбани, общественнай порядокбани, гэрэн гурун бэнчиэмбэчи гиандола са̄ гини,\nкидугини .\nТэй правосалба, свободасалба тэде оповандидои, ха̄ ли-да Объединённай Нациясал Организацияни\nцелисэлни, принципэсэлни хангиактолани тами ачаси.\nГочиачиа статья\nХайва-да эй Декларацияду нирувухэмбэ, хавой-да государстводо-ну, найсал хопандоачи-ну, па̄ ди найдо-ну\nправосалба гучи свободасалба абанагоами тагоачи правова бувуриэм, отолими ачаси.",
            "Image": "534e17344061c35008831e8b41e9ce6b"
        }
    }
}

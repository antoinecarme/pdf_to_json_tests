{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470572,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "JATIBIAINOA JON\u00cd COSHIBAON, JASCAASHON JACON JAHUEQUL ARESTI JONIBAON\nJAHUEQUESCAMAB\u00cd ITIAQUIN SHINANA\nJascarabo ashonra ja Naciones Unidasnin joni coshibo tsinquishon,\njat\u00edshonbi shinanshon, jat\u00edbiain janb\u00edssacana iqui, ja diciembre oshe\nchonca neteyatian, jainoash 1948 baritian.\nJa shinancana joibora rebestanquin huishacana iqui, ja quirica pei meran\nic\u00e1bo. Ja aquin senenhas\"honra ja tsinquitabaon, jat\u00edbiainoa joni\ncoshibo yoia iqui, ja shinancana joi jat\u00edbiain janbissacanti; yoyo\nashon, jahueraqui ic\u00e1rin ishon 9nancanon ishon. Requemparira onancanti\niqui escuelancoshon, jahueranoqui quirica acanai, jains\"honbo.\nHuest\u00edorashonbi onanyamatira yamaque nato joi, jat\u00edshonbi onancanti\nriqui; huetsa apoya jonibo ishonbi, jainoas jato namanri ic\u00e1 mainmea\nis'honbi; huetsa quesca jonibaonbira onantiqui.\nJA JOII IC\u00c1BO ONANTI\nICONSHAMAN SHINANSHON SHINANA IQUl, jat\u00edbi noa mesc\u00f3 jonin baquebo,\njascara iquetian huetsabaonribi noa joi ninc\u00e1shonti iqui. Jaticashbira\njacon jahu\u00e9qui ati shinanya itiqui. Jat\u00edshonbi moa nato jahu\u00e9qui\nonancanquetianra, jacon jahu\u00e9qui aresti tsonbi noa pec\u00e1oriamatima iqui;\ntsonbi noa yancabires jahueatima iqui; jatian jaconma mas\u00e1 teneti nato\nneten yamatiqui, ja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo\njaton aresti shinan amayamaa iqui. Jascara shinancanainoasha, jonibaon\njahu\u00e9qui acainbi huetsabaon jaconmaanresa iqui. Ichara jacanque,\nhuetsaboqui jaconmai shiroaibo, yoina quescaaquin amisaibo, jascaashon\njatibi joni rabinmai.\nIcashbi rama iqui joibo moa janb\u00edsacana, jacaya jonin quiquinbiresaquin\nmanaa jahu\u00e9quibo, jaqui coshinoshon. Jascara cop\u00ed iqui huetsa\njoniboquibires raqu\u00e9tan jatima nato neten. Jainoas'h huetsabaonribi mia\nyonoquin onitsapi imatima iqui, noibatibires j ahu\u00e9quiomashoco mia\njatima iqui.\nJainoash jat\u00edbi jonira raqu\u00e9tan itima iqui yoyo iqui jahuen queena joi\nyoii, ishonbi huetsabo jaton shinan jaconmaamatima iqui, ja yoyo\nicatonin. Jainshon ati iqui queens'hon Diosen joi iconhaquin, iamashon\njahueratocayaqui jan oinna icon joi iqui ishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan\njaparicaya senenhati jahuequescamabi iquetian apon esecan jato aquinti\niqui; ja jaconma shinanya jonibaon ja pec\u00e1oritaanan jonibo mas\u00e1\ntenematimaaquin, jaton aresti shinan jahuequescamaribi iquenbi jato\namayamanaquetian. Ja shinan iqui jat\u00edbi jay\u00e1 iti. Jatian moa jascara\nmas\u00e1 jahu\u00e9qui teneti atipanyamaash ja jaconma shinanya joni betan\nreteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahu\u00e9qui,\nhuetsa main ic\u00e1 jonibo betan jaton apobo betanribi noa jaconananash\njati.\nICONSHAMAN SHINANSHON SHINANA IQUl, ja jat\u00edbi jonibo ja Naciones Unidas",
            "Image": "67c3cfd05a6d7efc66665ff8d2f2e87d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tsinqu\u00edtiain ic\u00e1baon yoicana iqui huest\u00edora Quirica huish\u00e1 meran;\nhuestiora huestiorabo iqui jahuequescamabi jaton queena jacon jahu\u00e9qui\naresti. Jainoash jat\u00edbi joniboribi iqui jahuequescamabi, yoyo icaitian\nhuetsabaon ninc\u00e1resti. Ja huestiora jonibo iqui jahu\u00e9qui ati shinanyabo,\njainoash ainbobo jasc\u00e1ribi iqui benbo quesc\u00e1ribi. Ja Quiricaninra\nyoicana iqui, jat\u00edbi jonibo aquinti, jaticashbi jaconash jacantiaquin;\njainoash jaton ic\u00e1bo jaconi beboncatiaquin, jatian bebon quirica\nonanribi icantiaquin.\nICONSHAMAN SHINANSHON SHINANA IQUl, ja huetsa maimeabo ja Naciones\nUnidasnin coshibaon aquinananoshon yoicana iqui, ja jat\u00edb\u00ed nato maimea\njonin jaton aresti jacon shinan senenhacanon ishon, jahuequesca ishon\nhuetsabaon jascara shinan pec\u00e1ori amanaquetian.\nICONSHAMAN SHINANSHON SHINANA IQUl, ja yoia senenhaquin jat\u00edbi apobaon\nrequenpari ati iqui, jat\u00edbi jahuen jqnibo onanmaquin, huestiora\nhuestiorabo. Non jacon jahu\u00e9qui acaitian huetsabaon noa oinrestiqui noa\nonsatanquin. Jaton queena jahu\u00e9qui arestira jahuequescamabi iqui, ja\nshinanra tsonbi pec\u00e1ori atima iqui.\nJascarabo iquetian shinans'honra\nJATIBIAINOA JON\u00cd COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl\nARESTI SHINAN iqui jaticashbi ja shinanya iti; huestiorabira ja\nshinanhoma itima iqui nato neten. Huetsa maimea apobaonra jahuen\njonibaon jascara jacon shinan aresti onanshon senenhati yoiti iqui,\njat\u00edbiain. Jascara acantira jato jat\u00edb\u00edain yoiti iqui, escuelancoshon\njato asheacanon ishon, jainshon jato queshanquin rebesti iqui,\njat\u00edshonbi onancanon ishon; jainshonribi onancanti iqui, jascatash ja\nes\u00e9bo onanas'h noa jati.\nARTICULO 1.\nJat\u00edbi joninra huetsa jonibaon yoiai ninc\u00e1resti iqui, jahueraquibi\njaconmai iamaquin; jainoash jahuen queena jacon jahu\u00e9quibo ati\njahuequescamabi iqui, tsonbira amayamatima iqui. Jaticashbira jascara\naresti jacon shinanya iti jahuequescamabi iqui, jahuequescarainoash\npicota joni inonbi. Huestiora huestiorabora jahu\u00e9qui ati shinanya iqui;\njainshon onanribique jahueratoqui jacon iqui jainoash jaconma iqui\nishon. Ja copira huetsa jonibires inonbi non jato jaconharesti iqui, non\nhuetsabi non acai quescaaquin.\nARTICULO 2.\nJahuequescashonbira tsoabi non amayamatima iqui nato Huish\u00e1 meran yoia\nquesc\u00e1 acasaitian, benbo iamaash ainbo inobira non jato amaresti iqui.\nJainshonra non amaribiti iqui huetsa quesca jonibo inonbiribi,\njahuequesca jis\u00e1 yoraya iquenbi; jahuequescati yoyo icai inonbi; jaton\nac\u00e1toninbiribi Diosquiriti ic\u00e1 joi iconhacanaitian jato amayamatima\niqui; huetsa apobires chibanaibo inonbi, jahuen. \u00c9l shinanbiribi\nhuetsaresibi iquenbi; huetsa maimea joni inonbi; jato namanr\u00ed\nquiquinmashoco inonbi, jahu\u00e9quioma joni inonbi, huetsa jahu\u00e9quibires\ninonbi jato amayamatima iqui, jat\u00edbi jonibo.",
            "Image": "082a6efb02d230f9aae992db68b674b8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Jainshonribira non jato amayamatima iqui, jato namanbires ic\u00e1 mainconia\njoni, jainoash huetsa mainconia joni inonbi, non jato amaresti iqui.\nARTICULO 3.\nHuestiora huest\u00edorabora jati jahuequescamabi iqui, tsonbira retetima\niqui, jainoash jahuen queena jacon jahu\u00e9qui ati. Jainoashshibi\nquiquinbiresi jatoqui chipoti iqui, tsonbi jaconmatima shinanash.\nARTICULO 4.\nTsoabira itima iqui cop\u00ed biimabi huetsabores ashoni yanca yonocaati;\nquiquinbires atima jahu\u00e9qui riqui, joni iboashon inaati.\nARTICULO 5.\nTsonbira huetsa joni, yoinna acai quescaaquin jaconmaquin mas\u00e1 tenemati\nyamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin\napon ati iqui, jahuequescarain joni caa inonbi.\nARTICULO 7.\nJa non mainmea es\u00e9 copira apobaon jat\u00edbi joni huetsabo acai\nquescaaribaquin shinanti iqui. Jainshon jato coiranti iqui, huetsa\nquesca jonibo inonbi. Jainshonnbira coiranti iqui, huetsabaon jat\u00edribibo\njaton queenabo nato Huish\u00e1 meran yoiai quesc\u00e1 acasainbi\namayamanaquetian.\nARTICULO 8.\nJahuetianqui huestiora joni yancabires jaconmacanai apon es\u00e9 meran yoiai\nquesc\u00e1maaquin jara jahuequescamabi iqui, coshiboiba ja cati. Ja joni\ncoshibaonra aquinti iqui, ja huetsabaon yancabires j aconmaitian.\nARTICULO 9.\nTsonbira yataanan c\u00e1rcel meran huetsabires niatima iqui, ja apon esecan\nyoiai quesc\u00e1ma ac\u00e1 onanshonmabi. Jainoash jahuen mainmeashbi tsoabi\npotaacatima iqui, apon esecan yoiai quesc\u00e1ma jaconma ac\u00e1ma ic\u00e1s'h.\nARTICULO 10.\nHuest\u00edora jonin jaconma ac\u00e1 yoicanquetianra, jahuequescamabi iqui, ja\napon jascaati yoia acaiton jato yoc\u00e1yompariti, iconmeinqui ishon\nonannoshon. Jainoash jonin yoiabi huetsa yoitimaitianra, jahuequescamabi\niqui, ja apon jascaati yoia acai joniiba queenash jabo cati, jan\naquinnon icash. Jahuequescamabiribi iqui ja jonin icha naposhon jato\nbenshoshonti, ja copi icanai jahu\u00e9qui. Jascaashon onant\u00ed iqui,\njahueratonacayarin ja yoia joi icon ishon jainoash jahuerato\njahu\u00e9quiboqui apon es\u00e9 meran yoiai quesc\u00e1ma iqui ishon, on\u00e1noshon. Ja\napon jascaati yoia acai jonin jato benshoashonti iqui senenbires, huetsa\nquesca jonibo inonbi. Jainshon huetsabicho aquinshon huetsa",
            "Image": "40223b35f10cb584db078f18b2ff9579"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "aquinyamatima iqui. Jahuequesca ishon jahuen onana joni iquetian ati\niqui jabicho aquinquin. Jainshon aquinon is'hon cop\u00edaa iquetianbiri,\njahuequesca is'hon huetsa jahu\u00e9qui cop\u00edboribi; ja apon jascaati yoia\nacaiton jato jascaatima iqui, senenbirescaya jato aquinti iqui.\nARTICULO 11.\nHuestiora jonin jaconma ac\u00e1 yoicanquetianra joni coshibaon\nshinantimapari iqui, acona riqui ishon. Jascaashon huetsabo ja oinnabo\nyoc\u00e1yompariti iqui, aconarin iamaash ac\u00e1marin ishon on\u00e1nos\"hon. Jascara\njonira bamaacanti iqui joni icha sharanshon, ja apon esecan yoiai\nquescaaquin, jatianra coshibaon acona onanshamanshon bamaati iqui.\nJainshon huestiora jonin atiqui huest\u00edora jahu\u00e9qui ja atima apon esecan\nyoiamapari jahu\u00e9qui. Jatian moa jascara ac\u00e1 pec\u00e1o apon es\u00e9 picoti iqui,\njascara jahu\u00e9qui jahuescashonbi atima; jatianra apon ja joni mas\u00e1\ntenemat\u00ed yamaque, jascara es\u00e9 picotamatian ac\u00e1 iquetian. Jainshonribira\njato at\u00ed iqui mas\u00e1 tenemaquin, ja jaconma aquetian mas\u00e1 tenemati apon\nesecan yoiai quesc\u00e1res. Jainshon moa jascara jaconma ac\u00e1 pec\u00e1o, huetsa\nes\u00e9 apon picoti iqui, jascara jonibo bebonbires mas\u00e1 tenemat\u00ed; jascara\niquenbi ja ben\u00e1 esecan yoiai quesc\u00e1 atima iqui, jascara es\u00e9 picotamatian\nac\u00e1 iquetian.\nARTICULO 12.\nTsoabira huetsabaon jahu\u00e9qui acai sharan niacaatima iqui icasquin jato\nyocatashmabi. Jainoash jahuen rarebo sharanbira itima iqui yocatama\nic\u00e1shbi, niacaati. Jainoash jaton s'hobonbira itima iqui jiquii,\njiquicasquin jahuen ibobo yocatashmabi. Jainoashshibira, huetsabo\nquirica bemacana jahuen ibo yocatamashonbi jahuetianbi yoyo atima iqui.\nJainoash huetsabo yoii jaconmai itima iqui; jaton ic\u00e1ribira jaconmaquin\nyoinaantima iqui. Jascara jahu\u00e9quibo huestiora joni acanaitianra apon\naquint\u00ed iqui, jaquiribi ahuets\u00e1yamacanon ishon; jainshon jan ac\u00e1 joni\nmas\u00e1 tenemashontiqui ja ac\u00e1 copi, ja apon es\u00e9 meran yoiai quescaaquin,\nhuetsa quesca jonibo inobira jato apon aquinti iqui.\nARTICULO 13.\nJa ic\u00e1 maincobi icashbi huetsancobo joni catira jahuequescamabi iqui.\nJainoash jahueranoqui jatin queenai, jahuen queenai mai cat\u00f3tira\njahuequescamabi iqui.\nHuestiora huestiorabora ja ic\u00e1 maimeash queenaash huetsa main ca\u00ed pic\u00f3ti\njahuequescamabi iqui. Jainoash huetsa main caash jaquiribi jahuen mainco\njor\u00edbatira j ahuequescamabi iqui.\nARTICULO 14.\nJa ic\u00e1 maincos'honbi joni jaconmaquin acanara jahuequescamabi iqui,\nhuetsa main caash jainoa apoqui chip\u00f3t\u00ed. Jascataitianra jainoa apon\naquinti iqui, jaconhain jatiaquin.\nIcashbi jaconma jahu\u00e9qui aquetian, jainoash nato Naciones Unidasnin\nyoiai quesc\u00e1 es\u00e9 senenhayamaquetian, jaconmaquin acana caquetianra,\nhuetsa maimea aponbi jain imatima iqui, jahue jahu\u00e9quibira menitima\niqui.",
            "Image": "096853341c6f6066c6eac11ac0a4c411"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ARTICULO 15.\nHuestiora huestiorabora jahuequescamabj iqui jaton ic\u00e1 mainconia\njonishamanbi it\u00ed.\nJahuen mainmea apon es\u00e9 senenhaitianra, jainoa apon shinantima iqui,\nmoara nato mainmeama iqui ishon. Jainshon jahuen aresti jacon shinan\npec\u00e1oriamatima iqui, jahu\u00e9qui acasaitian amayamatima iqui, jahuen queena\nab\u00e1non ishon. Jainoash, joni tashquetash huetsa mainmea icasai tianra,\ntsonbi imayamatima iqui.\nARTICULO 16.\nMoa anii senenas'h jat\u00edb\u00ed joni, ainbo benooma jainoash benboribi\nhuanooma jainoashibi benomaata ianan huanomaata ic\u00e1sha jaton queenbo be\ntan bianananti jahuequescamaj iqui; icashbi pot\u00e1bicho, jascatash jati\niqui jatonbiribi. Mesc\u00f3 jisa jon\u00ed iquetian oinshonra tsonbi imayamatima\niqui, huetsa mainmea jon\u00ed iquenbi; Diosquiriti ic\u00e1 mesc\u00f3as'hon joi\niconhai joni iquenbira imati iqui. Ja benbo huanooma ianan ainbo\nbenooma, jainoash benomaata betan huanomaatabo ic\u00e1sha, jahuequescamabj\niqui, jahuen queenbo betan biananant\u00ed; ic\u00e1s'hbi pot\u00e1bicho ja ainbaon\nbenbon acai quesc\u00e1ribiaquin shinanaitian. Ja moa biananashonra, ja\nrab\u00e9shonbi jaton queena jacon jahu\u00e9qui aresti jahuequ\u00bfscamabi iqui.\nJat\u00edbi jonira ainbo betan benbo inonbi moa biananana pec\u00e1o,\njahuequescamabi iqui potaananribiti, jascatash potaananti apon es\u00e9 meran\nyoiai quesc\u00e1 iquetiamparires.\nTsonbira huetsa joni, ianan ainbo inonbi teaboshon biananamatima iqui,\nja bianananti quiquini queencanamapari iquetian.\nJonibo sharan riqui non papa, tita jahuen baqueboya, ja iqui huestiora\nrarebonin tapon, jainoash rarebo peocootash caitai ic\u00e1sh. Jahuen papa\nbetan jahuen titanra baquebo asheati iqui, jahueratoqui jacon iqui,\njainoash jahueratoqui jaconma iqui ishon; jaton papan jascaa jat\u00edbi\nonani jonin baquebo beboncaresti iqui. Tsonbira jahuen papa betan tita\nyocatamas'honbi baque bichintima iqui, onanhanonshon, iamaas'h\nyometsoquin. Huetsabaon jascaai jonibora apon aquinti iqui,\nbichincantimaaquin.\nARTICULO 17.\nHuestiora huestiorabora iti iqui jaton mai iboaabo; jainoash\nhuest\u00edoratoninbicho iboaabi jahuequescamabi iqui, jainoash ichashon\niboati jahuequescamaribi iqui.\nTsonbira huetsa jonin iboaa jahu\u00e9qui bichintima iqui, yancabires, jahue\njahuequi copimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana\nicon iqui ishon shinanshon joi iconhati. Jainoash jahuen queena\nquescaashon mesc\u00f3ashon Dios rabiti. Jainshon jan iconhai joi jeneshon,\nhuetsa joi ja icon jis\u00e1 iquetian shinanshon ja joi chibanara\njahuequescamabj iqui. Janbichoshonbi iamaash ichashon inonbi jan iconhai\njoi huetsabo on\u00e1matira jahuequescamabj iqui. Jatora onanmati atipanque",
            "Image": "6e3b3a3953e36d1422d1cc2de7ab3921"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "asheaquin, jainshon jahuen ic\u00e1tonin, jainshon jascaashon rabiaitonin,\njainoash ja joi chibanai ic\u00e1sh jascara it\u00ed ishonquin.\nARTICULO 19.\nHuestiora huestiorabora jaton shinanabobiribi yoyo it\u00ed jahuequescamabi\niqui, jainoash jan shinana quesc\u00e1bobirib\u00ed jato yo\u00edti. Tsonbira huetsabo\njaton shinanabiribi yoyo icaitian jaconmaanrestirna iqui. Jainoash\nhuetsabaon shinana joibo onant\u00ed jainoashshibi huetsabaon jaton\nshinananbi huishacana, jascarabo onancantira jahuequescamabi iqui.\nJainshon jahuen shinana joibo j at\u00edbiain jato asheatira jahuequescamabj\niqui, j ahuequescaaquinqui jato as'heacasai, jascaashon jato ati.\nJainoash huishacanribi, shinamanbi jato yoianan, radio meran, jainoash\nhuetsa jahu\u00e9quininbires inonbi jato asheati, jahuequescamabi iqui.\nARTICULO 20.\nJat\u00edb\u00ed jonibora huetsanconiashbires jainoash huetsabo betanbires jaton\nqueena ati shinanosh tsinqu\u00edti jahuequescamabi iqui. Jainoashshibi\nhuetsabo betan rab\u00e9shon jahu\u00e9qui atira jahuequescamabj iqui; icashbira\nja tsinqu\u00edshon jaconmamisti picocanaincoresa itima iqui.\nTsonbira huetsabobires teashon jato betan rab\u00e9ti imatima iqui,\nqueenyamacanaitian\nARTICULO 21.\nHuestiorahuestiorabora jahuequescamab\u00ed iqui jaton maimeash coshi\njiquit\u00ed. Itira atipanque ichashon apo imacana, iamaash jabiribi\nponteshon imacana. Jainoash huetsabo betan jaton coshi cat\u00f3tira\njahuequescamabi iqui.\nHuetsabaonbires ati jahu\u00e9qui, jonibaon jaton jeman ic\u00e1 arestira\njahuequescamab\u00ed iqui; nescaraincobo, caritiran niti, plasain yac\u00e1ti,\ncaron pasiani cati, jainoash huetsa quesca jahu\u00e9quibires ati inonbi\natira jahuequescamabi iqui.\nJaton queena quesc\u00e1shamanhaquin coshibo ishon jan jato ashonti joni\ncat\u00f3cantira jahuequescamabi iqui. Ja moa anii senena joniboresa iti\njahuequescamabi iqui, jainshon jonibo coshi imanoshon cat\u00f3tiain\njiquishon, jahuerato joniqui jahuen coshi itin queenai ishon jon\u00e9shoco\nyoiti. Jahuetianbira huetsabo teashon ja coshi iti jonibo jato\ncat\u00f3matima iqui; jaton queenmanbiribira ati iqui ja imati cat\u00f3quin.\nJahuerato joniqui ichashon ja cat\u00f3cana iqui, ja jonira iti iqui coshi\njiquii, jat\u00edshonbi imacana.\nARTICULO 22.\nJat\u00edbi joni jahu\u00e9quioma itin raqu\u00e9timara jahuequescamabi iqui. Huest\u00edora\nmainmea jonibaonra ja maimea jonibo onitsapitaitian aquinyamatima iqui,\njascaashon joni coshibaon aquinti yoiai quescaashon. Jainshonribira\nhuetsa maimeabaon aquinti iqui, huetsa mainconiabo onitsapitaitian,\njainoabaonbi aquinabi mashc\u00e1rescanquetian. Jonibaonra huetsabo aquint\u00ed\niqui, jahu\u00e9quinin mashc\u00e1canaincobo. Jainshonnbira aquincanti iqui jaton\ntee benati, jatonbinis'h teetash jacannon ishon; j ainoas'h jascatash\njati bens hocaacanon ishonnbi.",
            "Image": "d3b4dc85923f5188e3c8836a6e2786aa"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ARTICULO 23.\nJat\u00edbi jon\u00ed teetira jahuequescamabi iqui, jainshon jaton queena tee\nbenatiribi. Jainoashshibi jaconash teet\u00edain teetira, jahuequescamabi\niqui, jainoash queenash teenoshon benashon nocotira, jahuequescamabi\niqui.\nJat\u00edbi joninra ja teebires aquin huetsan biaitiiribi cop\u00ed bit\u00ed\njahuequescamabi iqui. Jahuetianbira jato teemashon rnesc\u00f3aquin jato\ncop\u00edatima iqui, jahue jahu\u00e9qui cop\u00edbi, huetsaresibi joni inonbi, ainbo\ninonbi; jainoash huetsa jahu\u00e9qui cop\u00edbi atima iqui, jato jascaaquin.\nJat\u00edbi teetai jonin jahuen cop\u00ed senen bitira jahuequescamabi iqui; jan\njahuen ahuin betan baquebo j ahu\u00e9quiamati; jahuenbi mashc\u00e1yamanon ishon.\nJahuetianqui jaconma jahu\u00e9qui huinotai jaqui chip\u00f3ti; jainoash\njahuetianqui huestiora jahu\u00e9qui jan mas'hc\u00e1yoraa acasabi jahuen cop\u00ed\nbiabi senenyamai, jascarabora apon es\u00e9ain yoiai quescaaquin aquinti\niqui.\nHuestiora huestiorabora jahuequescamabi iqui jaton Sindic\u00e1to acanti\n(Sindic\u00e1to- ichaash rab\u00e9cana jahu\u00e9qui anosh) iamaash huetsabo betan\nrabetaires jaton tee jacon inon ic\u00e1sh, itira jahuequescamabirib(iqui.\nARTICULO 24.\nJat\u00edbi jonira bas\u00ed teetash tantit\u00ed jahuequescamabi iqui, jahuen tee\njenepariash. Jainshonribira jato nete shehuinmaquin teematima iqui,\nnetetiibi. Jainshonra jahuetio basichaa moa teemashon tantimati\njahuequescamabi iqui; ishonbi ja teeyamai neten huetsatianbo cop\u00edati\niqui.\nARTICULO 25.\nJat\u00edbi jonira jahuequescamabi iqui, jan jatiatani iti, jan jahuen yorabi\njainoas'h jahuen ahuin betan jahuen baquebo isinaitian raomeemati senen;\njan piti biti senen; chopa biti; ja shoboati senen; benshoamisbo\nraonmashon jan cop\u00edati senen; jainoash huetsa jahu\u00e9quiboribi ati senen.\nJainshonribira aquinti iqui ja teeomabo, isinaibo, jahuen yora iticoma\ncop\u00ed teeyamaibo, benomaatabo, yosishocobo betan yoshanshocobo; jainoash\njaconma jahu\u00e9qui jahuen shinanamain huinotas'h jan jahu\u00e9ati\nyamaquetianribi aquinti iqui.\nTitaboya jahuen baquebo jahu\u00e9quinin mashc\u00e1yoracanquetianra aquincanti\niqui. Jatiibi baquebora jahu\u00e9quinin aquincanti iqui, ja\nmashc\u00e1yoraabobicho, huetsa quesca jonibires inonbi. Jahuen papa onantima\nbaque jainshon papaya baque inonbira aquincanti iqui.\nARTICULO 26.\nJahuequescamabi riqui jat\u00edbi joni quiricanin asheti. Jainoash quirica\naquin primaria senenhatira iti iqui, cop\u00edmabi ati. Jainoash primariain\nquirica senenhatira teashon baquebo amati iqui. Jahuerato escuelancoqui\njato tee meninoshon quirica onanmai, jat\u00edbira jato senenbires onanmati\niqui, huetsa quesca jonibo inonbi. Jat\u00edb\u00ed jonira huetsa jonibaon acai\nquescaaribaqu\u00edn quirica onant\u00ed jahuequesmabi iqui, ja bebonbires\nonantirib\u00ed.",
            "Image": "d0404e5a76cc0727b1fc2b9296271bff"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ja requempari escuelancoshon jato onanmat\u00ed riqui, jascatas'h\nbenshocaatash jati. Jainshonra jato onanmaribati iqui, jahueratoborin ja\nhuest\u00edorabaon ati jahu\u00e9qui jahuequescamab\u00ed ishon. Jatian jonibo jacanti\niqui, ja asheacana quescatirib\u00ed. Jainshon\u00f1bira jato asheati iqui\njat\u00edbiainoa jonibo, huetsabobires inonbi, jatoiba caquetian jato\nbirestiaquin. Jainoas'h noibamissibi ic\u00e1non ishon, huetsancon\u00eda joni\ninonbi jato betan raenanant\u00ed iqu\u00ed; huetsaresibi jonibo inonb\u00ed,\nhuetsaresibiashon Dios rabiaibo iquenbi, jato jaconhaanti iqu\u00ed.\nJainshonra jato asheanbati iqui escuelancoshon ja Naciones Unidasnin\nes\u00e9bo, ja es\u00e9 iqui, jascatas'h jaconanash jati yoiai es\u00e9bo.\nJahuequesca escuela inonbi papabaon cat\u00f3shon jaton queena escuelanco\njahuen baquebo imatira jahuequescamabi iqui.\nARTICULO 27.\nHuestiora huestiorabora jahuequescamabi iqu\u00ed, jahuen jemancos'hon jat\u00edb\u00ed\njahu\u00e9qui acasquin aresti, nato pishta ati, tsiniti picoti, ransat\u00ed ati,\niamash huetsa jahu\u00e9quibo aresti, jainoash huetsabaon acainco queenash\nit\u00ed jan beneti acaincobo; jascarabora jahuequescamabj iqui. Jainoas'h\njascaaribi iqui jahu\u00e9qui ashenoshon escuelancoshon onanti nato quen\u00e9ati,\ndib\u00fajant\u00ed, behua asheti, jainoash mesc\u00f3 jahuequibo; jonin jahuen\nshinananbi ac\u00e1 asheti, jainoash jonin shinaman ac\u00e1tonin jay\u00e1tiribi.\nHuestiora huest\u00edorabaonra jahuen quirica huishaa coiranti j\nahuequescamabi iqui, huetsabaon yocatamashonbi jan ac\u00e1quescaribiaquin\nhuishashon janbi ac\u00e1 yoinaquetian, iamaas'h jahu\u00e9qui ac\u00e1 oinnash nocona\nriqui inaquetian.\nARTICULO 28.\nJarati iqui non apon es\u00e9 picoa jat\u00edbiain, ja jonibaon aresti shinan,\nnato Huishacan yoiaibo meran ic\u00e1 ati jahuequescamabi inon ishon.\nARTICULO 29.\nJat\u00edbi jonira jaton ja senenhatiabires iqui, jaton jemanconiash. Jascara\njaton ja senenhati senenhaira, jainshon jato aresti shinan senenhaira\nicanti iqui, moa quiquina joni.\nJaton aresti shinan jahuequescamabi anosh, jainoash tsonbi jahueayamati\ninoshonra, jonibo jaton mainmea apon es\u00e9qui coshiti iqui. Ja es\u00e9ra iti\niqui, tsoa joninbi huetsabaon aresti shinan jahuenabicho acasquin\nmasaatima es\u00e9. Jainoash ja es\u00e9ra iti iqui huetsabaon jat\u00edbi jonibo\njaconmaquin acaitian coiranti es\u00e9, jato jascaayamanon ishon. Jainoash\nhuetsabaona iquenbi jat\u00edribibaon j aconmaannaquetian, iamash j aton\nmainshon iboaa jahu\u00e9quibo huetsabaon jato jaconmaanresnaquetian; j\nascarabo jato aquinti.\nQuiquinshaman atima jahu\u00e9qui riqui, jat\u00edbi jahu\u00e9qui aresti\njahuequescamab\u00ed iquenbi, ja Naciones Unidasnin shinanama quesc\u00e1 at\u00ed, ja\nes\u00e9 meran yo\u00edai quesc\u00e1 senenhashont\u00edma.\nARTICULO 30.\nTsoa joninbira shinantima iqui, iamaash huetsa mainmea joninbira atima",
            "Image": "7e68163493a7ec3d59df9f0875a19c34"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "iqui shinanquin, nato Huish\u00e1 meran ic\u00e1 esecanra yoiai, huetsabaon aresti\nshinan masaanti jatonabicho acasquin, ishon, jahuetianbira jascaaquin\nshinancantima iqui.",
            "Image": "11086d8dd7a047db9cfb3e36379c6b15"
        }
    }
}

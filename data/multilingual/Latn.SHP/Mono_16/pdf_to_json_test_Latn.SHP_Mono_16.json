{
    "MetaData": {
        "Author": null,
        "Creation_Date": 1581470572,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "67c3cfd05a6d7efc66665ff8d2f2e87d",
            "Index": 0,
            "Label": "1",
            "Size": [
                595.0,
                842.0
            ],
            "Text": "JATIBIAINOA JONÍ COSHIBAON, JASCAASHON JACON JAHUEQUL ARESTI JONIBAON\nJAHUEQUESCAMABÍ ITIAQUIN SHINANA\nJascarabo ashonra ja Naciones Unidasnin joni coshibo tsinquishon,\njatíshonbi shinanshon, jatíbiain janbíssacana iqui, ja diciembre oshe\nchonca neteyatian, jainoash 1948 baritian.\nJa shinancana joibora rebestanquin huishacana iqui, ja quirica pei meran\nicábo. Ja aquin senenhas\"honra ja tsinquitabaon, jatíbiainoa joni\ncoshibo yoia iqui, ja shinancana joi jatíbiain janbissacanti; yoyo\nashon, jahueraqui icárin ishon 9nancanon ishon. Requemparira onancanti\niqui escuelancoshon, jahueranoqui quirica acanai, jains\"honbo.\nHuestíorashonbi onanyamatira yamaque nato joi, jatíshonbi onancanti\nriqui; huetsa apoya jonibo ishonbi, jainoas jato namanri icá mainmea\nis'honbi; huetsa quesca jonibaonbira onantiqui.\nJA JOII ICÁBO ONANTI\nICONSHAMAN SHINANSHON SHINANA IQUl, jatíbi noa mescó jonin baquebo,\njascara iquetian huetsabaonribi noa joi nincáshonti iqui. Jaticashbira\njacon jahuéqui ati shinanya itiqui. Jatíshonbi moa nato jahuéqui\nonancanquetianra, jacon jahuéqui aresti tsonbi noa pecáoriamatima iqui;\ntsonbi noa yancabires jahueatima iqui; jatian jaconma masá teneti nato\nneten yamatiqui, ja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo\njaton aresti shinan amayamaa iqui. Jascara shinancanainoasha, jonibaon\njahuéqui acainbi huetsabaon jaconmaanresa iqui. Ichara jacanque,\nhuetsaboqui jaconmai shiroaibo, yoina quescaaquin amisaibo, jascaashon\njatibi joni rabinmai.\nIcashbi rama iqui joibo moa janbísacana, jacaya jonin quiquinbiresaquin\nmanaa jahuéquibo, jaqui coshinoshon. Jascara copí iqui huetsa\njoniboquibires raquétan jatima nato neten. Jainoas'h huetsabaonribi mia\nyonoquin onitsapi imatima iqui, noibatibires j ahuéquiomashoco mia\njatima iqui.\nJainoash jatíbi jonira raquétan itima iqui yoyo iqui jahuen queena joi\nyoii, ishonbi huetsabo jaton shinan jaconmaamatima iqui, ja yoyo\nicatonin. Jainshon ati iqui queens'hon Diosen joi iconhaquin, iamashon\njahueratocayaqui jan oinna icon joi iqui ishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan\njaparicaya senenhati jahuequescamabi iquetian apon esecan jato aquinti\niqui; ja jaconma shinanya jonibaon ja pecáoritaanan jonibo masá\ntenematimaaquin, jaton aresti shinan jahuequescamaribi iquenbi jato\namayamanaquetian. Ja shinan iqui jatíbi jayá iti. Jatian moa jascara\nmasá jahuéqui teneti atipanyamaash ja jaconma shinanya joni betan\nreteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahuéqui,\nhuetsa main icá jonibo betan jaton apobo betanribi noa jaconananash\njati.\nICONSHAMAN SHINANSHON SHINANA IQUl, ja jatíbi jonibo ja Naciones Unidas"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "082a6efb02d230f9aae992db68b674b8",
            "Index": 1,
            "Label": "2",
            "Size": [
                595.0,
                842.0
            ],
            "Text": "tsinquítiain icábaon yoicana iqui huestíora Quirica huishá meran;\nhuestiora huestiorabo iqui jahuequescamabi jaton queena jacon jahuéqui\naresti. Jainoash jatíbi joniboribi iqui jahuequescamabi, yoyo icaitian\nhuetsabaon nincáresti. Ja huestiora jonibo iqui jahuéqui ati shinanyabo,\njainoash ainbobo jascáribi iqui benbo quescáribi. Ja Quiricaninra\nyoicana iqui, jatíbi jonibo aquinti, jaticashbi jaconash jacantiaquin;\njainoash jaton icábo jaconi beboncatiaquin, jatian bebon quirica\nonanribi icantiaquin.\nICONSHAMAN SHINANSHON SHINANA IQUl, ja huetsa maimeabo ja Naciones\nUnidasnin coshibaon aquinananoshon yoicana iqui, ja jatíbí nato maimea\njonin jaton aresti jacon shinan senenhacanon ishon, jahuequesca ishon\nhuetsabaon jascara shinan pecáori amanaquetian.\nICONSHAMAN SHINANSHON SHINANA IQUl, ja yoia senenhaquin jatíbi apobaon\nrequenpari ati iqui, jatíbi jahuen jqnibo onanmaquin, huestiora\nhuestiorabo. Non jacon jahuéqui acaitian huetsabaon noa oinrestiqui noa\nonsatanquin. Jaton queena jahuéqui arestira jahuequescamabi iqui, ja\nshinanra tsonbi pecáori atima iqui.\nJascarabo iquetian shinans'honra\nJATIBIAINOA JONÍ COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl\nARESTI SHINAN iqui jaticashbi ja shinanya iti; huestiorabira ja\nshinanhoma itima iqui nato neten. Huetsa maimea apobaonra jahuen\njonibaon jascara jacon shinan aresti onanshon senenhati yoiti iqui,\njatíbiain. Jascara acantira jato jatíbíain yoiti iqui, escuelancoshon\njato asheacanon ishon, jainshon jato queshanquin rebesti iqui,\njatíshonbi onancanon ishon; jainshonribi onancanti iqui, jascatash ja\nesébo onanas'h noa jati.\nARTICULO 1.\nJatíbi joninra huetsa jonibaon yoiai nincáresti iqui, jahueraquibi\njaconmai iamaquin; jainoash jahuen queena jacon jahuéquibo ati\njahuequescamabi iqui, tsonbira amayamatima iqui. Jaticashbira jascara\naresti jacon shinanya iti jahuequescamabi iqui, jahuequescarainoash\npicota joni inonbi. Huestiora huestiorabora jahuéqui ati shinanya iqui;\njainshon onanribique jahueratoqui jacon iqui jainoash jaconma iqui\nishon. Ja copira huetsa jonibires inonbi non jato jaconharesti iqui, non\nhuetsabi non acai quescaaquin.\nARTICULO 2.\nJahuequescashonbira tsoabi non amayamatima iqui nato Huishá meran yoia\nquescá acasaitian, benbo iamaash ainbo inobira non jato amaresti iqui.\nJainshonra non amaribiti iqui huetsa quesca jonibo inonbiribi,\njahuequesca jisá yoraya iquenbi; jahuequescati yoyo icai inonbi; jaton\nacátoninbiribi Diosquiriti icá joi iconhacanaitian jato amayamatima\niqui; huetsa apobires chibanaibo inonbi, jahuen. Él shinanbiribi\nhuetsaresibi iquenbi; huetsa maimea joni inonbi; jato namanrí\nquiquinmashoco inonbi, jahuéquioma joni inonbi, huetsa jahuéquibires\ninonbi jato amayamatima iqui, jatíbi jonibo."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "40223b35f10cb584db078f18b2ff9579",
            "Index": 2,
            "Label": "3",
            "Size": [
                595.0,
                842.0
            ],
            "Text": "Jainshonribira non jato amayamatima iqui, jato namanbires icá mainconia\njoni, jainoash huetsa mainconia joni inonbi, non jato amaresti iqui.\nARTICULO 3.\nHuestiora huestíorabora jati jahuequescamabi iqui, tsonbira retetima\niqui, jainoash jahuen queena jacon jahuéqui ati. Jainoashshibi\nquiquinbiresi jatoqui chipoti iqui, tsonbi jaconmatima shinanash.\nARTICULO 4.\nTsoabira itima iqui copí biimabi huetsabores ashoni yanca yonocaati;\nquiquinbires atima jahuéqui riqui, joni iboashon inaati.\nARTICULO 5.\nTsonbira huetsa joni, yoinna acai quescaaquin jaconmaquin masá tenemati\nyamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin\napon ati iqui, jahuequescarain joni caa inonbi.\nARTICULO 7.\nJa non mainmea esé copira apobaon jatíbi joni huetsabo acai\nquescaaribaquin shinanti iqui. Jainshon jato coiranti iqui, huetsa\nquesca jonibo inonbi. Jainshonnbira coiranti iqui, huetsabaon jatíribibo\njaton queenabo nato Huishá meran yoiai quescá acasainbi\namayamanaquetian.\nARTICULO 8.\nJahuetianqui huestiora joni yancabires jaconmacanai apon esé meran yoiai\nquescámaaquin jara jahuequescamabi iqui, coshiboiba ja cati. Ja joni\ncoshibaonra aquinti iqui, ja huetsabaon yancabires j aconmaitian.\nARTICULO 9.\nTsonbira yataanan cárcel meran huetsabires niatima iqui, ja apon esecan\nyoiai quescáma acá onanshonmabi. Jainoash jahuen mainmeashbi tsoabi\npotaacatima iqui, apon esecan yoiai quescáma jaconma acáma icás'h.\nARTICULO 10.\nHuestíora jonin jaconma acá yoicanquetianra, jahuequescamabi iqui, ja\napon jascaati yoia acaiton jato yocáyompariti, iconmeinqui ishon\nonannoshon. Jainoash jonin yoiabi huetsa yoitimaitianra, jahuequescamabi\niqui, ja apon jascaati yoia acai joniiba queenash jabo cati, jan\naquinnon icash. Jahuequescamabiribi iqui ja jonin icha naposhon jato\nbenshoshonti, ja copi icanai jahuéqui. Jascaashon onantí iqui,\njahueratonacayarin ja yoia joi icon ishon jainoash jahuerato\njahuéquiboqui apon esé meran yoiai quescáma iqui ishon, onánoshon. Ja\napon jascaati yoia acai jonin jato benshoashonti iqui senenbires, huetsa\nquesca jonibo inonbi. Jainshon huetsabicho aquinshon huetsa"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "096853341c6f6066c6eac11ac0a4c411",
            "Index": 3,
            "Label": "4",
            "Size": [
                595.0,
                842.0
            ],
            "Text": "aquinyamatima iqui. Jahuequesca ishon jahuen onana joni iquetian ati\niqui jabicho aquinquin. Jainshon aquinon is'hon copíaa iquetianbiri,\njahuequesca is'hon huetsa jahuéqui copíboribi; ja apon jascaati yoia\nacaiton jato jascaatima iqui, senenbirescaya jato aquinti iqui.\nARTICULO 11.\nHuestiora jonin jaconma acá yoicanquetianra joni coshibaon\nshinantimapari iqui, acona riqui ishon. Jascaashon huetsabo ja oinnabo\nyocáyompariti iqui, aconarin iamaash acámarin ishon onános\"hon. Jascara\njonira bamaacanti iqui joni icha sharanshon, ja apon esecan yoiai\nquescaaquin, jatianra coshibaon acona onanshamanshon bamaati iqui.\nJainshon huestiora jonin atiqui huestíora jahuéqui ja atima apon esecan\nyoiamapari jahuéqui. Jatian moa jascara acá pecáo apon esé picoti iqui,\njascara jahuéqui jahuescashonbi atima; jatianra apon ja joni masá\ntenematí yamaque, jascara esé picotamatian acá iquetian. Jainshonribira\njato atí iqui masá tenemaquin, ja jaconma aquetian masá tenemati apon\nesecan yoiai quescáres. Jainshon moa jascara jaconma acá pecáo, huetsa\nesé apon picoti iqui, jascara jonibo bebonbires masá tenematí; jascara\niquenbi ja bená esecan yoiai quescá atima iqui, jascara esé picotamatian\nacá iquetian.\nARTICULO 12.\nTsoabira huetsabaon jahuéqui acai sharan niacaatima iqui icasquin jato\nyocatashmabi. Jainoash jahuen rarebo sharanbira itima iqui yocatama\nicáshbi, niacaati. Jainoash jaton s'hobonbira itima iqui jiquii,\njiquicasquin jahuen ibobo yocatashmabi. Jainoashshibira, huetsabo\nquirica bemacana jahuen ibo yocatamashonbi jahuetianbi yoyo atima iqui.\nJainoash huetsabo yoii jaconmai itima iqui; jaton icáribira jaconmaquin\nyoinaantima iqui. Jascara jahuéquibo huestiora joni acanaitianra apon\naquintí iqui, jaquiribi ahuetsáyamacanon ishon; jainshon jan acá joni\nmasá tenemashontiqui ja acá copi, ja apon esé meran yoiai quescaaquin,\nhuetsa quesca jonibo inobira jato apon aquinti iqui.\nARTICULO 13.\nJa icá maincobi icashbi huetsancobo joni catira jahuequescamabi iqui.\nJainoash jahueranoqui jatin queenai, jahuen queenai mai catótira\njahuequescamabi iqui.\nHuestiora huestiorabora ja icá maimeash queenaash huetsa main caí picóti\njahuequescamabi iqui. Jainoash huetsa main caash jaquiribi jahuen mainco\njoríbatira j ahuequescamabi iqui.\nARTICULO 14.\nJa icá maincos'honbi joni jaconmaquin acanara jahuequescamabi iqui,\nhuetsa main caash jainoa apoqui chipótí. Jascataitianra jainoa apon\naquinti iqui, jaconhain jatiaquin.\nIcashbi jaconma jahuéqui aquetian, jainoash nato Naciones Unidasnin\nyoiai quescá esé senenhayamaquetian, jaconmaquin acana caquetianra,\nhuetsa maimea aponbi jain imatima iqui, jahue jahuéquibira menitima\niqui."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "6e3b3a3953e36d1422d1cc2de7ab3921",
            "Index": 4,
            "Label": "5",
            "Size": [
                595.0,
                842.0
            ],
            "Text": "ARTICULO 15.\nHuestiora huestiorabora jahuequescamabj iqui jaton icá mainconia\njonishamanbi ití.\nJahuen mainmea apon esé senenhaitianra, jainoa apon shinantima iqui,\nmoara nato mainmeama iqui ishon. Jainshon jahuen aresti jacon shinan\npecáoriamatima iqui, jahuéqui acasaitian amayamatima iqui, jahuen queena\nabánon ishon. Jainoash, joni tashquetash huetsa mainmea icasai tianra,\ntsonbi imayamatima iqui.\nARTICULO 16.\nMoa anii senenas'h jatíbí joni, ainbo benooma jainoash benboribi\nhuanooma jainoashibi benomaata ianan huanomaata icásha jaton queenbo be\ntan bianananti jahuequescamaj iqui; icashbi potábicho, jascatash jati\niqui jatonbiribi. Mescó jisa joní iquetian oinshonra tsonbi imayamatima\niqui, huetsa mainmea joní iquenbi; Diosquiriti icá mescóas'hon joi\niconhai joni iquenbira imati iqui. Ja benbo huanooma ianan ainbo\nbenooma, jainoash benomaata betan huanomaatabo icásha, jahuequescamabj\niqui, jahuen queenbo betan biananantí; icás'hbi potábicho ja ainbaon\nbenbon acai quescáribiaquin shinanaitian. Ja moa biananashonra, ja\nrabéshonbi jaton queena jacon jahuéqui aresti jahuequ¿scamabi iqui.\nJatíbi jonira ainbo betan benbo inonbi moa biananana pecáo,\njahuequescamabi iqui potaananribiti, jascatash potaananti apon esé meran\nyoiai quescá iquetiamparires.\nTsonbira huetsa joni, ianan ainbo inonbi teaboshon biananamatima iqui,\nja bianananti quiquini queencanamapari iquetian.\nJonibo sharan riqui non papa, tita jahuen baqueboya, ja iqui huestiora\nrarebonin tapon, jainoash rarebo peocootash caitai icásh. Jahuen papa\nbetan jahuen titanra baquebo asheati iqui, jahueratoqui jacon iqui,\njainoash jahueratoqui jaconma iqui ishon; jaton papan jascaa jatíbi\nonani jonin baquebo beboncaresti iqui. Tsonbira jahuen papa betan tita\nyocatamas'honbi baque bichintima iqui, onanhanonshon, iamaas'h\nyometsoquin. Huetsabaon jascaai jonibora apon aquinti iqui,\nbichincantimaaquin.\nARTICULO 17.\nHuestiora huestiorabora iti iqui jaton mai iboaabo; jainoash\nhuestíoratoninbicho iboaabi jahuequescamabi iqui, jainoash ichashon\niboati jahuequescamaribi iqui.\nTsonbira huetsa jonin iboaa jahuéqui bichintima iqui, yancabires, jahue\njahuequi copimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana\nicon iqui ishon shinanshon joi iconhati. Jainoash jahuen queena\nquescaashon mescóashon Dios rabiti. Jainshon jan iconhai joi jeneshon,\nhuetsa joi ja icon jisá iquetian shinanshon ja joi chibanara\njahuequescamabj iqui. Janbichoshonbi iamaash ichashon inonbi jan iconhai\njoi huetsabo onámatira jahuequescamabj iqui. Jatora onanmati atipanque"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d3b4dc85923f5188e3c8836a6e2786aa",
            "Index": 5,
            "Label": "6",
            "Size": [
                595.0,
                842.0
            ],
            "Text": "asheaquin, jainshon jahuen icátonin, jainshon jascaashon rabiaitonin,\njainoash ja joi chibanai icásh jascara ití ishonquin.\nARTICULO 19.\nHuestiora huestiorabora jaton shinanabobiribi yoyo ití jahuequescamabi\niqui, jainoash jan shinana quescábobiribí jato yoíti. Tsonbira huetsabo\njaton shinanabiribi yoyo icaitian jaconmaanrestirna iqui. Jainoash\nhuetsabaon shinana joibo onantí jainoashshibi huetsabaon jaton\nshinananbi huishacana, jascarabo onancantira jahuequescamabi iqui.\nJainshon jahuen shinana joibo j atíbiain jato asheatira jahuequescamabj\niqui, j ahuequescaaquinqui jato as'heacasai, jascaashon jato ati.\nJainoash huishacanribi, shinamanbi jato yoianan, radio meran, jainoash\nhuetsa jahuéquininbires inonbi jato asheati, jahuequescamabi iqui.\nARTICULO 20.\nJatíbí jonibora huetsanconiashbires jainoash huetsabo betanbires jaton\nqueena ati shinanosh tsinquíti jahuequescamabi iqui. Jainoashshibi\nhuetsabo betan rabéshon jahuéqui atira jahuequescamabj iqui; icashbira\nja tsinquíshon jaconmamisti picocanaincoresa itima iqui.\nTsonbira huetsabobires teashon jato betan rabéti imatima iqui,\nqueenyamacanaitian\nARTICULO 21.\nHuestiorahuestiorabora jahuequescamabí iqui jaton maimeash coshi\njiquití. Itira atipanque ichashon apo imacana, iamaash jabiribi\nponteshon imacana. Jainoash huetsabo betan jaton coshi catótira\njahuequescamabi iqui.\nHuetsabaonbires ati jahuéqui, jonibaon jaton jeman icá arestira\njahuequescamabí iqui; nescaraincobo, caritiran niti, plasain yacáti,\ncaron pasiani cati, jainoash huetsa quesca jahuéquibires ati inonbi\natira jahuequescamabi iqui.\nJaton queena quescáshamanhaquin coshibo ishon jan jato ashonti joni\ncatócantira jahuequescamabi iqui. Ja moa anii senena joniboresa iti\njahuequescamabi iqui, jainshon jonibo coshi imanoshon catótiain\njiquishon, jahuerato joniqui jahuen coshi itin queenai ishon jonéshoco\nyoiti. Jahuetianbira huetsabo teashon ja coshi iti jonibo jato\ncatómatima iqui; jaton queenmanbiribira ati iqui ja imati catóquin.\nJahuerato joniqui ichashon ja catócana iqui, ja jonira iti iqui coshi\njiquii, jatíshonbi imacana.\nARTICULO 22.\nJatíbi joni jahuéquioma itin raquétimara jahuequescamabi iqui. Huestíora\nmainmea jonibaonra ja maimea jonibo onitsapitaitian aquinyamatima iqui,\njascaashon joni coshibaon aquinti yoiai quescaashon. Jainshonribira\nhuetsa maimeabaon aquinti iqui, huetsa mainconiabo onitsapitaitian,\njainoabaonbi aquinabi mashcárescanquetian. Jonibaonra huetsabo aquintí\niqui, jahuéquinin mashcácanaincobo. Jainshonnbira aquincanti iqui jaton\ntee benati, jatonbinis'h teetash jacannon ishon; j ainoas'h jascatash\njati bens hocaacanon ishonnbi."
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d0404e5a76cc0727b1fc2b9296271bff",
            "Index": 6,
            "Label": "7",
            "Size": [
                595.0,
                842.0
            ],
            "Text": "ARTICULO 23.\nJatíbi joní teetira jahuequescamabi iqui, jainshon jaton queena tee\nbenatiribi. Jainoashshibi jaconash teetíain teetira, jahuequescamabi\niqui, jainoash queenash teenoshon benashon nocotira, jahuequescamabi\niqui.\nJatíbi joninra ja teebires aquin huetsan biaitiiribi copí bití\njahuequescamabi iqui. Jahuetianbira jato teemashon rnescóaquin jato\ncopíatima iqui, jahue jahuéqui copíbi, huetsaresibi joni inonbi, ainbo\ninonbi; jainoash huetsa jahuéqui copíbi atima iqui, jato jascaaquin.\nJatíbi teetai jonin jahuen copí senen bitira jahuequescamabi iqui; jan\njahuen ahuin betan baquebo j ahuéquiamati; jahuenbi mashcáyamanon ishon.\nJahuetianqui jaconma jahuéqui huinotai jaqui chipóti; jainoash\njahuetianqui huestiora jahuéqui jan mas'hcáyoraa acasabi jahuen copí\nbiabi senenyamai, jascarabora apon eséain yoiai quescaaquin aquinti\niqui.\nHuestiora huestiorabora jahuequescamabi iqui jaton Sindicáto acanti\n(Sindicáto- ichaash rabécana jahuéqui anosh) iamaash huetsabo betan\nrabetaires jaton tee jacon inon icásh, itira jahuequescamabirib(iqui.\nARTICULO 24.\nJatíbi jonira basí teetash tantití jahuequescamabi iqui, jahuen tee\njenepariash. Jainshonribira jato nete shehuinmaquin teematima iqui,\nnetetiibi. Jainshonra jahuetio basichaa moa teemashon tantimati\njahuequescamabi iqui; ishonbi ja teeyamai neten huetsatianbo copíati\niqui.\nARTICULO 25.\nJatíbi jonira jahuequescamabi iqui, jan jatiatani iti, jan jahuen yorabi\njainoas'h jahuen ahuin betan jahuen baquebo isinaitian raomeemati senen;\njan piti biti senen; chopa biti; ja shoboati senen; benshoamisbo\nraonmashon jan copíati senen; jainoash huetsa jahuéquiboribi ati senen.\nJainshonribira aquinti iqui ja teeomabo, isinaibo, jahuen yora iticoma\ncopí teeyamaibo, benomaatabo, yosishocobo betan yoshanshocobo; jainoash\njaconma jahuéqui jahuen shinanamain huinotas'h jan jahuéati\nyamaquetianribi aquinti iqui.\nTitaboya jahuen baquebo jahuéquinin mashcáyoracanquetianra aquincanti\niqui. Jatiibi baquebora jahuéquinin aquincanti iqui, ja\nmashcáyoraabobicho, huetsa quesca jonibires inonbi. Jahuen papa onantima\nbaque jainshon papaya baque inonbira aquincanti iqui.\nARTICULO 26.\nJahuequescamabi riqui jatíbi joni quiricanin asheti. Jainoash quirica\naquin primaria senenhatira iti iqui, copímabi ati. Jainoash primariain\nquirica senenhatira teashon baquebo amati iqui. Jahuerato escuelancoqui\njato tee meninoshon quirica onanmai, jatíbira jato senenbires onanmati\niqui, huetsa quesca jonibo inonbi. Jatíbí jonira huetsa jonibaon acai\nquescaaribaquín quirica onantí jahuequesmabi iqui, ja bebonbires\nonantiribí."
        },
        "7": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7e68163493a7ec3d59df9f0875a19c34",
            "Index": 7,
            "Label": "8",
            "Size": [
                595.0,
                842.0
            ],
            "Text": "Ja requempari escuelancoshon jato onanmatí riqui, jascatas'h\nbenshocaatash jati. Jainshonra jato onanmaribati iqui, jahueratoborin ja\nhuestíorabaon ati jahuéqui jahuequescamabí ishon. Jatian jonibo jacanti\niqui, ja asheacana quescatiribí. Jainshonñbira jato asheati iqui\njatíbiainoa jonibo, huetsabobires inonbi, jatoiba caquetian jato\nbirestiaquin. Jainoas'h noibamissibi icánon ishon, huetsanconía joni\ninonbi jato betan raenanantí iquí; huetsaresibi jonibo inonbí,\nhuetsaresibiashon Dios rabiaibo iquenbi, jato jaconhaanti iquí.\nJainshonra jato asheanbati iqui escuelancoshon ja Naciones Unidasnin\nesébo, ja esé iqui, jascatas'h jaconanash jati yoiai esébo.\nJahuequesca escuela inonbi papabaon catóshon jaton queena escuelanco\njahuen baquebo imatira jahuequescamabi iqui.\nARTICULO 27.\nHuestiora huestiorabora jahuequescamabi iquí, jahuen jemancos'hon jatíbí\njahuéqui acasquin aresti, nato pishta ati, tsiniti picoti, ransatí ati,\niamash huetsa jahuéquibo aresti, jainoash huetsabaon acainco queenash\nití jan beneti acaincobo; jascarabora jahuequescamabj iqui. Jainoas'h\njascaaribi iqui jahuéqui ashenoshon escuelancoshon onanti nato quenéati,\ndibújantí, behua asheti, jainoash mescó jahuequibo; jonin jahuen\nshinananbi acá asheti, jainoash jonin shinaman acátonin jayátiribi.\nHuestiora huestíorabaonra jahuen quirica huishaa coiranti j\nahuequescamabi iqui, huetsabaon yocatamashonbi jan acáquescaribiaquin\nhuishashon janbi acá yoinaquetian, iamaas'h jahuéqui acá oinnash nocona\nriqui inaquetian.\nARTICULO 28.\nJarati iqui non apon esé picoa jatíbiain, ja jonibaon aresti shinan,\nnato Huishacan yoiaibo meran icá ati jahuequescamabi inon ishon.\nARTICULO 29.\nJatíbi jonira jaton ja senenhatiabires iqui, jaton jemanconiash. Jascara\njaton ja senenhati senenhaira, jainshon jato aresti shinan senenhaira\nicanti iqui, moa quiquina joni.\nJaton aresti shinan jahuequescamabi anosh, jainoash tsonbi jahueayamati\ninoshonra, jonibo jaton mainmea apon eséqui coshiti iqui. Ja eséra iti\niqui, tsoa joninbi huetsabaon aresti shinan jahuenabicho acasquin\nmasaatima esé. Jainoash ja eséra iti iqui huetsabaon jatíbi jonibo\njaconmaquin acaitian coiranti esé, jato jascaayamanon ishon. Jainoash\nhuetsabaona iquenbi jatíribibaon j aconmaannaquetian, iamash j aton\nmainshon iboaa jahuéquibo huetsabaon jato jaconmaanresnaquetian; j\nascarabo jato aquinti.\nQuiquinshaman atima jahuéqui riqui, jatíbi jahuéqui aresti\njahuequescamabí iquenbi, ja Naciones Unidasnin shinanama quescá atí, ja\nesé meran yoíai quescá senenhashontíma.\nARTICULO 30.\nTsoa joninbira shinantima iqui, iamaash huetsa mainmea joninbira atima"
        },
        "8": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "11086d8dd7a047db9cfb3e36379c6b15",
            "Index": 8,
            "Label": "9",
            "Size": [
                595.0,
                842.0
            ],
            "Text": "iqui shinanquin, nato Huishá meran icá esecanra yoiai, huetsabaon aresti\nshinan masaanti jatonabicho acasquin, ishon, jahuetianbira jascaaquin\nshinancantima iqui."
        }
    }
}

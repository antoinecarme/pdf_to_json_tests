{
    "MetaData": {
        "Author": null,
        "Creation_Date": 1581470641,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "82e271239a6d05f366a7cf6241168d94",
            "Index": 0,
            "Label": "1",
            "Size": [
                595.0,
                842.0
            ],
            "Text": "JATIBIAINOA JONÍ COSHIBAON, JASCAASHON JACON JAHUEQUL ARESTI\nJONIBAON JAHUEQUESCAMABÍ ITIAQUIN SHINANA\nJascarabo ashonra ja Naciones Unidasnin joni coshibo tsinquishon, jatíshonbi\nshinanshon, jatíbiain janbíssacana iqui, ja diciembre oshe chonca neteyatian, jainoash\n1948 baritian.\nJa shinancana joibora rebestanquin huishacana iqui, ja quirica pei meran icábo. Ja\naquin senenhas\"honra ja tsinquitabaon, jatíbiainoa joni coshibo yoia iqui, ja\nshinancana joi jatíbiain janbissacanti; yoyo ashon, jahueraqui icárin ishon 9nancanon\nishon. Requemparira onancanti iqui escuelancoshon, jahueranoqui quirica acanai,\njains\"honbo. Huestíorashonbi onanyamatira yamaque nato joi, jatíshonbi onancanti\nriqui; huetsa apoya jonibo ishonbi, jainoas jato namanri icá mainmea is'honbi; huetsa\nquesca jonibaonbira onantiqui.\nJA JOII ICÁBO ONANTI\nICONSHAMAN SHINANSHON SHINANA IQUl, jatíbi noa mescó jonin baquebo,\njascara iquetian huetsabaonribi noa joi nincáshonti iqui. Jaticashbira jacon jahuéqui\nati shinanya itiqui. Jatíshonbi moa nato jahuéqui onancanquetianra, jacon jahuéqui\naresti tsonbi noa pecáoriamatima iqui; tsonbi noa yancabires jahueatima iqui; jatian\njaconma masá teneti nato neten yamatiqui, ja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon\nhuetsabo jaton aresti shinan amayamaa iqui. Jascara shinancanainoasha, jonibaon\njahuéqui acainbi huetsabaon jaconmaanresa iqui. Ichara jacanque, huetsaboqui\njaconmai shiroaibo, yoina quescaaquin amisaibo, jascaashon jatibi joni rabinmai.\nIcashbi rama iqui joibo moa janbísacana, jacaya jonin quiquinbiresaquin manaa\njahuéquibo, jaqui coshinoshon. Jascara copí iqui huetsa joniboquibires raquétan\njatima nato neten. Jainoas'h huetsabaonribi mia yonoquin onitsapi imatima iqui,\nnoibatibires j ahuéquiomashoco mia jatima iqui.\nJainoash jatíbi jonira raquétan itima iqui yoyo iqui jahuen queena joi yoii, ishonbi\nhuetsabo jaton shinan jaconmaamatima iqui, ja yoyo icatonin. Jainshon ati iqui\nqueens'hon Diosen joi iconhaquin, iamashon jahueratocayaqui jan oinna icon joi iqui\nishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan\njaparicaya senenhati jahuequescamabi iquetian apon esecan jato aquinti iqui; ja\njaconma shinanya jonibaon ja pecáoritaanan jonibo masá tenematimaaquin, jaton\naresti shinan jahuequescamaribi iquenbi jato amayamanaquetian. Ja shinan iqui jatíbi\njayá iti. Jatian moa jascara masá jahuéqui teneti atipanyamaash ja jaconma shinanya\njoni betan reteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahuéqui,\nhuetsa main icá jonibo betan jaton apobo betanribi noa jaconananash jati.\nICONSHAMAN SHINANSHON SHINANA IQUl, ja jatíbi jonibo ja Naciones Unidas\ntsinquítiain icábaon yoicana iqui huestíora Quirica huishá meran; huestiora\nhuestiorabo iqui jahuequescamabi jaton queena jacon jahuéqui aresti. Jainoash jatíbi\njoniboribi iqui jahuequescamabi, yoyo icaitian huetsabaon nincáresti. Ja huestiora\njonibo iqui jahuéqui ati shinanyabo, jainoash ainbobo jascáribi iqui benbo quescáribi.\nJa Quiricaninra yoicana iqui, jatíbi jonibo aquinti, jaticashbi jaconash jacantiaquin;\njainoash jaton icábo jaconi beboncatiaquin, jatian bebon quirica onanribi icantiaquin."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5750da373a670ca4d3ce7953bcc5d09c",
            "Index": 1,
            "Label": "2",
            "Size": [
                595.0,
                842.0
            ],
            "Text": "ICONSHAMAN SHINANSHON SHINANA IQUl, ja huetsa maimeabo ja Naciones\nUnidasnin coshibaon aquinananoshon yoicana iqui, ja jatíbí nato maimea jonin jaton\naresti jacon shinan senenhacanon ishon, jahuequesca ishon huetsabaon jascara\nshinan pecáori amanaquetian.\nICONSHAMAN SHINANSHON SHINANA IQUl, ja yoia senenhaquin jatíbi apobaon\nrequenpari ati iqui, jatíbi jahuen jqnibo onanmaquin, huestiora huestiorabo. Non\njacon jahuéqui acaitian huetsabaon noa oinrestiqui noa onsatanquin. Jaton queena\njahuéqui arestira jahuequescamabi iqui, ja shinanra tsonbi pecáori atima iqui.\nJascarabo iquetian shinans'honra\nJATIBIAINOA JONÍ COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON\nJAHUEQUl ARESTI SHINAN iqui jaticashbi ja shinanya iti; huestiorabira ja\nshinanhoma itima iqui nato neten. Huetsa maimea apobaonra jahuen jonibaon jascara\njacon shinan aresti onanshon senenhati yoiti iqui, jatíbiain. Jascara acantira jato\njatíbíain yoiti iqui, escuelancoshon jato asheacanon ishon, jainshon jato queshanquin\nrebesti iqui, jatíshonbi onancanon ishon; jainshonribi onancanti iqui, jascatash ja\nesébo onanas'h noa jati.\nARTICULO 1.\nJatíbi joninra huetsa jonibaon yoiai nincáresti iqui, jahueraquibi jaconmai iamaquin;\njainoash jahuen queena jacon jahuéquibo ati jahuequescamabi iqui, tsonbira\namayamatima iqui. Jaticashbira jascara aresti jacon shinanya iti jahuequescamabi\niqui, jahuequescarainoash picota joni inonbi. Huestiora huestiorabora jahuéqui ati\nshinanya iqui; jainshon onanribique jahueratoqui jacon iqui jainoash jaconma iqui\nishon. Ja copira huetsa jonibires inonbi non jato jaconharesti iqui, non huetsabi non\nacai quescaaquin.\nARTICULO 2.\nJahuequescashonbira tsoabi non amayamatima iqui nato Huishá meran yoia quescá\nacasaitian, benbo iamaash ainbo inobira non jato amaresti iqui. Jainshonra non\namaribiti iqui huetsa quesca jonibo inonbiribi, jahuequesca jisá yoraya iquenbi;\njahuequescati yoyo icai inonbi; jaton acátoninbiribi Diosquiriti icá joi iconhacanaitian\njato amayamatima iqui; huetsa apobires chibanaibo inonbi, jahuen. Él shinanbiribi\nhuetsaresibi iquenbi; huetsa maimea joni inonbi; jato namanrí quiquinmashoco\ninonbi, jahuéquioma joni inonbi, huetsa jahuéquibires inonbi jato amayamatima iqui,\njatíbi jonibo.\nJainshonribira non jato amayamatima iqui, jato namanbires icá mainconia joni,\njainoash huetsa mainconia joni inonbi, non jato amaresti iqui.\nARTICULO 3.\nHuestiora huestíorabora jati jahuequescamabi iqui, tsonbira retetima iqui, jainoash\njahuen queena jacon jahuéqui ati. Jainoashshibi quiquinbiresi jatoqui chipoti iqui,\ntsonbi jaconmatima shinanash.\nARTICULO 4.\nTsoabira itima iqui copí biimabi huetsabores ashoni yanca yonocaati; quiquinbires\natima jahuéqui riqui, joni iboashon inaati."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6cc88bbe4d4218a101711fe90887bf3d",
            "Index": 2,
            "Label": "3",
            "Size": [
                595.0,
                842.0
            ],
            "Text": "ARTICULO 5.\nTsonbira huetsa joni, yoinna acai quescaaquin jaconmaquin masá tenemati yamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin apon ati iqui,\njahuequescarain joni caa inonbi.\nARTICULO 7.\nJa non mainmea esé copira apobaon jatíbi joni huetsabo acai quescaaribaquin\nshinanti iqui. Jainshon jato coiranti iqui, huetsa quesca jonibo inonbi. Jainshonnbira\ncoiranti iqui, huetsabaon jatíribibo jaton queenabo nato Huishá meran yoiai quescá\nacasainbi amayamanaquetian.\nARTICULO 8.\nJahuetianqui huestiora joni yancabires jaconmacanai apon esé meran yoiai\nquescámaaquin jara jahuequescamabi iqui, coshiboiba ja cati. Ja joni coshibaonra\naquinti iqui, ja huetsabaon yancabires j aconmaitian.\nARTICULO 9.\nTsonbira yataanan cárcel meran huetsabires niatima iqui, ja apon esecan yoiai\nquescáma acá onanshonmabi. Jainoash jahuen mainmeashbi tsoabi potaacatima iqui,\napon esecan yoiai quescáma jaconma acáma icás'h.\nARTICULO 10.\nHuestíora jonin jaconma acá yoicanquetianra, jahuequescamabi iqui, ja apon jascaati\nyoia acaiton jato yocáyompariti, iconmeinqui ishon onannoshon. Jainoash jonin yoiabi\nhuetsa yoitimaitianra, jahuequescamabi iqui, ja apon jascaati yoia acai joniiba\nqueenash jabo cati, jan aquinnon icash. Jahuequescamabiribi iqui ja jonin icha\nnaposhon jato benshoshonti, ja copi icanai jahuéqui. Jascaashon onantí iqui,\njahueratonacayarin ja yoia joi icon ishon jainoash jahuerato jahuéquiboqui apon esé\nmeran yoiai quescáma iqui ishon, onánoshon. Ja apon jascaati yoia acai jonin jato\nbenshoashonti iqui senenbires, huetsa quesca jonibo inonbi. Jainshon huetsabicho\naquinshon huetsa aquinyamatima iqui. Jahuequesca ishon jahuen onana joni iquetian\nati iqui jabicho aquinquin. Jainshon aquinon is'hon copíaa iquetianbiri, jahuequesca\nis'hon huetsa jahuéqui copíboribi; ja apon jascaati yoia acaiton jato jascaatima iqui,\nsenenbirescaya jato aquinti iqui.\nARTICULO 11.\nHuestiora jonin jaconma acá yoicanquetianra joni coshibaon shinantimapari iqui,\nacona riqui ishon. Jascaashon huetsabo ja oinnabo yocáyompariti iqui, aconarin\niamaash acámarin ishon onános\"hon. Jascara jonira bamaacanti iqui joni icha\nsharanshon, ja apon esecan yoiai quescaaquin, jatianra coshibaon acona\nonanshamanshon bamaati iqui.\nJainshon huestiora jonin atiqui huestíora jahuéqui ja atima apon esecan yoiamapari\njahuéqui. Jatian moa jascara acá pecáo apon esé picoti iqui, jascara jahuéqui\njahuescashonbi atima; jatianra apon ja joni masá tenematí yamaque, jascara esé\npicotamatian acá iquetian. Jainshonribira jato atí iqui masá tenemaquin, ja jaconma\naquetian masá tenemati apon esecan yoiai quescáres. Jainshon moa jascara jaconma"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7a9b8f06a5623d91fb65c3d3a7e4e185",
            "Index": 3,
            "Label": "4",
            "Size": [
                595.0,
                842.0
            ],
            "Text": "acá pecáo, huetsa esé apon picoti iqui, jascara jonibo bebonbires masá tenematí;\njascara iquenbi ja bená esecan yoiai quescá atima iqui, jascara esé picotamatian acá\niquetian.\nARTICULO 12.\nTsoabira huetsabaon jahuéqui acai sharan niacaatima iqui icasquin jato\nyocatashmabi. Jainoash jahuen rarebo sharanbira itima iqui yocatama icáshbi,\nniacaati. Jainoash jaton s'hobonbira itima iqui jiquii, jiquicasquin jahuen ibobo\nyocatashmabi. Jainoashshibira, huetsabo quirica bemacana jahuen ibo\nyocatamashonbi jahuetianbi yoyo atima iqui. Jainoash huetsabo yoii jaconmai itima\niqui; jaton icáribira jaconmaquin yoinaantima iqui. Jascara jahuéquibo huestiora joni\nacanaitianra apon aquintí iqui, jaquiribi ahuetsáyamacanon ishon; jainshon jan acá\njoni masá tenemashontiqui ja acá copi, ja apon esé meran yoiai quescaaquin, huetsa\nquesca jonibo inobira jato apon aquinti iqui.\nARTICULO 13.\nJa icá maincobi icashbi huetsancobo joni catira jahuequescamabi iqui. Jainoash\njahueranoqui jatin queenai, jahuen queenai mai catótira jahuequescamabi iqui.\nHuestiora huestiorabora ja icá maimeash queenaash huetsa main caí picóti\njahuequescamabi iqui. Jainoash huetsa main caash jaquiribi jahuen mainco joríbatira\nj ahuequescamabi iqui.\nARTICULO 14.\nJa icá maincos'honbi joni jaconmaquin acanara jahuequescamabi iqui, huetsa main\ncaash jainoa apoqui chipótí. Jascataitianra jainoa apon aquinti iqui, jaconhain\njatiaquin.\nIcashbi jaconma jahuéqui aquetian, jainoash nato Naciones Unidasnin yoiai quescá\nesé senenhayamaquetian, jaconmaquin acana caquetianra, huetsa maimea aponbi\njain imatima iqui, jahue jahuéquibira menitima iqui.\nARTICULO 15.\nHuestiora huestiorabora jahuequescamabj iqui jaton icá mainconia jonishamanbi ití.\nJahuen mainmea apon esé senenhaitianra, jainoa apon shinantima iqui, moara nato\nmainmeama iqui ishon. Jainshon jahuen aresti jacon shinan pecáoriamatima iqui,\njahuéqui acasaitian amayamatima iqui, jahuen queena abánon ishon. Jainoash, joni\ntashquetash huetsa mainmea icasai tianra, tsonbi imayamatima iqui.\nARTICULO 16.\nMoa anii senenas'h jatíbí joni, ainbo benooma jainoash benboribi huanooma\njainoashibi benomaata ianan huanomaata icásha jaton queenbo be tan bianananti\njahuequescamaj iqui; icashbi potábicho, jascatash jati iqui jatonbiribi. Mescó jisa joní\niquetian oinshonra tsonbi imayamatima iqui, huetsa mainmea joní iquenbi; Diosquiriti\nicá mescóas'hon joi iconhai joni iquenbira imati iqui. Ja benbo huanooma ianan ainbo\nbenooma, jainoash benomaata betan huanomaatabo icásha, jahuequescamabj iqui,\njahuen queenbo betan biananantí; icás'hbi potábicho ja ainbaon benbon acai\nquescáribiaquin shinanaitian. Ja moa biananashonra, ja rabéshonbi jaton queena\njacon jahuéqui aresti jahuequ¿scamabi iqui. Jatíbi jonira ainbo betan benbo inonbi\nmoa biananana pecáo, jahuequescamabi iqui potaananribiti, jascatash potaananti"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a778d87c44feaeb3e16029cfda57a6d1",
            "Index": 4,
            "Label": "5",
            "Size": [
                595.0,
                842.0
            ],
            "Text": "apon esé meran yoiai quescá iquetiamparires.\nTsonbira huetsa joni, ianan ainbo inonbi teaboshon biananamatima iqui, ja bianananti\nquiquini queencanamapari iquetian.\nJonibo sharan riqui non papa, tita jahuen baqueboya, ja iqui huestiora rarebonin\ntapon, jainoash rarebo peocootash caitai icásh. Jahuen papa betan jahuen titanra\nbaquebo asheati iqui, jahueratoqui jacon iqui, jainoash jahueratoqui jaconma iqui\nishon; jaton papan jascaa jatíbi onani jonin baquebo beboncaresti iqui. Tsonbira\njahuen papa betan tita yocatamas'honbi baque bichintima iqui, onanhanonshon,\niamaas'h yometsoquin. Huetsabaon jascaai jonibora apon aquinti iqui,\nbichincantimaaquin.\nARTICULO 17.\nHuestiora huestiorabora iti iqui jaton mai iboaabo; jainoash huestíoratoninbicho\niboaabi jahuequescamabi iqui, jainoash ichashon iboati jahuequescamaribi iqui.\nTsonbira huetsa jonin iboaa jahuéqui bichintima iqui, yancabires, jahue jahuequi\ncopimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana icon iqui\nishon shinanshon joi iconhati. Jainoash jahuen queena quescaashon mescóashon Dios\nrabiti. Jainshon jan iconhai joi jeneshon, huetsa joi ja icon jisá iquetian shinanshon ja\njoi chibanara jahuequescamabj iqui. Janbichoshonbi iamaash ichashon inonbi jan\niconhai joi huetsabo onámatira jahuequescamabj iqui. Jatora onanmati atipanque\nasheaquin, jainshon jahuen icátonin, jainshon jascaashon rabiaitonin, jainoash ja joi\nchibanai icásh jascara ití ishonquin.\nARTICULO 19.\nHuestiora huestiorabora jaton shinanabobiribi yoyo ití jahuequescamabi iqui,\njainoash jan shinana quescábobiribí jato yoíti. Tsonbira huetsabo jaton shinanabiribi\nyoyo icaitian jaconmaanrestirna iqui. Jainoash huetsabaon shinana joibo onantí\njainoashshibi huetsabaon jaton shinananbi huishacana, jascarabo onancantira\njahuequescamabi iqui. Jainshon jahuen shinana joibo j atíbiain jato asheatira\njahuequescamabj iqui, j ahuequescaaquinqui jato as'heacasai, jascaashon jato ati.\nJainoash huishacanribi, shinamanbi jato yoianan, radio meran, jainoash huetsa\njahuéquininbires inonbi jato asheati, jahuequescamabi iqui.\nARTICULO 20.\nJatíbí jonibora huetsanconiashbires jainoash huetsabo betanbires jaton queena ati\nshinanosh tsinquíti jahuequescamabi iqui. Jainoashshibi huetsabo betan rabéshon\njahuéqui atira jahuequescamabj iqui; icashbira ja tsinquíshon jaconmamisti\npicocanaincoresa itima iqui.\nTsonbira huetsabobires teashon jato betan rabéti imatima iqui, queenyamacanaitian\nARTICULO 21.\nHuestiorahuestiorabora jahuequescamabí iqui jaton maimeash coshi jiquití. Itira\natipanque ichashon apo imacana, iamaash jabiribi ponteshon imacana. Jainoash\nhuetsabo betan jaton coshi catótira jahuequescamabi iqui."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "91fcc1b9db9555ca96332cffc1289a68",
            "Index": 5,
            "Label": "6",
            "Size": [
                595.0,
                842.0
            ],
            "Text": "Huetsabaonbires ati jahuéqui, jonibaon jaton jeman icá arestira jahuequescamabí\niqui; nescaraincobo, caritiran niti, plasain yacáti, caron pasiani cati, jainoash huetsa\nquesca jahuéquibires ati inonbi atira jahuequescamabi iqui.\nJaton queena quescáshamanhaquin coshibo ishon jan jato ashonti joni catócantira\njahuequescamabi iqui. Ja moa anii senena joniboresa iti jahuequescamabi iqui,\njainshon jonibo coshi imanoshon catótiain jiquishon, jahuerato joniqui jahuen coshi\nitin queenai ishon jonéshoco yoiti. Jahuetianbira huetsabo teashon ja coshi iti jonibo\njato catómatima iqui; jaton queenmanbiribira ati iqui ja imati catóquin. Jahuerato\njoniqui ichashon ja catócana iqui, ja jonira iti iqui coshi jiquii, jatíshonbi imacana.\nARTICULO 22.\nJatíbi joni jahuéquioma itin raquétimara jahuequescamabi iqui. Huestíora mainmea\njonibaonra ja maimea jonibo onitsapitaitian aquinyamatima iqui, jascaashon joni\ncoshibaon aquinti yoiai quescaashon. Jainshonribira huetsa maimeabaon aquinti iqui,\nhuetsa mainconiabo onitsapitaitian, jainoabaonbi aquinabi mashcárescanquetian.\nJonibaonra huetsabo aquintí iqui, jahuéquinin mashcácanaincobo. Jainshonnbira\naquincanti iqui jaton tee benati, jatonbinis'h teetash jacannon ishon; j ainoas'h\njascatash jati bens hocaacanon ishonnbi.\nARTICULO 23.\nJatíbi joní teetira jahuequescamabi iqui, jainshon jaton queena tee benatiribi.\nJainoashshibi jaconash teetíain teetira, jahuequescamabi iqui, jainoash queenash\nteenoshon benashon nocotira, jahuequescamabi iqui.\nJatíbi joninra ja teebires aquin huetsan biaitiiribi copí bití jahuequescamabi iqui.\nJahuetianbira jato teemashon rnescóaquin jato copíatima iqui, jahue jahuéqui copíbi,\nhuetsaresibi joni inonbi, ainbo inonbi; jainoash huetsa jahuéqui copíbi atima iqui, jato\njascaaquin.\nJatíbi teetai jonin jahuen copí senen bitira jahuequescamabi iqui; jan jahuen ahuin\nbetan baquebo j ahuéquiamati; jahuenbi mashcáyamanon ishon. Jahuetianqui\njaconma jahuéqui huinotai jaqui chipóti; jainoash jahuetianqui huestiora jahuéqui jan\nmas'hcáyoraa acasabi jahuen copí biabi senenyamai, jascarabora apon eséain yoiai\nquescaaquin aquinti iqui.\nHuestiora huestiorabora jahuequescamabi iqui jaton Sindicáto acanti (Sindicáto-\nichaash rabécana jahuéqui anosh) iamaash huetsabo betan rabetaires jaton tee jacon\ninon icásh, itira jahuequescamabirib(iqui.\nARTICULO 24.\nJatíbi jonira basí teetash tantití jahuequescamabi iqui, jahuen tee jenepariash.\nJainshonribira jato nete shehuinmaquin teematima iqui, netetiibi. Jainshonra jahuetio\nbasichaa moa teemashon tantimati jahuequescamabi iqui; ishonbi ja teeyamai neten\nhuetsatianbo copíati iqui.\nARTICULO 25.\nJatíbi jonira jahuequescamabi iqui, jan jatiatani iti, jan jahuen yorabi jainoas'h jahuen\nahuin betan jahuen baquebo isinaitian raomeemati senen; jan piti biti senen; chopa\nbiti; ja shoboati senen; benshoamisbo raonmashon jan copíati senen; jainoash huetsa\njahuéquiboribi ati senen. Jainshonribira aquinti iqui ja teeomabo, isinaibo, jahuen\nyora iticoma copí teeyamaibo, benomaatabo, yosishocobo betan yoshanshocobo;"
        },
        "6": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4ad3deb467260aeab680e6ab64eabae9",
            "Index": 6,
            "Label": "7",
            "Size": [
                595.0,
                842.0
            ],
            "Text": "jainoash jaconma jahuéqui jahuen shinanamain huinotas'h jan jahuéati\nyamaquetianribi aquinti iqui.\nTitaboya jahuen baquebo jahuéquinin mashcáyoracanquetianra aquincanti iqui.\nJatiibi baquebora jahuéquinin aquincanti iqui, ja mashcáyoraabobicho, huetsa quesca\njonibires inonbi. Jahuen papa onantima baque jainshon papaya baque inonbira\naquincanti iqui.\nARTICULO 26.\nJahuequescamabi riqui jatíbi joni quiricanin asheti. Jainoash quirica aquin primaria\nsenenhatira iti iqui, copímabi ati. Jainoash primariain quirica senenhatira teashon\nbaquebo amati iqui. Jahuerato escuelancoqui jato tee meninoshon quirica onanmai,\njatíbira jato senenbires onanmati iqui, huetsa quesca jonibo inonbi. Jatíbí jonira\nhuetsa jonibaon acai quescaaribaquín quirica onantí jahuequesmabi iqui, ja\nbebonbires onantiribí.\nJa requempari escuelancoshon jato onanmatí riqui, jascatas'h benshocaatash jati.\nJainshonra jato onanmaribati iqui, jahueratoborin ja huestíorabaon ati jahuéqui\njahuequescamabí ishon. Jatian jonibo jacanti iqui, ja asheacana quescatiribí.\nJainshonñbira jato asheati iqui jatíbiainoa jonibo, huetsabobires inonbi, jatoiba\ncaquetian jato birestiaquin. Jainoas'h noibamissibi icánon ishon, huetsanconía joni\ninonbi jato betan raenanantí iquí; huetsaresibi jonibo inonbí, huetsaresibiashon Dios\nrabiaibo iquenbi, jato jaconhaanti iquí. Jainshonra jato asheanbati iqui\nescuelancoshon ja Naciones Unidasnin esébo, ja esé iqui, jascatas'h jaconanash jati\nyoiai esébo.\nJahuequesca escuela inonbi papabaon catóshon jaton queena escuelanco jahuen\nbaquebo imatira jahuequescamabi iqui.\nARTICULO 27.\nHuestiora huestiorabora jahuequescamabi iquí, jahuen jemancos'hon jatíbí jahuéqui\nacasquin aresti, nato pishta ati, tsiniti picoti, ransatí ati, iamash huetsa jahuéquibo\naresti, jainoash huetsabaon acainco queenash ití jan beneti acaincobo; jascarabora\njahuequescamabj iqui. Jainoas'h jascaaribi iqui jahuéqui ashenoshon escuelancoshon\nonanti nato quenéati, dibújantí, behua asheti, jainoash mescó jahuequibo; jonin\njahuen shinananbi acá asheti, jainoash jonin shinaman acátonin jayátiribi.\nHuestiora huestíorabaonra jahuen quirica huishaa coiranti j ahuequescamabi iqui,\nhuetsabaon yocatamashonbi jan acáquescaribiaquin huishashon janbi acá\nyoinaquetian, iamaas'h jahuéqui acá oinnash nocona riqui inaquetian.\nARTICULO 28.\nJarati iqui non apon esé picoa jatíbiain, ja jonibaon aresti shinan, nato Huishacan\nyoiaibo meran icá ati jahuequescamabi inon ishon.\nARTICULO 29.\nJatíbi jonira jaton ja senenhatiabires iqui, jaton jemanconiash. Jascara jaton ja\nsenenhati senenhaira, jainshon jato aresti shinan senenhaira icanti iqui, moa\nquiquina joni.\nJaton aresti shinan jahuequescamabi anosh, jainoash tsonbi jahueayamati inoshonra,\njonibo jaton mainmea apon eséqui coshiti iqui. Ja eséra iti iqui, tsoa joninbi"
        },
        "7": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "80960cefc2170ce18bb40359df995a74",
            "Index": 7,
            "Label": "8",
            "Size": [
                595.0,
                842.0
            ],
            "Text": "huetsabaon aresti shinan jahuenabicho acasquin masaatima esé. Jainoash ja eséra iti\niqui huetsabaon jatíbi jonibo jaconmaquin acaitian coiranti esé, jato jascaayamanon\nishon. Jainoash huetsabaona iquenbi jatíribibaon j aconmaannaquetian, iamash j aton\nmainshon iboaa jahuéquibo huetsabaon jato jaconmaanresnaquetian; j ascarabo jato\naquinti.\nQuiquinshaman atima jahuéqui riqui, jatíbi jahuéqui aresti jahuequescamabí iquenbi,\nja Naciones Unidasnin shinanama quescá atí, ja esé meran yoíai quescá\nsenenhashontíma.\nARTICULO 30.\nTsoa joninbira shinantima iqui, iamaash huetsa mainmea joninbira atima iqui\nshinanquin, nato Huishá meran icá esecanra yoiai, huetsabaon aresti shinan masaanti\njatonabicho acasquin, ishon, jahuetianbira jascaaquin shinancantima iqui."
        }
    }
}

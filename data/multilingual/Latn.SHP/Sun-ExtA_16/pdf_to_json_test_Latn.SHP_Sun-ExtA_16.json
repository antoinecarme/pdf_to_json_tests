{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470703,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "JATIBIAINOA JON\u00cd COSHIBAON, JASCAASHON JACON JAHUEQUL ARESTI JONIBAON JAHUEQUESCAMAB\u00cd\nITIAQUIN SHINANA\nJascarabo ashonra ja Naciones Unidasnin joni coshibo tsinquishon, jat\u00edshonbi\nshinanshon, jat\u00edbiain janb\u00edssacana iqui, ja diciembre oshe chonca neteyatian, jainoash\n1948 baritian.\nJa shinancana joibora rebestanquin huishacana iqui, ja quirica pei meran ic\u00e1bo. Ja\naquin senenhas\"honra ja tsinquitabaon, jat\u00edbiainoa joni coshibo yoia iqui, ja\nshinancana joi jat\u00edbiain janbissacanti; yoyo ashon, jahueraqui ic\u00e1rin ishon 9nancanon\nishon. Requemparira onancanti iqui escuelancoshon, jahueranoqui quirica acanai,\njains\"honbo. Huest\u00edorashonbi onanyamatira yamaque nato joi, jat\u00edshonbi onancanti riqui;\nhuetsa apoya jonibo ishonbi, jainoas jato namanri ic\u00e1 mainmea is'honbi; huetsa quesca\njonibaonbira onantiqui.\nJA JOII IC\u00c1BO ONANTI\nICONSHAMAN SHINANSHON SHINANA IQUl, jat\u00edbi noa mesc\u00f3 jonin baquebo, jascara iquetian\nhuetsabaonribi noa joi ninc\u00e1shonti iqui. Jaticashbira jacon jahu\u00e9qui ati shinanya\nitiqui. Jat\u00edshonbi moa nato jahu\u00e9qui onancanquetianra, jacon jahu\u00e9qui aresti tsonbi noa\npec\u00e1oriamatima iqui; tsonbi noa yancabires jahueatima iqui; jatian jaconma mas\u00e1 teneti\nnato neten yamatiqui, ja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo jaton aresti\nshinan amayamaa iqui. Jascara shinancanainoasha, jonibaon jahu\u00e9qui acainbi huetsabaon\njaconmaanresa iqui. Ichara jacanque, huetsaboqui jaconmai shiroaibo, yoina quescaaquin\namisaibo, jascaashon jatibi joni rabinmai.\nIcashbi rama iqui joibo moa janb\u00edsacana, jacaya jonin quiquinbiresaquin manaa\njahu\u00e9quibo, jaqui coshinoshon. Jascara cop\u00ed iqui huetsa joniboquibires raqu\u00e9tan jatima\nnato neten. Jainoas'h huetsabaonribi mia yonoquin onitsapi imatima iqui, noibatibires j\nahu\u00e9quiomashoco mia jatima iqui.\nJainoash jat\u00edbi jonira raqu\u00e9tan itima iqui yoyo iqui jahuen queena joi yoii, ishonbi\nhuetsabo jaton shinan jaconmaamatima iqui, ja yoyo icatonin. Jainshon ati iqui\nqueens'hon Diosen joi iconhaquin, iamashon jahueratocayaqui jan oinna icon joi iqui\nishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan japaricaya\nsenenhati jahuequescamabi iquetian apon esecan jato aquinti iqui; ja jaconma shinanya\njonibaon ja pec\u00e1oritaanan jonibo mas\u00e1 tenematimaaquin, jaton aresti shinan\njahuequescamaribi iquenbi jato amayamanaquetian. Ja shinan iqui jat\u00edbi jay\u00e1 iti. Jatian\nmoa jascara mas\u00e1 jahu\u00e9qui teneti atipanyamaash ja jaconma shinanya joni betan\nreteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahu\u00e9qui, huetsa main ic\u00e1\njonibo betan jaton apobo betanribi noa jaconananash jati.\nICONSHAMAN SHINANSHON SHINANA IQUl, ja jat\u00edbi jonibo ja Naciones Unidas tsinqu\u00edtiain\nic\u00e1baon yoicana iqui huest\u00edora Quirica huish\u00e1 meran; huestiora huestiorabo iqui\njahuequescamabi jaton queena jacon jahu\u00e9qui aresti. Jainoash jat\u00edbi joniboribi iqui\njahuequescamabi, yoyo icaitian huetsabaon ninc\u00e1resti. Ja huestiora jonibo iqui jahu\u00e9qui\nati shinanyabo, jainoash ainbobo jasc\u00e1ribi iqui benbo quesc\u00e1ribi. Ja Quiricaninra\nyoicana iqui, jat\u00edbi jonibo aquinti, jaticashbi jaconash jacantiaquin; jainoash jaton\nic\u00e1bo jaconi beboncatiaquin, jatian bebon quirica onanribi icantiaquin.",
            "Image": "6c8454a6e25591998e20893ff8237b42"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ICONSHAMAN SHINANSHON SHINANA IQUl, ja huetsa maimeabo ja Naciones Unidasnin coshibaon\naquinananoshon yoicana iqui, ja jat\u00edb\u00ed nato maimea jonin jaton aresti jacon shinan\nsenenhacanon ishon, jahuequesca ishon huetsabaon jascara shinan pec\u00e1ori amanaquetian.\nICONSHAMAN SHINANSHON SHINANA IQUl, ja yoia senenhaquin jat\u00edbi apobaon requenpari ati\niqui, jat\u00edbi jahuen jqnibo onanmaquin, huestiora huestiorabo. Non jacon jahu\u00e9qui\nacaitian huetsabaon noa oinrestiqui noa onsatanquin. Jaton queena jahu\u00e9qui arestira\njahuequescamabi iqui, ja shinanra tsonbi pec\u00e1ori atima iqui.\nJascarabo iquetian shinans'honra\nJATIBIAINOA JON\u00cd COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl ARESTI SHINAN iqui\njaticashbi ja shinanya iti; huestiorabira ja shinanhoma itima iqui nato neten. Huetsa\nmaimea apobaonra jahuen jonibaon jascara jacon shinan aresti onanshon senenhati yoiti\niqui, jat\u00edbiain. Jascara acantira jato jat\u00edb\u00edain yoiti iqui, escuelancoshon jato\nasheacanon ishon, jainshon jato queshanquin rebesti iqui, jat\u00edshonbi onancanon ishon;\njainshonribi onancanti iqui, jascatash ja es\u00e9bo onanas'h noa jati.\nARTICULO 1.\nJat\u00edbi joninra huetsa jonibaon yoiai ninc\u00e1resti iqui, jahueraquibi jaconmai iamaquin;\njainoash jahuen queena jacon jahu\u00e9quibo ati jahuequescamabi iqui, tsonbira amayamatima\niqui. Jaticashbira jascara aresti jacon shinanya iti jahuequescamabi iqui,\njahuequescarainoash picota joni inonbi. Huestiora huestiorabora jahu\u00e9qui ati shinanya\niqui; jainshon onanribique jahueratoqui jacon iqui jainoash jaconma iqui ishon. Ja\ncopira huetsa jonibires inonbi non jato jaconharesti iqui, non huetsabi non acai\nquescaaquin.\nARTICULO 2.\nJahuequescashonbira tsoabi non amayamatima iqui nato Huish\u00e1 meran yoia quesc\u00e1\nacasaitian, benbo iamaash ainbo inobira non jato amaresti iqui. Jainshonra non\namaribiti iqui huetsa quesca jonibo inonbiribi, jahuequesca jis\u00e1 yoraya iquenbi;\njahuequescati yoyo icai inonbi; jaton ac\u00e1toninbiribi Diosquiriti ic\u00e1 joi\niconhacanaitian jato amayamatima iqui; huetsa apobires chibanaibo inonbi, jahuen. \u00c9l\nshinanbiribi huetsaresibi iquenbi; huetsa maimea joni inonbi; jato namanr\u00ed\nquiquinmashoco inonbi, jahu\u00e9quioma joni inonbi, huetsa jahu\u00e9quibires inonbi jato\namayamatima iqui, jat\u00edbi jonibo.\nJainshonribira non jato amayamatima iqui, jato namanbires ic\u00e1 mainconia joni, jainoash\nhuetsa mainconia joni inonbi, non jato amaresti iqui.\nARTICULO 3.\nHuestiora huest\u00edorabora jati jahuequescamabi iqui, tsonbira retetima iqui, jainoash\njahuen queena jacon jahu\u00e9qui ati. Jainoashshibi quiquinbiresi jatoqui chipoti iqui,\ntsonbi jaconmatima shinanash.\nARTICULO 4.\nTsoabira itima iqui cop\u00ed biimabi huetsabores ashoni yanca yonocaati; quiquinbires atima\njahu\u00e9qui riqui, joni iboashon inaati.\nARTICULO 5.",
            "Image": "959c119e60e0ec2b447ce9cafdaaa4ff"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Tsonbira huetsa joni, yoinna acai quescaaquin jaconmaquin mas\u00e1 tenemati yamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin apon ati iqui,\njahuequescarain joni caa inonbi.\nARTICULO 7.\nJa non mainmea es\u00e9 copira apobaon jat\u00edbi joni huetsabo acai quescaaribaquin shinanti\niqui. Jainshon jato coiranti iqui, huetsa quesca jonibo inonbi. Jainshonnbira coiranti\niqui, huetsabaon jat\u00edribibo jaton queenabo nato Huish\u00e1 meran yoiai quesc\u00e1 acasainbi\namayamanaquetian.\nARTICULO 8.\nJahuetianqui huestiora joni yancabires jaconmacanai apon es\u00e9 meran yoiai quesc\u00e1maaquin\njara jahuequescamabi iqui, coshiboiba ja cati. Ja joni coshibaonra aquinti iqui, ja\nhuetsabaon yancabires j aconmaitian.\nARTICULO 9.\nTsonbira yataanan c\u00e1rcel meran huetsabires niatima iqui, ja apon esecan yoiai quesc\u00e1ma\nac\u00e1 onanshonmabi. Jainoash jahuen mainmeashbi tsoabi potaacatima iqui, apon esecan\nyoiai quesc\u00e1ma jaconma ac\u00e1ma ic\u00e1s'h.\nARTICULO 10.\nHuest\u00edora jonin jaconma ac\u00e1 yoicanquetianra, jahuequescamabi iqui, ja apon jascaati\nyoia acaiton jato yoc\u00e1yompariti, iconmeinqui ishon onannoshon. Jainoash jonin yoiabi\nhuetsa yoitimaitianra, jahuequescamabi iqui, ja apon jascaati yoia acai joniiba\nqueenash jabo cati, jan aquinnon icash. Jahuequescamabiribi iqui ja jonin icha naposhon\njato benshoshonti, ja copi icanai jahu\u00e9qui. Jascaashon onant\u00ed iqui, jahueratonacayarin\nja yoia joi icon ishon jainoash jahuerato jahu\u00e9quiboqui apon es\u00e9 meran yoiai quesc\u00e1ma\niqui ishon, on\u00e1noshon. Ja apon jascaati yoia acai jonin jato benshoashonti iqui\nsenenbires, huetsa quesca jonibo inonbi. Jainshon huetsabicho aquinshon huetsa\naquinyamatima iqui. Jahuequesca ishon jahuen onana joni iquetian ati iqui jabicho\naquinquin. Jainshon aquinon is'hon cop\u00edaa iquetianbiri, jahuequesca is'hon huetsa\njahu\u00e9qui cop\u00edboribi; ja apon jascaati yoia acaiton jato jascaatima iqui, senenbirescaya\njato aquinti iqui.\nARTICULO 11.\nHuestiora jonin jaconma ac\u00e1 yoicanquetianra joni coshibaon shinantimapari iqui, acona\nriqui ishon. Jascaashon huetsabo ja oinnabo yoc\u00e1yompariti iqui, aconarin iamaash\nac\u00e1marin ishon on\u00e1nos\"hon. Jascara jonira bamaacanti iqui joni icha sharanshon, ja apon\nesecan yoiai quescaaquin, jatianra coshibaon acona onanshamanshon bamaati iqui.\nJainshon huestiora jonin atiqui huest\u00edora jahu\u00e9qui ja atima apon esecan yoiamapari\njahu\u00e9qui. Jatian moa jascara ac\u00e1 pec\u00e1o apon es\u00e9 picoti iqui, jascara jahu\u00e9qui\njahuescashonbi atima; jatianra apon ja joni mas\u00e1 tenemat\u00ed yamaque, jascara es\u00e9\npicotamatian ac\u00e1 iquetian. Jainshonribira jato at\u00ed iqui mas\u00e1 tenemaquin, ja jaconma\naquetian mas\u00e1 tenemati apon esecan yoiai quesc\u00e1res. Jainshon moa jascara jaconma ac\u00e1\npec\u00e1o, huetsa es\u00e9 apon picoti iqui, jascara jonibo bebonbires mas\u00e1 tenemat\u00ed; jascara\niquenbi ja ben\u00e1 esecan yoiai quesc\u00e1 atima iqui, jascara es\u00e9 picotamatian ac\u00e1 iquetian.",
            "Image": "52f670c5488b5ccd8ac083f5f5973ff1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ARTICULO 12.\nTsoabira huetsabaon jahu\u00e9qui acai sharan niacaatima iqui icasquin jato yocatashmabi.\nJainoash jahuen rarebo sharanbira itima iqui yocatama ic\u00e1shbi, niacaati. Jainoash jaton\ns'hobonbira itima iqui jiquii, jiquicasquin jahuen ibobo yocatashmabi. Jainoashshibira,\nhuetsabo quirica bemacana jahuen ibo yocatamashonbi jahuetianbi yoyo atima iqui.\nJainoash huetsabo yoii jaconmai itima iqui; jaton ic\u00e1ribira jaconmaquin yoinaantima\niqui. Jascara jahu\u00e9quibo huestiora joni acanaitianra apon aquint\u00ed iqui, jaquiribi\nahuets\u00e1yamacanon ishon; jainshon jan ac\u00e1 joni mas\u00e1 tenemashontiqui ja ac\u00e1 copi, ja apon\nes\u00e9 meran yoiai quescaaquin, huetsa quesca jonibo inobira jato apon aquinti iqui.\nARTICULO 13.\nJa ic\u00e1 maincobi icashbi huetsancobo joni catira jahuequescamabi iqui. Jainoash\njahueranoqui jatin queenai, jahuen queenai mai cat\u00f3tira jahuequescamabi iqui.\nHuestiora huestiorabora ja ic\u00e1 maimeash queenaash huetsa main ca\u00ed pic\u00f3ti\njahuequescamabi iqui. Jainoash huetsa main caash jaquiribi jahuen mainco jor\u00edbatira j\nahuequescamabi iqui.\nARTICULO 14.\nJa ic\u00e1 maincos'honbi joni jaconmaquin acanara jahuequescamabi iqui, huetsa main caash\njainoa apoqui chip\u00f3t\u00ed. Jascataitianra jainoa apon aquinti iqui, jaconhain jatiaquin.\nIcashbi jaconma jahu\u00e9qui aquetian, jainoash nato Naciones Unidasnin yoiai quesc\u00e1 es\u00e9\nsenenhayamaquetian, jaconmaquin acana caquetianra, huetsa maimea aponbi jain imatima\niqui, jahue jahu\u00e9quibira menitima iqui.\nARTICULO 15.\nHuestiora huestiorabora jahuequescamabj iqui jaton ic\u00e1 mainconia jonishamanbi it\u00ed.\nJahuen mainmea apon es\u00e9 senenhaitianra, jainoa apon shinantima iqui, moara nato\nmainmeama iqui ishon. Jainshon jahuen aresti jacon shinan pec\u00e1oriamatima iqui, jahu\u00e9qui\nacasaitian amayamatima iqui, jahuen queena ab\u00e1non ishon. Jainoash, joni tashquetash\nhuetsa mainmea icasai tianra, tsonbi imayamatima iqui.\nARTICULO 16.\nMoa anii senenas'h jat\u00edb\u00ed joni, ainbo benooma jainoash benboribi huanooma jainoashibi\nbenomaata ianan huanomaata ic\u00e1sha jaton queenbo be tan bianananti jahuequescamaj iqui;\nicashbi pot\u00e1bicho, jascatash jati iqui jatonbiribi. Mesc\u00f3 jisa jon\u00ed iquetian oinshonra\ntsonbi imayamatima iqui, huetsa mainmea jon\u00ed iquenbi; Diosquiriti ic\u00e1 mesc\u00f3as'hon joi\niconhai joni iquenbira imati iqui. Ja benbo huanooma ianan ainbo benooma, jainoash\nbenomaata betan huanomaatabo ic\u00e1sha, jahuequescamabj iqui, jahuen queenbo betan\nbiananant\u00ed; ic\u00e1s'hbi pot\u00e1bicho ja ainbaon benbon acai quesc\u00e1ribiaquin shinanaitian. Ja\nmoa biananashonra, ja rab\u00e9shonbi jaton queena jacon jahu\u00e9qui aresti jahuequ\u00bfscamabi\niqui. Jat\u00edbi jonira ainbo betan benbo inonbi moa biananana pec\u00e1o, jahuequescamabi iqui\npotaananribiti, jascatash potaananti apon es\u00e9 meran yoiai quesc\u00e1 iquetiamparires.\nTsonbira huetsa joni, ianan ainbo inonbi teaboshon biananamatima iqui, ja bianananti\nquiquini queencanamapari iquetian.\nJonibo sharan riqui non papa, tita jahuen baqueboya, ja iqui huestiora rarebonin tapon,\njainoash rarebo peocootash caitai ic\u00e1sh. Jahuen papa betan jahuen titanra baquebo",
            "Image": "614543b3b50e6979e20263d40c31dcf1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "asheati iqui, jahueratoqui jacon iqui, jainoash jahueratoqui jaconma iqui ishon; jaton\npapan jascaa jat\u00edbi onani jonin baquebo beboncaresti iqui. Tsonbira jahuen papa betan\ntita yocatamas'honbi baque bichintima iqui, onanhanonshon, iamaas'h yometsoquin.\nHuetsabaon jascaai jonibora apon aquinti iqui, bichincantimaaquin.\nARTICULO 17.\nHuestiora huestiorabora iti iqui jaton mai iboaabo; jainoash huest\u00edoratoninbicho\niboaabi jahuequescamabi iqui, jainoash ichashon iboati jahuequescamaribi iqui.\nTsonbira huetsa jonin iboaa jahu\u00e9qui bichintima iqui, yancabires, jahue jahuequi\ncopimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana icon iqui ishon\nshinanshon joi iconhati. Jainoash jahuen queena quescaashon mesc\u00f3ashon Dios rabiti.\nJainshon jan iconhai joi jeneshon, huetsa joi ja icon jis\u00e1 iquetian shinanshon ja joi\nchibanara jahuequescamabj iqui. Janbichoshonbi iamaash ichashon inonbi jan iconhai joi\nhuetsabo on\u00e1matira jahuequescamabj iqui. Jatora onanmati atipanque asheaquin, jainshon\njahuen ic\u00e1tonin, jainshon jascaashon rabiaitonin, jainoash ja joi chibanai ic\u00e1sh\njascara it\u00ed ishonquin.\nARTICULO 19.\nHuestiora huestiorabora jaton shinanabobiribi yoyo it\u00ed jahuequescamabi iqui, jainoash\njan shinana quesc\u00e1bobirib\u00ed jato yo\u00edti. Tsonbira huetsabo jaton shinanabiribi yoyo\nicaitian jaconmaanrestirna iqui. Jainoash huetsabaon shinana joibo onant\u00ed jainoashshibi\nhuetsabaon jaton shinananbi huishacana, jascarabo onancantira jahuequescamabi iqui.\nJainshon jahuen shinana joibo j at\u00edbiain jato asheatira jahuequescamabj iqui, j\nahuequescaaquinqui jato as'heacasai, jascaashon jato ati. Jainoash huishacanribi,\nshinamanbi jato yoianan, radio meran, jainoash huetsa jahu\u00e9quininbires inonbi jato\nasheati, jahuequescamabi iqui.\nARTICULO 20.\nJat\u00edb\u00ed jonibora huetsanconiashbires jainoash huetsabo betanbires jaton queena ati\nshinanosh tsinqu\u00edti jahuequescamabi iqui. Jainoashshibi huetsabo betan rab\u00e9shon\njahu\u00e9qui atira jahuequescamabj iqui; icashbira ja tsinqu\u00edshon jaconmamisti\npicocanaincoresa itima iqui.\nTsonbira huetsabobires teashon jato betan rab\u00e9ti imatima iqui, queenyamacanaitian\nARTICULO 21.\nHuestiorahuestiorabora jahuequescamab\u00ed iqui jaton maimeash coshi jiquit\u00ed. Itira\natipanque ichashon apo imacana, iamaash jabiribi ponteshon imacana. Jainoash huetsabo\nbetan jaton coshi cat\u00f3tira jahuequescamabi iqui.\nHuetsabaonbires ati jahu\u00e9qui, jonibaon jaton jeman ic\u00e1 arestira jahuequescamab\u00ed iqui;\nnescaraincobo, caritiran niti, plasain yac\u00e1ti, caron pasiani cati, jainoash huetsa\nquesca jahu\u00e9quibires ati inonbi atira jahuequescamabi iqui.\nJaton queena quesc\u00e1shamanhaquin coshibo ishon jan jato ashonti joni cat\u00f3cantira\njahuequescamabi iqui. Ja moa anii senena joniboresa iti jahuequescamabi iqui, jainshon\njonibo coshi imanoshon cat\u00f3tiain jiquishon, jahuerato joniqui jahuen coshi itin queenai",
            "Image": "44c59b0d0219d896ebef97a21ea2c764"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ishon jon\u00e9shoco yoiti. Jahuetianbira huetsabo teashon ja coshi iti jonibo jato\ncat\u00f3matima iqui; jaton queenmanbiribira ati iqui ja imati cat\u00f3quin. Jahuerato joniqui\nichashon ja cat\u00f3cana iqui, ja jonira iti iqui coshi jiquii, jat\u00edshonbi imacana.\nARTICULO 22.\nJat\u00edbi joni jahu\u00e9quioma itin raqu\u00e9timara jahuequescamabi iqui. Huest\u00edora mainmea\njonibaonra ja maimea jonibo onitsapitaitian aquinyamatima iqui, jascaashon joni\ncoshibaon aquinti yoiai quescaashon. Jainshonribira huetsa maimeabaon aquinti iqui,\nhuetsa mainconiabo onitsapitaitian, jainoabaonbi aquinabi mashc\u00e1rescanquetian.\nJonibaonra huetsabo aquint\u00ed iqui, jahu\u00e9quinin mashc\u00e1canaincobo. Jainshonnbira\naquincanti iqui jaton tee benati, jatonbinis'h teetash jacannon ishon; j ainoas'h\njascatash jati bens hocaacanon ishonnbi.\nARTICULO 23.\nJat\u00edbi jon\u00ed teetira jahuequescamabi iqui, jainshon jaton queena tee benatiribi.\nJainoashshibi jaconash teet\u00edain teetira, jahuequescamabi iqui, jainoash queenash\nteenoshon benashon nocotira, jahuequescamabi iqui.\nJat\u00edbi joninra ja teebires aquin huetsan biaitiiribi cop\u00ed bit\u00ed jahuequescamabi iqui.\nJahuetianbira jato teemashon rnesc\u00f3aquin jato cop\u00edatima iqui, jahue jahu\u00e9qui cop\u00edbi,\nhuetsaresibi joni inonbi, ainbo inonbi; jainoash huetsa jahu\u00e9qui cop\u00edbi atima iqui,\njato jascaaquin.\nJat\u00edbi teetai jonin jahuen cop\u00ed senen bitira jahuequescamabi iqui; jan jahuen ahuin\nbetan baquebo j ahu\u00e9quiamati; jahuenbi mashc\u00e1yamanon ishon. Jahuetianqui jaconma\njahu\u00e9qui huinotai jaqui chip\u00f3ti; jainoash jahuetianqui huestiora jahu\u00e9qui jan\nmas'hc\u00e1yoraa acasabi jahuen cop\u00ed biabi senenyamai, jascarabora apon es\u00e9ain yoiai\nquescaaquin aquinti iqui.\nHuestiora huestiorabora jahuequescamabi iqui jaton Sindic\u00e1to acanti (Sindic\u00e1to- ichaash\nrab\u00e9cana jahu\u00e9qui anosh) iamaash huetsabo betan rabetaires jaton tee jacon inon ic\u00e1sh,\nitira jahuequescamabirib(iqui.\nARTICULO 24.\nJat\u00edbi jonira bas\u00ed teetash tantit\u00ed jahuequescamabi iqui, jahuen tee jenepariash.\nJainshonribira jato nete shehuinmaquin teematima iqui, netetiibi. Jainshonra jahuetio\nbasichaa moa teemashon tantimati jahuequescamabi iqui; ishonbi ja teeyamai neten\nhuetsatianbo cop\u00edati iqui.\nARTICULO 25.\nJat\u00edbi jonira jahuequescamabi iqui, jan jatiatani iti, jan jahuen yorabi jainoas'h\njahuen ahuin betan jahuen baquebo isinaitian raomeemati senen; jan piti biti senen;\nchopa biti; ja shoboati senen; benshoamisbo raonmashon jan cop\u00edati senen; jainoash\nhuetsa jahu\u00e9quiboribi ati senen. Jainshonribira aquinti iqui ja teeomabo, isinaibo,\njahuen yora iticoma cop\u00ed teeyamaibo, benomaatabo, yosishocobo betan yoshanshocobo;\njainoash jaconma jahu\u00e9qui jahuen shinanamain huinotas'h jan jahu\u00e9ati yamaquetianribi\naquinti iqui.\nTitaboya jahuen baquebo jahu\u00e9quinin mashc\u00e1yoracanquetianra aquincanti iqui. Jatiibi\nbaquebora jahu\u00e9quinin aquincanti iqui, ja mashc\u00e1yoraabobicho, huetsa quesca jonibires\ninonbi. Jahuen papa onantima baque jainshon papaya baque inonbira aquincanti iqui.",
            "Image": "f140d600ce70b7bf67eb655d2a7eec5e"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ARTICULO 26.\nJahuequescamabi riqui jat\u00edbi joni quiricanin asheti. Jainoash quirica aquin primaria\nsenenhatira iti iqui, cop\u00edmabi ati. Jainoash primariain quirica senenhatira teashon\nbaquebo amati iqui. Jahuerato escuelancoqui jato tee meninoshon quirica onanmai,\njat\u00edbira jato senenbires onanmati iqui, huetsa quesca jonibo inonbi. Jat\u00edb\u00ed jonira\nhuetsa jonibaon acai quescaaribaqu\u00edn quirica onant\u00ed jahuequesmabi iqui, ja bebonbires\nonantirib\u00ed.\nJa requempari escuelancoshon jato onanmat\u00ed riqui, jascatas'h benshocaatash jati.\nJainshonra jato onanmaribati iqui, jahueratoborin ja huest\u00edorabaon ati jahu\u00e9qui\njahuequescamab\u00ed ishon. Jatian jonibo jacanti iqui, ja asheacana quescatirib\u00ed.\nJainshon\u00f1bira jato asheati iqui jat\u00edbiainoa jonibo, huetsabobires inonbi, jatoiba\ncaquetian jato birestiaquin. Jainoas'h noibamissibi ic\u00e1non ishon, huetsancon\u00eda joni\ninonbi jato betan raenanant\u00ed iqu\u00ed; huetsaresibi jonibo inonb\u00ed, huetsaresibiashon Dios\nrabiaibo iquenbi, jato jaconhaanti iqu\u00ed. Jainshonra jato asheanbati iqui escuelancoshon\nja Naciones Unidasnin es\u00e9bo, ja es\u00e9 iqui, jascatas'h jaconanash jati yoiai es\u00e9bo.\nJahuequesca escuela inonbi papabaon cat\u00f3shon jaton queena escuelanco jahuen baquebo\nimatira jahuequescamabi iqui.\nARTICULO 27.\nHuestiora huestiorabora jahuequescamabi iqu\u00ed, jahuen jemancos'hon jat\u00edb\u00ed jahu\u00e9qui\nacasquin aresti, nato pishta ati, tsiniti picoti, ransat\u00ed ati, iamash huetsa jahu\u00e9quibo\naresti, jainoash huetsabaon acainco queenash it\u00ed jan beneti acaincobo; jascarabora\njahuequescamabj iqui. Jainoas'h jascaaribi iqui jahu\u00e9qui ashenoshon escuelancoshon\nonanti nato quen\u00e9ati, dib\u00fajant\u00ed, behua asheti, jainoash mesc\u00f3 jahuequibo; jonin jahuen\nshinananbi ac\u00e1 asheti, jainoash jonin shinaman ac\u00e1tonin jay\u00e1tiribi.\nHuestiora huest\u00edorabaonra jahuen quirica huishaa coiranti j ahuequescamabi iqui,\nhuetsabaon yocatamashonbi jan ac\u00e1quescaribiaquin huishashon janbi ac\u00e1 yoinaquetian,\niamaas'h jahu\u00e9qui ac\u00e1 oinnash nocona riqui inaquetian.\nARTICULO 28.\nJarati iqui non apon es\u00e9 picoa jat\u00edbiain, ja jonibaon aresti shinan, nato Huishacan\nyoiaibo meran ic\u00e1 ati jahuequescamabi inon ishon.\nARTICULO 29.\nJat\u00edbi jonira jaton ja senenhatiabires iqui, jaton jemanconiash. Jascara jaton ja\nsenenhati senenhaira, jainshon jato aresti shinan senenhaira icanti iqui, moa quiquina\njoni.\nJaton aresti shinan jahuequescamabi anosh, jainoash tsonbi jahueayamati inoshonra,\njonibo jaton mainmea apon es\u00e9qui coshiti iqui. Ja es\u00e9ra iti iqui, tsoa joninbi\nhuetsabaon aresti shinan jahuenabicho acasquin masaatima es\u00e9. Jainoash ja es\u00e9ra iti\niqui huetsabaon jat\u00edbi jonibo jaconmaquin acaitian coiranti es\u00e9, jato jascaayamanon\nishon. Jainoash huetsabaona iquenbi jat\u00edribibaon j aconmaannaquetian, iamash j aton\nmainshon iboaa jahu\u00e9quibo huetsabaon jato jaconmaanresnaquetian; j ascarabo jato\naquinti.\nQuiquinshaman atima jahu\u00e9qui riqui, jat\u00edbi jahu\u00e9qui aresti jahuequescamab\u00ed iquenbi, ja\nNaciones Unidasnin shinanama quesc\u00e1 at\u00ed, ja es\u00e9 meran yo\u00edai quesc\u00e1 senenhashont\u00edma.",
            "Image": "77df9fb77d54c89ad4aa25f2a0a829a3"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ARTICULO 30.\nTsoa joninbira shinantima iqui, iamaash huetsa mainmea joninbira atima iqui shinanquin,\nnato Huish\u00e1 meran ic\u00e1 esecanra yoiai, huetsabaon aresti shinan masaanti jatonabicho\nacasquin, ishon, jahuetianbira jascaaquin shinancantima iqui.",
            "Image": "e6671c34902f388e7349e96e07076b30"
        }
    }
}

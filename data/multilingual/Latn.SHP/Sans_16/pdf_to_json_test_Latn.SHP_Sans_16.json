{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470490,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "JATIBIAINOA JON\u00cd COSHIBAON, JASCAASHON JACON JAHUEQUL ARESTI JONIBAON\nJAHUEQUESCAMAB\u00cd ITIAQUIN SHINANA\nJascarabo ashonra ja Naciones Unidasnin joni coshibo tsinquishon, jat\u00edshonbi shinanshon, jat\u00edbiain\njanb\u00edssacana iqui, ja diciembre oshe chonca neteyatian, jainoash 1948 baritian.\nJa shinancana joibora rebestanquin huishacana iqui, ja quirica pei meran ic\u00e1bo. Ja aquin senenhas\"honra ja\ntsinquitabaon, jat\u00edbiainoa joni coshibo yoia iqui, ja shinancana joi jat\u00edbiain janbissacanti; yoyo ashon,\njahueraqui ic\u00e1rin ishon 9nancanon ishon. Requemparira onancanti iqui escuelancoshon, jahueranoqui quirica\nacanai, jains\"honbo. Huest\u00edorashonbi onanyamatira yamaque nato joi, jat\u00edshonbi onancanti riqui; huetsa\napoya jonibo ishonbi, jainoas jato namanri ic\u00e1 mainmea is'honbi; huetsa quesca jonibaonbira onantiqui.\nJA JOII IC\u00c1BO ONANTI\nICONSHAMAN SHINANSHON SHINANA IQUl, jat\u00edbi noa mesc\u00f3 jonin baquebo, jascara iquetian\nhuetsabaonribi noa joi ninc\u00e1shonti iqui. Jaticashbira jacon jahu\u00e9qui ati shinanya itiqui. Jat\u00edshonbi moa nato\njahu\u00e9qui onancanquetianra, jacon jahu\u00e9qui aresti tsonbi noa pec\u00e1oriamatima iqui; tsonbi noa yancabires\njahueatima iqui; jatian jaconma mas\u00e1 teneti nato neten yamatiqui, ja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo jaton aresti\nshinan amayamaa iqui. Jascara shinancanainoasha, jonibaon jahu\u00e9qui acainbi huetsabaon jaconmaanresa\niqui. Ichara jacanque, huetsaboqui jaconmai shiroaibo, yoina quescaaquin amisaibo, jascaashon jatibi joni\nrabinmai.\nIcashbi rama iqui joibo moa janb\u00edsacana, jacaya jonin quiquinbiresaquin manaa jahu\u00e9quibo, jaqui\ncoshinoshon. Jascara cop\u00ed iqui huetsa joniboquibires raqu\u00e9tan jatima nato neten. Jainoas'h huetsabaonribi\nmia yonoquin onitsapi imatima iqui, noibatibires j ahu\u00e9quiomashoco mia jatima iqui.",
            "Image": "96f57088c6f40413afecc562062621f7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Jainoash jat\u00edbi jonira raqu\u00e9tan itima iqui yoyo iqui jahuen queena joi yoii, ishonbi huetsabo jaton shinan\njaconmaamatima iqui, ja yoyo icatonin. Jainshon ati iqui queens'hon Diosen joi iconhaquin, iamashon\njahueratocayaqui jan oinna icon joi iqui ishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan japaricaya senenhati\njahuequescamabi iquetian apon esecan jato aquinti iqui; ja jaconma shinanya jonibaon ja pec\u00e1oritaanan\njonibo mas\u00e1 tenematimaaquin, jaton aresti shinan jahuequescamaribi iquenbi jato amayamanaquetian. Ja\nshinan iqui jat\u00edbi jay\u00e1 iti. Jatian moa jascara mas\u00e1 jahu\u00e9qui teneti atipanyamaash ja jaconma shinanya joni\nbetan reteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahu\u00e9qui, huetsa main ic\u00e1\njonibo betan jaton apobo betanribi noa jaconananash jati.\nICONSHAMAN SHINANSHON SHINANA IQUl, ja jat\u00edbi jonibo ja Naciones Unidas tsinqu\u00edtiain ic\u00e1baon\nyoicana iqui huest\u00edora Quirica huish\u00e1 meran; huestiora huestiorabo iqui jahuequescamabi jaton queena jacon\njahu\u00e9qui aresti. Jainoash jat\u00edbi joniboribi iqui jahuequescamabi, yoyo icaitian huetsabaon ninc\u00e1resti. Ja\nhuestiora jonibo iqui jahu\u00e9qui ati shinanyabo, jainoash ainbobo jasc\u00e1ribi iqui benbo quesc\u00e1ribi. Ja\nQuiricaninra yoicana iqui, jat\u00edbi jonibo aquinti, jaticashbi jaconash jacantiaquin; jainoash jaton ic\u00e1bo jaconi\nbeboncatiaquin, jatian bebon quirica onanribi icantiaquin.\nICONSHAMAN SHINANSHON SHINANA IQUl, ja huetsa maimeabo ja Naciones Unidasnin coshibaon\naquinananoshon yoicana iqui, ja jat\u00edb\u00ed nato maimea jonin jaton aresti jacon shinan senenhacanon ishon,\njahuequesca ishon huetsabaon jascara shinan pec\u00e1ori amanaquetian.\nICONSHAMAN SHINANSHON SHINANA IQUl, ja yoia senenhaquin jat\u00edbi apobaon requenpari ati iqui,\njat\u00edbi jahuen jqnibo onanmaquin, huestiora huestiorabo. Non jacon jahu\u00e9qui acaitian huetsabaon noa\noinrestiqui noa onsatanquin. Jaton queena jahu\u00e9qui arestira jahuequescamabi iqui, ja shinanra tsonbi pec\u00e1ori",
            "Image": "095e8c5c7f9fa6d540b40aefda3fb1e7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "atima iqui.\nJascarabo iquetian shinans'honra\nJATIBIAINOA JON\u00cd COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl\nARESTI SHINAN iqui jaticashbi ja shinanya iti; huestiorabira ja shinanhoma itima iqui nato neten. Huetsa\nmaimea apobaonra jahuen jonibaon jascara jacon shinan aresti onanshon senenhati yoiti iqui, jat\u00edbiain.\nJascara acantira jato jat\u00edb\u00edain yoiti iqui, escuelancoshon jato asheacanon ishon, jainshon jato queshanquin\nrebesti iqui, jat\u00edshonbi onancanon ishon; jainshonribi onancanti iqui, jascatash ja es\u00e9bo onanas'h noa jati.\nARTICULO 1.\nJat\u00edbi joninra huetsa jonibaon yoiai ninc\u00e1resti iqui, jahueraquibi jaconmai iamaquin; jainoash jahuen queena\njacon jahu\u00e9quibo ati jahuequescamabi iqui, tsonbira amayamatima iqui. Jaticashbira jascara aresti jacon\nshinanya iti jahuequescamabi iqui, jahuequescarainoash picota joni inonbi. Huestiora huestiorabora jahu\u00e9qui\nati shinanya iqui; jainshon onanribique jahueratoqui jacon iqui jainoash jaconma iqui ishon. Ja copira huetsa\njonibires inonbi non jato jaconharesti iqui, non huetsabi non acai quescaaquin.\nARTICULO 2.\nJahuequescashonbira tsoabi non amayamatima iqui nato Huish\u00e1 meran yoia quesc\u00e1 acasaitian, benbo\niamaash ainbo inobira non jato amaresti iqui. Jainshonra non amaribiti iqui huetsa quesca jonibo inonbiribi,\njahuequesca jis\u00e1 yoraya iquenbi; jahuequescati yoyo icai inonbi; jaton ac\u00e1toninbiribi Diosquiriti ic\u00e1 joi\niconhacanaitian jato amayamatima iqui; huetsa apobires chibanaibo inonbi, jahuen. \u00c9l shinanbiribi\nhuetsaresibi iquenbi; huetsa maimea joni inonbi; jato namanr\u00ed quiquinmashoco inonbi, jahu\u00e9quioma joni\ninonbi, huetsa jahu\u00e9quibires inonbi jato amayamatima iqui, jat\u00edbi jonibo.",
            "Image": "8826e74e0da8b574fbc220dd16f1dba5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Jainshonribira non jato amayamatima iqui, jato namanbires ic\u00e1 mainconia joni, jainoash huetsa mainconia\njoni inonbi, non jato amaresti iqui.\nARTICULO 3.\nHuestiora huest\u00edorabora jati jahuequescamabi iqui, tsonbira retetima iqui, jainoash jahuen queena jacon\njahu\u00e9qui ati. Jainoashshibi quiquinbiresi jatoqui chipoti iqui, tsonbi jaconmatima shinanash.\nARTICULO 4.\nTsoabira itima iqui cop\u00ed biimabi huetsabores ashoni yanca yonocaati; quiquinbires atima jahu\u00e9qui riqui, joni\niboashon inaati.\nARTICULO 5.\nTsonbira huetsa joni, yoinna acai quescaaquin jaconmaquin mas\u00e1 tenemati yamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin apon ati iqui, jahuequescarain joni\ncaa inonbi.\nARTICULO 7.\nJa non mainmea es\u00e9 copira apobaon jat\u00edbi joni huetsabo acai quescaaribaquin shinanti iqui. Jainshon jato\ncoiranti iqui, huetsa quesca jonibo inonbi. Jainshonnbira coiranti iqui, huetsabaon jat\u00edribibo jaton queenabo\nnato Huish\u00e1 meran yoiai quesc\u00e1 acasainbi amayamanaquetian.\nARTICULO 8.\nJahuetianqui huestiora joni yancabires jaconmacanai apon es\u00e9 meran yoiai quesc\u00e1maaquin jara\njahuequescamabi iqui, coshiboiba ja cati. Ja joni coshibaonra aquinti iqui, ja huetsabaon yancabires j",
            "Image": "82e8f7b73db42dd293051dd74b59f7f6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "aconmaitian.\nARTICULO 9.\nTsonbira yataanan c\u00e1rcel meran huetsabires niatima iqui, ja apon esecan yoiai quesc\u00e1ma ac\u00e1 onanshonmabi.\nJainoash jahuen mainmeashbi tsoabi potaacatima iqui, apon esecan yoiai quesc\u00e1ma jaconma ac\u00e1ma ic\u00e1s'h.\nARTICULO 10.\nHuest\u00edora jonin jaconma ac\u00e1 yoicanquetianra, jahuequescamabi iqui, ja apon jascaati yoia acaiton jato\nyoc\u00e1yompariti, iconmeinqui ishon onannoshon. Jainoash jonin yoiabi huetsa yoitimaitianra,\njahuequescamabi iqui, ja apon jascaati yoia acai joniiba queenash jabo cati, jan aquinnon icash.\nJahuequescamabiribi iqui ja jonin icha naposhon jato benshoshonti, ja copi icanai jahu\u00e9qui. Jascaashon\nonant\u00ed iqui, jahueratonacayarin ja yoia joi icon ishon jainoash jahuerato jahu\u00e9quiboqui apon es\u00e9 meran yoiai\nquesc\u00e1ma iqui ishon, on\u00e1noshon. Ja apon jascaati yoia acai jonin jato benshoashonti iqui senenbires, huetsa\nquesca jonibo inonbi. Jainshon huetsabicho aquinshon huetsa aquinyamatima iqui. Jahuequesca ishon jahuen\nonana joni iquetian ati iqui jabicho aquinquin. Jainshon aquinon is'hon cop\u00edaa iquetianbiri, jahuequesca\nis'hon huetsa jahu\u00e9qui cop\u00edboribi; ja apon jascaati yoia acaiton jato jascaatima iqui, senenbirescaya jato\naquinti iqui.\nARTICULO 11.\nHuestiora jonin jaconma ac\u00e1 yoicanquetianra joni coshibaon shinantimapari iqui, acona riqui ishon.\nJascaashon huetsabo ja oinnabo yoc\u00e1yompariti iqui, aconarin iamaash ac\u00e1marin ishon on\u00e1nos\"hon. Jascara\njonira bamaacanti iqui joni icha sharanshon, ja apon esecan yoiai quescaaquin, jatianra coshibaon acona\nonanshamanshon bamaati iqui.\nJainshon huestiora jonin atiqui huest\u00edora jahu\u00e9qui ja atima apon esecan yoiamapari jahu\u00e9qui. Jatian moa\njascara ac\u00e1 pec\u00e1o apon es\u00e9 picoti iqui, jascara jahu\u00e9qui jahuescashonbi atima; jatianra apon ja joni mas\u00e1",
            "Image": "a5eea635299f3875f3095f2a53859646"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "tenemat\u00ed yamaque, jascara es\u00e9 picotamatian ac\u00e1 iquetian. Jainshonribira jato at\u00ed iqui mas\u00e1 tenemaquin, ja\njaconma aquetian mas\u00e1 tenemati apon esecan yoiai quesc\u00e1res. Jainshon moa jascara jaconma ac\u00e1 pec\u00e1o,\nhuetsa es\u00e9 apon picoti iqui, jascara jonibo bebonbires mas\u00e1 tenemat\u00ed; jascara iquenbi ja ben\u00e1 esecan yoiai\nquesc\u00e1 atima iqui, jascara es\u00e9 picotamatian ac\u00e1 iquetian.\nARTICULO 12.\nTsoabira huetsabaon jahu\u00e9qui acai sharan niacaatima iqui icasquin jato yocatashmabi. Jainoash jahuen rarebo\nsharanbira itima iqui yocatama ic\u00e1shbi, niacaati. Jainoash jaton s'hobonbira itima iqui jiquii, jiquicasquin\njahuen ibobo yocatashmabi. Jainoashshibira, huetsabo quirica bemacana jahuen ibo yocatamashonbi\njahuetianbi yoyo atima iqui. Jainoash huetsabo yoii jaconmai itima iqui; jaton ic\u00e1ribira jaconmaquin\nyoinaantima iqui. Jascara jahu\u00e9quibo huestiora joni acanaitianra apon aquint\u00ed iqui, jaquiribi\nahuets\u00e1yamacanon ishon; jainshon jan ac\u00e1 joni mas\u00e1 tenemashontiqui ja ac\u00e1 copi, ja apon es\u00e9 meran yoiai\nquescaaquin, huetsa quesca jonibo inobira jato apon aquinti iqui.\nARTICULO 13.\nJa ic\u00e1 maincobi icashbi huetsancobo joni catira jahuequescamabi iqui. Jainoash jahueranoqui jatin queenai,\njahuen queenai mai cat\u00f3tira jahuequescamabi iqui.\nHuestiora huestiorabora ja ic\u00e1 maimeash queenaash huetsa main ca\u00ed pic\u00f3ti jahuequescamabi iqui. Jainoash\nhuetsa main caash jaquiribi jahuen mainco jor\u00edbatira j ahuequescamabi iqui.\nARTICULO 14.\nJa ic\u00e1 maincos'honbi joni jaconmaquin acanara jahuequescamabi iqui, huetsa main caash jainoa apoqui\nchip\u00f3t\u00ed. Jascataitianra jainoa apon aquinti iqui, jaconhain jatiaquin.\nIcashbi jaconma jahu\u00e9qui aquetian, jainoash nato Naciones Unidasnin yoiai quesc\u00e1 es\u00e9 senenhayamaquetian,",
            "Image": "823e97447ca7a183c9aded6920f0e009"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jaconmaquin acana caquetianra, huetsa maimea aponbi jain imatima iqui, jahue jahu\u00e9quibira menitima iqui.\nARTICULO 15.\nHuestiora huestiorabora jahuequescamabj iqui jaton ic\u00e1 mainconia jonishamanbi it\u00ed.\nJahuen mainmea apon es\u00e9 senenhaitianra, jainoa apon shinantima iqui, moara nato mainmeama iqui ishon.\nJainshon jahuen aresti jacon shinan pec\u00e1oriamatima iqui, jahu\u00e9qui acasaitian amayamatima iqui, jahuen\nqueena ab\u00e1non ishon. Jainoash, joni tashquetash huetsa mainmea icasai tianra, tsonbi imayamatima iqui.\nARTICULO 16.\nMoa anii senenas'h jat\u00edb\u00ed joni, ainbo benooma jainoash benboribi huanooma jainoashibi benomaata ianan\nhuanomaata ic\u00e1sha jaton queenbo be tan bianananti jahuequescamaj iqui; icashbi pot\u00e1bicho, jascatash jati\niqui jatonbiribi. Mesc\u00f3 jisa jon\u00ed iquetian oinshonra tsonbi imayamatima iqui, huetsa mainmea jon\u00ed iquenbi;\nDiosquiriti ic\u00e1 mesc\u00f3as'hon joi iconhai joni iquenbira imati iqui. Ja benbo huanooma ianan ainbo benooma,\njainoash benomaata betan huanomaatabo ic\u00e1sha, jahuequescamabj iqui, jahuen queenbo betan biananant\u00ed;\nic\u00e1s'hbi pot\u00e1bicho ja ainbaon benbon acai quesc\u00e1ribiaquin shinanaitian. Ja moa biananashonra, ja rab\u00e9shonbi\njaton queena jacon jahu\u00e9qui aresti jahuequ\u00bfscamabi iqui. Jat\u00edbi jonira ainbo betan benbo inonbi moa\nbiananana pec\u00e1o, jahuequescamabi iqui potaananribiti, jascatash potaananti apon es\u00e9 meran yoiai quesc\u00e1\niquetiamparires.\nTsonbira huetsa joni, ianan ainbo inonbi teaboshon biananamatima iqui, ja bianananti quiquini\nqueencanamapari iquetian.\nJonibo sharan riqui non papa, tita jahuen baqueboya, ja iqui huestiora rarebonin tapon, jainoash rarebo\npeocootash caitai ic\u00e1sh. Jahuen papa betan jahuen titanra baquebo asheati iqui, jahueratoqui jacon iqui,\njainoash jahueratoqui jaconma iqui ishon; jaton papan jascaa jat\u00edbi onani jonin baquebo beboncaresti iqui.\nTsonbira jahuen papa betan tita yocatamas'honbi baque bichintima iqui, onanhanonshon, iamaas'h",
            "Image": "6aadfe21125702c275e5cf8b031e21ae"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "yometsoquin. Huetsabaon jascaai jonibora apon aquinti iqui, bichincantimaaquin.\nARTICULO 17.\nHuestiora huestiorabora iti iqui jaton mai iboaabo; jainoash huest\u00edoratoninbicho iboaabi jahuequescamabi\niqui, jainoash ichashon iboati jahuequescamaribi iqui.\nTsonbira huetsa jonin iboaa jahu\u00e9qui bichintima iqui, yancabires, jahue jahuequi copimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana icon iqui ishon shinanshon joi\niconhati. Jainoash jahuen queena quescaashon mesc\u00f3ashon Dios rabiti. Jainshon jan iconhai joi jeneshon,\nhuetsa joi ja icon jis\u00e1 iquetian shinanshon ja joi chibanara jahuequescamabj iqui. Janbichoshonbi iamaash\nichashon inonbi jan iconhai joi huetsabo on\u00e1matira jahuequescamabj iqui. Jatora onanmati atipanque\nasheaquin, jainshon jahuen ic\u00e1tonin, jainshon jascaashon rabiaitonin, jainoash ja joi chibanai ic\u00e1sh jascara it\u00ed\nishonquin.\nARTICULO 19.\nHuestiora huestiorabora jaton shinanabobiribi yoyo it\u00ed jahuequescamabi iqui, jainoash jan shinana\nquesc\u00e1bobirib\u00ed jato yo\u00edti. Tsonbira huetsabo jaton shinanabiribi yoyo icaitian jaconmaanrestirna iqui.\nJainoash huetsabaon shinana joibo onant\u00ed jainoashshibi huetsabaon jaton shinananbi huishacana, jascarabo\nonancantira jahuequescamabi iqui. Jainshon jahuen shinana joibo j at\u00edbiain jato asheatira jahuequescamabj\niqui, j ahuequescaaquinqui jato as'heacasai, jascaashon jato ati. Jainoash huishacanribi, shinamanbi jato\nyoianan, radio meran, jainoash huetsa jahu\u00e9quininbires inonbi jato asheati, jahuequescamabi iqui.\nARTICULO 20.\nJat\u00edb\u00ed jonibora huetsanconiashbires jainoash huetsabo betanbires jaton queena ati shinanosh tsinqu\u00edti",
            "Image": "6fdc24af00c5b1d430f23edb70d4106a"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jahuequescamabi iqui. Jainoashshibi huetsabo betan rab\u00e9shon jahu\u00e9qui atira jahuequescamabj iqui; icashbira\nja tsinqu\u00edshon jaconmamisti picocanaincoresa itima iqui.\nTsonbira huetsabobires teashon jato betan rab\u00e9ti imatima iqui, queenyamacanaitian\nARTICULO 21.\nHuestiorahuestiorabora jahuequescamab\u00ed iqui jaton maimeash coshi jiquit\u00ed. Itira atipanque ichashon apo\nimacana, iamaash jabiribi ponteshon imacana. Jainoash huetsabo betan jaton coshi cat\u00f3tira jahuequescamabi\niqui.\nHuetsabaonbires ati jahu\u00e9qui, jonibaon jaton jeman ic\u00e1 arestira jahuequescamab\u00ed iqui; nescaraincobo,\ncaritiran niti, plasain yac\u00e1ti, caron pasiani cati, jainoash huetsa quesca jahu\u00e9quibires ati inonbi atira\njahuequescamabi iqui.\nJaton queena quesc\u00e1shamanhaquin coshibo ishon jan jato ashonti joni cat\u00f3cantira jahuequescamabi iqui. Ja\nmoa anii senena joniboresa iti jahuequescamabi iqui, jainshon jonibo coshi imanoshon cat\u00f3tiain jiquishon,\njahuerato joniqui jahuen coshi itin queenai ishon jon\u00e9shoco yoiti. Jahuetianbira huetsabo teashon ja coshi iti\njonibo jato cat\u00f3matima iqui; jaton queenmanbiribira ati iqui ja imati cat\u00f3quin. Jahuerato joniqui ichashon ja\ncat\u00f3cana iqui, ja jonira iti iqui coshi jiquii, jat\u00edshonbi imacana.\nARTICULO 22.\nJat\u00edbi joni jahu\u00e9quioma itin raqu\u00e9timara jahuequescamabi iqui. Huest\u00edora mainmea jonibaonra ja maimea\njonibo onitsapitaitian aquinyamatima iqui, jascaashon joni coshibaon aquinti yoiai quescaashon.\nJainshonribira huetsa maimeabaon aquinti iqui, huetsa mainconiabo onitsapitaitian, jainoabaonbi aquinabi\nmashc\u00e1rescanquetian. Jonibaonra huetsabo aquint\u00ed iqui, jahu\u00e9quinin mashc\u00e1canaincobo. Jainshonnbira\naquincanti iqui jaton tee benati, jatonbinis'h teetash jacannon ishon; j ainoas'h jascatash jati bens hocaacanon\nishonnbi.",
            "Image": "e73f1e1725d60b22658586a8ecf3923e"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ARTICULO 23.\nJat\u00edbi jon\u00ed teetira jahuequescamabi iqui, jainshon jaton queena tee benatiribi. Jainoashshibi jaconash teet\u00edain\nteetira, jahuequescamabi iqui, jainoash queenash teenoshon benashon nocotira, jahuequescamabi iqui.\nJat\u00edbi joninra ja teebires aquin huetsan biaitiiribi cop\u00ed bit\u00ed jahuequescamabi iqui. Jahuetianbira jato\nteemashon rnesc\u00f3aquin jato cop\u00edatima iqui, jahue jahu\u00e9qui cop\u00edbi, huetsaresibi joni inonbi, ainbo inonbi;\njainoash huetsa jahu\u00e9qui cop\u00edbi atima iqui, jato jascaaquin.\nJat\u00edbi teetai jonin jahuen cop\u00ed senen bitira jahuequescamabi iqui; jan jahuen ahuin betan baquebo j\nahu\u00e9quiamati; jahuenbi mashc\u00e1yamanon ishon. Jahuetianqui jaconma jahu\u00e9qui huinotai jaqui chip\u00f3ti;\njainoash jahuetianqui huestiora jahu\u00e9qui jan mas'hc\u00e1yoraa acasabi jahuen cop\u00ed biabi senenyamai, jascarabora\napon es\u00e9ain yoiai quescaaquin aquinti iqui.\nHuestiora huestiorabora jahuequescamabi iqui jaton Sindic\u00e1to acanti (Sindic\u00e1to- ichaash rab\u00e9cana jahu\u00e9qui\nanosh) iamaash huetsabo betan rabetaires jaton tee jacon inon ic\u00e1sh, itira jahuequescamabirib(iqui.\nARTICULO 24.\nJat\u00edbi jonira bas\u00ed teetash tantit\u00ed jahuequescamabi iqui, jahuen tee jenepariash. Jainshonribira jato nete\nshehuinmaquin teematima iqui, netetiibi. Jainshonra jahuetio basichaa moa teemashon tantimati\njahuequescamabi iqui; ishonbi ja teeyamai neten huetsatianbo cop\u00edati iqui.\nARTICULO 25.\nJat\u00edbi jonira jahuequescamabi iqui, jan jatiatani iti, jan jahuen yorabi jainoas'h jahuen ahuin betan jahuen\nbaquebo isinaitian raomeemati senen; jan piti biti senen; chopa biti; ja shoboati senen; benshoamisbo\nraonmashon jan cop\u00edati senen; jainoash huetsa jahu\u00e9quiboribi ati senen. Jainshonribira aquinti iqui ja\nteeomabo, isinaibo, jahuen yora iticoma cop\u00ed teeyamaibo, benomaatabo, yosishocobo betan yoshanshocobo;",
            "Image": "170b6b504f8c193b8e77165d9f2c7dd9"
        },
        "10": {
            "Label": "11",
            "Index": 10,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jainoash jaconma jahu\u00e9qui jahuen shinanamain huinotas'h jan jahu\u00e9ati yamaquetianribi aquinti iqui.\nTitaboya jahuen baquebo jahu\u00e9quinin mashc\u00e1yoracanquetianra aquincanti iqui. Jatiibi baquebora jahu\u00e9quinin\naquincanti iqui, ja mashc\u00e1yoraabobicho, huetsa quesca jonibires inonbi. Jahuen papa onantima baque\njainshon papaya baque inonbira aquincanti iqui.\nARTICULO 26.\nJahuequescamabi riqui jat\u00edbi joni quiricanin asheti. Jainoash quirica aquin primaria senenhatira iti iqui,\ncop\u00edmabi ati. Jainoash primariain quirica senenhatira teashon baquebo amati iqui. Jahuerato escuelancoqui\njato tee meninoshon quirica onanmai, jat\u00edbira jato senenbires onanmati iqui, huetsa quesca jonibo inonbi.\nJat\u00edb\u00ed jonira huetsa jonibaon acai quescaaribaqu\u00edn quirica onant\u00ed jahuequesmabi iqui, ja bebonbires\nonantirib\u00ed.\nJa requempari escuelancoshon jato onanmat\u00ed riqui, jascatas'h benshocaatash jati. Jainshonra jato\nonanmaribati iqui, jahueratoborin ja huest\u00edorabaon ati jahu\u00e9qui jahuequescamab\u00ed ishon. Jatian jonibo jacanti\niqui, ja asheacana quescatirib\u00ed. Jainshon\u00f1bira jato asheati iqui jat\u00edbiainoa jonibo, huetsabobires inonbi,\njatoiba caquetian jato birestiaquin. Jainoas'h noibamissibi ic\u00e1non ishon, huetsancon\u00eda joni inonbi jato betan\nraenanant\u00ed iqu\u00ed; huetsaresibi jonibo inonb\u00ed, huetsaresibiashon Dios rabiaibo iquenbi, jato jaconhaanti iqu\u00ed.\nJainshonra jato asheanbati iqui escuelancoshon ja Naciones Unidasnin es\u00e9bo, ja es\u00e9 iqui, jascatas'h\njaconanash jati yoiai es\u00e9bo.\nJahuequesca escuela inonbi papabaon cat\u00f3shon jaton queena escuelanco jahuen baquebo imatira\njahuequescamabi iqui.\nARTICULO 27.\nHuestiora huestiorabora jahuequescamabi iqu\u00ed, jahuen jemancos'hon jat\u00edb\u00ed jahu\u00e9qui acasquin aresti, nato\npishta ati, tsiniti picoti, ransat\u00ed ati, iamash huetsa jahu\u00e9quibo aresti, jainoash huetsabaon acainco queenash it\u00ed",
            "Image": "3d32569817442eaa8120a3a18afb5ac2"
        },
        "11": {
            "Label": "12",
            "Index": 11,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jan beneti acaincobo; jascarabora jahuequescamabj iqui. Jainoas'h jascaaribi iqui jahu\u00e9qui ashenoshon\nescuelancoshon onanti nato quen\u00e9ati, dib\u00fajant\u00ed, behua asheti, jainoash mesc\u00f3 jahuequibo; jonin jahuen\nshinananbi ac\u00e1 asheti, jainoash jonin shinaman ac\u00e1tonin jay\u00e1tiribi.\nHuestiora huest\u00edorabaonra jahuen quirica huishaa coiranti j ahuequescamabi iqui, huetsabaon\nyocatamashonbi jan ac\u00e1quescaribiaquin huishashon janbi ac\u00e1 yoinaquetian, iamaas'h jahu\u00e9qui ac\u00e1 oinnash\nnocona riqui inaquetian.\nARTICULO 28.\nJarati iqui non apon es\u00e9 picoa jat\u00edbiain, ja jonibaon aresti shinan, nato Huishacan yoiaibo meran ic\u00e1 ati\njahuequescamabi inon ishon.\nARTICULO 29.\nJat\u00edbi jonira jaton ja senenhatiabires iqui, jaton jemanconiash. Jascara jaton ja senenhati senenhaira, jainshon\njato aresti shinan senenhaira icanti iqui, moa quiquina joni.\nJaton aresti shinan jahuequescamabi anosh, jainoash tsonbi jahueayamati inoshonra, jonibo jaton mainmea\napon es\u00e9qui coshiti iqui. Ja es\u00e9ra iti iqui, tsoa joninbi huetsabaon aresti shinan jahuenabicho acasquin\nmasaatima es\u00e9. Jainoash ja es\u00e9ra iti iqui huetsabaon jat\u00edbi jonibo jaconmaquin acaitian coiranti es\u00e9, jato\njascaayamanon ishon. Jainoash huetsabaona iquenbi jat\u00edribibaon j aconmaannaquetian, iamash j aton\nmainshon iboaa jahu\u00e9quibo huetsabaon jato jaconmaanresnaquetian; j ascarabo jato aquinti.\nQuiquinshaman atima jahu\u00e9qui riqui, jat\u00edbi jahu\u00e9qui aresti jahuequescamab\u00ed iquenbi, ja Naciones Unidasnin\nshinanama quesc\u00e1 at\u00ed, ja es\u00e9 meran yo\u00edai quesc\u00e1 senenhashont\u00edma.\nARTICULO 30.\nTsoa joninbira shinantima iqui, iamaash huetsa mainmea joninbira atima iqui shinanquin, nato Huish\u00e1 meran",
            "Image": "30cb0dfa20ca076dfc5cd4a63e53d955"
        },
        "12": {
            "Label": "13",
            "Index": 12,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ic\u00e1 esecanra yoiai, huetsabaon aresti shinan masaanti jatonabicho acasquin, ishon, jahuetianbira jascaaquin\nshinancantima iqui.",
            "Image": "d1611a547ab58742000579a581addb75"
        }
    }
}

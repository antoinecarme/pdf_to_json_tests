{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470547,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "JATIBIAINOA JON\u00cd COSHIBAON, JASCAASHON JACON JAHUEQUL ARESTI JONIBAON JAHUEQUESCAMAB\u00cd ITIAQUIN\nSHINANA\nJascarabo ashonra ja Naciones Unidasnin joni coshibo tsinquishon, jat\u00edshonbi shinanshon,\njat\u00edbiain janb\u00edssacana iqui, ja diciembre oshe chonca neteyatian, jainoash 1948 baritian.\nJa shinancana joibora rebestanquin huishacana iqui, ja quirica pei meran ic\u00e1bo. Ja aquin\nsenenhas\"honra ja tsinquitabaon, jat\u00edbiainoa joni coshibo yoia iqui, ja shinancana joi\njat\u00edbiain janbissacanti; yoyo ashon, jahueraqui ic\u00e1rin ishon 9nancanon ishon. Requemparira\nonancanti iqui escuelancoshon, jahueranoqui quirica acanai, jains\"honbo. Huest\u00edorashonbi\nonanyamatira yamaque nato joi, jat\u00edshonbi onancanti riqui; huetsa apoya jonibo ishonbi, jainoas\njato namanri ic\u00e1 mainmea is'honbi; huetsa quesca jonibaonbira onantiqui.\nJA JOII IC\u00c1BO ONANTI\nICONSHAMAN SHINANSHON SHINANA IQUl, jat\u00edbi noa mesc\u00f3 jonin baquebo, jascara iquetian\nhuetsabaonribi noa joi ninc\u00e1shonti iqui. Jaticashbira jacon jahu\u00e9qui ati shinanya itiqui.\nJat\u00edshonbi moa nato jahu\u00e9qui onancanquetianra, jacon jahu\u00e9qui aresti tsonbi noa pec\u00e1oriamatima\niqui; tsonbi noa yancabires jahueatima iqui; jatian jaconma mas\u00e1 teneti nato neten yamatiqui,\nja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo jaton aresti shinan\namayamaa iqui. Jascara shinancanainoasha, jonibaon jahu\u00e9qui acainbi huetsabaon jaconmaanresa\niqui. Ichara jacanque, huetsaboqui jaconmai shiroaibo, yoina quescaaquin amisaibo, jascaashon\njatibi joni rabinmai.\nIcashbi rama iqui joibo moa janb\u00edsacana, jacaya jonin quiquinbiresaquin manaa jahu\u00e9quibo, jaqui\ncoshinoshon. Jascara cop\u00ed iqui huetsa joniboquibires raqu\u00e9tan jatima nato neten. Jainoas'h\nhuetsabaonribi mia yonoquin onitsapi imatima iqui, noibatibires j ahu\u00e9quiomashoco mia jatima\niqui.\nJainoash jat\u00edbi jonira raqu\u00e9tan itima iqui yoyo iqui jahuen queena joi yoii, ishonbi huetsabo\njaton shinan jaconmaamatima iqui, ja yoyo icatonin. Jainshon ati iqui queens'hon Diosen joi\niconhaquin, iamashon jahueratocayaqui jan oinna icon joi iqui ishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan japaricaya senenhati\njahuequescamabi iquetian apon esecan jato aquinti iqui; ja jaconma shinanya jonibaon ja\npec\u00e1oritaanan jonibo mas\u00e1 tenematimaaquin, jaton aresti shinan jahuequescamaribi iquenbi jato\namayamanaquetian. Ja shinan iqui jat\u00edbi jay\u00e1 iti. Jatian moa jascara mas\u00e1 jahu\u00e9qui teneti\natipanyamaash ja jaconma shinanya joni betan reteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahu\u00e9qui, huetsa main ic\u00e1 jonibo\nbetan jaton apobo betanribi noa jaconananash jati.\nICONSHAMAN SHINANSHON SHINANA IQUl, ja jat\u00edbi jonibo ja Naciones Unidas tsinqu\u00edtiain ic\u00e1baon\nyoicana iqui huest\u00edora Quirica huish\u00e1 meran; huestiora huestiorabo iqui jahuequescamabi jaton\nqueena jacon jahu\u00e9qui aresti. Jainoash jat\u00edbi joniboribi iqui jahuequescamabi, yoyo icaitian\nhuetsabaon ninc\u00e1resti. Ja huestiora jonibo iqui jahu\u00e9qui ati shinanyabo, jainoash ainbobo\njasc\u00e1ribi iqui benbo quesc\u00e1ribi. Ja Quiricaninra yoicana iqui, jat\u00edbi jonibo aquinti,\njaticashbi jaconash jacantiaquin; jainoash jaton ic\u00e1bo jaconi beboncatiaquin, jatian bebon\nquirica onanribi icantiaquin.\nICONSHAMAN SHINANSHON SHINANA IQUl, ja huetsa maimeabo ja Naciones Unidasnin coshibaon\naquinananoshon yoicana iqui, ja jat\u00edb\u00ed nato maimea jonin jaton aresti jacon shinan senenhacanon\nishon, jahuequesca ishon huetsabaon jascara shinan pec\u00e1ori amanaquetian.\nICONSHAMAN SHINANSHON SHINANA IQUl, ja yoia senenhaquin jat\u00edbi apobaon requenpari ati iqui,\njat\u00edbi jahuen jqnibo onanmaquin, huestiora huestiorabo. Non jacon jahu\u00e9qui acaitian huetsabaon\nnoa oinrestiqui noa onsatanquin. Jaton queena jahu\u00e9qui arestira jahuequescamabi iqui, ja\nshinanra tsonbi pec\u00e1ori atima iqui.\nJascarabo iquetian shinans'honra\nJATIBIAINOA JON\u00cd COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl ARESTI SHINAN iqui\njaticashbi ja shinanya iti; huestiorabira ja shinanhoma itima iqui nato neten. Huetsa maimea\napobaonra jahuen jonibaon jascara jacon shinan aresti onanshon senenhati yoiti iqui, jat\u00edbiain.\nJascara acantira jato jat\u00edb\u00edain yoiti iqui, escuelancoshon jato asheacanon ishon, jainshon jato\nqueshanquin rebesti iqui, jat\u00edshonbi onancanon ishon; jainshonribi onancanti iqui, jascatash ja\nes\u00e9bo onanas'h noa jati.\nARTICULO 1.",
            "Image": "daaef14a0699f2993436a0f4d03c03c9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Jat\u00edbi joninra huetsa jonibaon yoiai ninc\u00e1resti iqui, jahueraquibi jaconmai iamaquin; jainoash\njahuen queena jacon jahu\u00e9quibo ati jahuequescamabi iqui, tsonbira amayamatima iqui.\nJaticashbira jascara aresti jacon shinanya iti jahuequescamabi iqui, jahuequescarainoash picota\njoni inonbi. Huestiora huestiorabora jahu\u00e9qui ati shinanya iqui; jainshon onanribique\njahueratoqui jacon iqui jainoash jaconma iqui ishon. Ja copira huetsa jonibires inonbi non jato\njaconharesti iqui, non huetsabi non acai quescaaquin.\nARTICULO 2.\nJahuequescashonbira tsoabi non amayamatima iqui nato Huish\u00e1 meran yoia quesc\u00e1 acasaitian, benbo\niamaash ainbo inobira non jato amaresti iqui. Jainshonra non amaribiti iqui huetsa quesca\njonibo inonbiribi, jahuequesca jis\u00e1 yoraya iquenbi; jahuequescati yoyo icai inonbi; jaton\nac\u00e1toninbiribi Diosquiriti ic\u00e1 joi iconhacanaitian jato amayamatima iqui; huetsa apobires\nchibanaibo inonbi, jahuen. \u00c9l shinanbiribi huetsaresibi iquenbi; huetsa maimea joni inonbi;\njato namanr\u00ed quiquinmashoco inonbi, jahu\u00e9quioma joni inonbi, huetsa jahu\u00e9quibires inonbi jato\namayamatima iqui, jat\u00edbi jonibo.\nJainshonribira non jato amayamatima iqui, jato namanbires ic\u00e1 mainconia joni, jainoash huetsa\nmainconia joni inonbi, non jato amaresti iqui.\nARTICULO 3.\nHuestiora huest\u00edorabora jati jahuequescamabi iqui, tsonbira retetima iqui, jainoash jahuen\nqueena jacon jahu\u00e9qui ati. Jainoashshibi quiquinbiresi jatoqui chipoti iqui, tsonbi jaconmatima\nshinanash.\nARTICULO 4.\nTsoabira itima iqui cop\u00ed biimabi huetsabores ashoni yanca yonocaati; quiquinbires atima\njahu\u00e9qui riqui, joni iboashon inaati.\nARTICULO 5.\nTsonbira huetsa joni, yoinna acai quescaaquin jaconmaquin mas\u00e1 tenemati yamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin apon ati iqui,\njahuequescarain joni caa inonbi.\nARTICULO 7.\nJa non mainmea es\u00e9 copira apobaon jat\u00edbi joni huetsabo acai quescaaribaquin shinanti iqui.\nJainshon jato coiranti iqui, huetsa quesca jonibo inonbi. Jainshonnbira coiranti iqui,\nhuetsabaon jat\u00edribibo jaton queenabo nato Huish\u00e1 meran yoiai quesc\u00e1 acasainbi amayamanaquetian.\nARTICULO 8.\nJahuetianqui huestiora joni yancabires jaconmacanai apon es\u00e9 meran yoiai quesc\u00e1maaquin jara\njahuequescamabi iqui, coshiboiba ja cati. Ja joni coshibaonra aquinti iqui, ja huetsabaon\nyancabires j aconmaitian.\nARTICULO 9.\nTsonbira yataanan c\u00e1rcel meran huetsabires niatima iqui, ja apon esecan yoiai quesc\u00e1ma ac\u00e1\nonanshonmabi. Jainoash jahuen mainmeashbi tsoabi potaacatima iqui, apon esecan yoiai quesc\u00e1ma\njaconma ac\u00e1ma ic\u00e1s'h.\nARTICULO 10.\nHuest\u00edora jonin jaconma ac\u00e1 yoicanquetianra, jahuequescamabi iqui, ja apon jascaati yoia\nacaiton jato yoc\u00e1yompariti, iconmeinqui ishon onannoshon. Jainoash jonin yoiabi huetsa\nyoitimaitianra, jahuequescamabi iqui, ja apon jascaati yoia acai joniiba queenash jabo cati,\njan aquinnon icash. Jahuequescamabiribi iqui ja jonin icha naposhon jato benshoshonti, ja copi\nicanai jahu\u00e9qui. Jascaashon onant\u00ed iqui, jahueratonacayarin ja yoia joi icon ishon jainoash\njahuerato jahu\u00e9quiboqui apon es\u00e9 meran yoiai quesc\u00e1ma iqui ishon, on\u00e1noshon. Ja apon jascaati\nyoia acai jonin jato benshoashonti iqui senenbires, huetsa quesca jonibo inonbi. Jainshon\nhuetsabicho aquinshon huetsa aquinyamatima iqui. Jahuequesca ishon jahuen onana joni iquetian\nati iqui jabicho aquinquin. Jainshon aquinon is'hon cop\u00edaa iquetianbiri, jahuequesca is'hon\nhuetsa jahu\u00e9qui cop\u00edboribi; ja apon jascaati yoia acaiton jato jascaatima iqui, senenbirescaya\njato aquinti iqui.\nARTICULO 11.\nHuestiora jonin jaconma ac\u00e1 yoicanquetianra joni coshibaon shinantimapari iqui, acona riqui",
            "Image": "ed7eeae795159f2cff0b3e8c0b06620f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ishon. Jascaashon huetsabo ja oinnabo yoc\u00e1yompariti iqui, aconarin iamaash ac\u00e1marin ishon\non\u00e1nos\"hon. Jascara jonira bamaacanti iqui joni icha sharanshon, ja apon esecan yoiai\nquescaaquin, jatianra coshibaon acona onanshamanshon bamaati iqui.\nJainshon huestiora jonin atiqui huest\u00edora jahu\u00e9qui ja atima apon esecan yoiamapari jahu\u00e9qui.\nJatian moa jascara ac\u00e1 pec\u00e1o apon es\u00e9 picoti iqui, jascara jahu\u00e9qui jahuescashonbi atima;\njatianra apon ja joni mas\u00e1 tenemat\u00ed yamaque, jascara es\u00e9 picotamatian ac\u00e1 iquetian.\nJainshonribira jato at\u00ed iqui mas\u00e1 tenemaquin, ja jaconma aquetian mas\u00e1 tenemati apon esecan\nyoiai quesc\u00e1res. Jainshon moa jascara jaconma ac\u00e1 pec\u00e1o, huetsa es\u00e9 apon picoti iqui, jascara\njonibo bebonbires mas\u00e1 tenemat\u00ed; jascara iquenbi ja ben\u00e1 esecan yoiai quesc\u00e1 atima iqui,\njascara es\u00e9 picotamatian ac\u00e1 iquetian.\nARTICULO 12.\nTsoabira huetsabaon jahu\u00e9qui acai sharan niacaatima iqui icasquin jato yocatashmabi. Jainoash\njahuen rarebo sharanbira itima iqui yocatama ic\u00e1shbi, niacaati. Jainoash jaton s'hobonbira\nitima iqui jiquii, jiquicasquin jahuen ibobo yocatashmabi. Jainoashshibira, huetsabo quirica\nbemacana jahuen ibo yocatamashonbi jahuetianbi yoyo atima iqui. Jainoash huetsabo yoii jaconmai\nitima iqui; jaton ic\u00e1ribira jaconmaquin yoinaantima iqui. Jascara jahu\u00e9quibo huestiora joni\nacanaitianra apon aquint\u00ed iqui, jaquiribi ahuets\u00e1yamacanon ishon; jainshon jan ac\u00e1 joni mas\u00e1\ntenemashontiqui ja ac\u00e1 copi, ja apon es\u00e9 meran yoiai quescaaquin, huetsa quesca jonibo inobira\njato apon aquinti iqui.\nARTICULO 13.\nJa ic\u00e1 maincobi icashbi huetsancobo joni catira jahuequescamabi iqui. Jainoash jahueranoqui\njatin queenai, jahuen queenai mai cat\u00f3tira jahuequescamabi iqui.\nHuestiora huestiorabora ja ic\u00e1 maimeash queenaash huetsa main ca\u00ed pic\u00f3ti jahuequescamabi iqui.\nJainoash huetsa main caash jaquiribi jahuen mainco jor\u00edbatira j ahuequescamabi iqui.\nARTICULO 14.\nJa ic\u00e1 maincos'honbi joni jaconmaquin acanara jahuequescamabi iqui, huetsa main caash jainoa\napoqui chip\u00f3t\u00ed. Jascataitianra jainoa apon aquinti iqui, jaconhain jatiaquin.\nIcashbi jaconma jahu\u00e9qui aquetian, jainoash nato Naciones Unidasnin yoiai quesc\u00e1 es\u00e9\nsenenhayamaquetian, jaconmaquin acana caquetianra, huetsa maimea aponbi jain imatima iqui,\njahue jahu\u00e9quibira menitima iqui.\nARTICULO 15.\nHuestiora huestiorabora jahuequescamabj iqui jaton ic\u00e1 mainconia jonishamanbi it\u00ed.\nJahuen mainmea apon es\u00e9 senenhaitianra, jainoa apon shinantima iqui, moara nato mainmeama iqui\nishon. Jainshon jahuen aresti jacon shinan pec\u00e1oriamatima iqui, jahu\u00e9qui acasaitian amayamatima\niqui, jahuen queena ab\u00e1non ishon. Jainoash, joni tashquetash huetsa mainmea icasai tianra,\ntsonbi imayamatima iqui.\nARTICULO 16.\nMoa anii senenas'h jat\u00edb\u00ed joni, ainbo benooma jainoash benboribi huanooma jainoashibi benomaata\nianan huanomaata ic\u00e1sha jaton queenbo be tan bianananti jahuequescamaj iqui; icashbi pot\u00e1bicho,\njascatash jati iqui jatonbiribi. Mesc\u00f3 jisa jon\u00ed iquetian oinshonra tsonbi imayamatima iqui,\nhuetsa mainmea jon\u00ed iquenbi; Diosquiriti ic\u00e1 mesc\u00f3as'hon joi iconhai joni iquenbira imati iqui.\nJa benbo huanooma ianan ainbo benooma, jainoash benomaata betan huanomaatabo ic\u00e1sha,\njahuequescamabj iqui, jahuen queenbo betan biananant\u00ed; ic\u00e1s'hbi pot\u00e1bicho ja ainbaon benbon\nacai quesc\u00e1ribiaquin shinanaitian. Ja moa biananashonra, ja rab\u00e9shonbi jaton queena jacon\njahu\u00e9qui aresti jahuequ\u00bfscamabi iqui. Jat\u00edbi jonira ainbo betan benbo inonbi moa biananana\npec\u00e1o, jahuequescamabi iqui potaananribiti, jascatash potaananti apon es\u00e9 meran yoiai quesc\u00e1\niquetiamparires.\nTsonbira huetsa joni, ianan ainbo inonbi teaboshon biananamatima iqui, ja bianananti quiquini\nqueencanamapari iquetian.\nJonibo sharan riqui non papa, tita jahuen baqueboya, ja iqui huestiora rarebonin tapon,\njainoash rarebo peocootash caitai ic\u00e1sh. Jahuen papa betan jahuen titanra baquebo asheati iqui,\njahueratoqui jacon iqui, jainoash jahueratoqui jaconma iqui ishon; jaton papan jascaa jat\u00edbi\nonani jonin baquebo beboncaresti iqui. Tsonbira jahuen papa betan tita yocatamas'honbi baque\nbichintima iqui, onanhanonshon, iamaas'h yometsoquin. Huetsabaon jascaai jonibora apon aquinti\niqui, bichincantimaaquin.\nARTICULO 17.",
            "Image": "7fa86a33f922937c17d04871721a13f8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Huestiora huestiorabora iti iqui jaton mai iboaabo; jainoash huest\u00edoratoninbicho iboaabi\njahuequescamabi iqui, jainoash ichashon iboati jahuequescamaribi iqui.\nTsonbira huetsa jonin iboaa jahu\u00e9qui bichintima iqui, yancabires, jahue jahuequi copimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana icon iqui ishon\nshinanshon joi iconhati. Jainoash jahuen queena quescaashon mesc\u00f3ashon Dios rabiti. Jainshon\njan iconhai joi jeneshon, huetsa joi ja icon jis\u00e1 iquetian shinanshon ja joi chibanara\njahuequescamabj iqui. Janbichoshonbi iamaash ichashon inonbi jan iconhai joi huetsabo on\u00e1matira\njahuequescamabj iqui. Jatora onanmati atipanque asheaquin, jainshon jahuen ic\u00e1tonin, jainshon\njascaashon rabiaitonin, jainoash ja joi chibanai ic\u00e1sh jascara it\u00ed ishonquin.\nARTICULO 19.\nHuestiora huestiorabora jaton shinanabobiribi yoyo it\u00ed jahuequescamabi iqui, jainoash jan\nshinana quesc\u00e1bobirib\u00ed jato yo\u00edti. Tsonbira huetsabo jaton shinanabiribi yoyo icaitian\njaconmaanrestirna iqui. Jainoash huetsabaon shinana joibo onant\u00ed jainoashshibi huetsabaon jaton\nshinananbi huishacana, jascarabo onancantira jahuequescamabi iqui. Jainshon jahuen shinana\njoibo j at\u00edbiain jato asheatira jahuequescamabj iqui, j ahuequescaaquinqui jato as'heacasai,\njascaashon jato ati. Jainoash huishacanribi, shinamanbi jato yoianan, radio meran, jainoash\nhuetsa jahu\u00e9quininbires inonbi jato asheati, jahuequescamabi iqui.\nARTICULO 20.\nJat\u00edb\u00ed jonibora huetsanconiashbires jainoash huetsabo betanbires jaton queena ati shinanosh\ntsinqu\u00edti jahuequescamabi iqui. Jainoashshibi huetsabo betan rab\u00e9shon jahu\u00e9qui atira\njahuequescamabj iqui; icashbira ja tsinqu\u00edshon jaconmamisti picocanaincoresa itima iqui.\nTsonbira huetsabobires teashon jato betan rab\u00e9ti imatima iqui, queenyamacanaitian\nARTICULO 21.\nHuestiorahuestiorabora jahuequescamab\u00ed iqui jaton maimeash coshi jiquit\u00ed. Itira atipanque\nichashon apo imacana, iamaash jabiribi ponteshon imacana. Jainoash huetsabo betan jaton coshi\ncat\u00f3tira jahuequescamabi iqui.\nHuetsabaonbires ati jahu\u00e9qui, jonibaon jaton jeman ic\u00e1 arestira jahuequescamab\u00ed iqui;\nnescaraincobo, caritiran niti, plasain yac\u00e1ti, caron pasiani cati, jainoash huetsa quesca\njahu\u00e9quibires ati inonbi atira jahuequescamabi iqui.\nJaton queena quesc\u00e1shamanhaquin coshibo ishon jan jato ashonti joni cat\u00f3cantira jahuequescamabi\niqui. Ja moa anii senena joniboresa iti jahuequescamabi iqui, jainshon jonibo coshi imanoshon\ncat\u00f3tiain jiquishon, jahuerato joniqui jahuen coshi itin queenai ishon jon\u00e9shoco yoiti.\nJahuetianbira huetsabo teashon ja coshi iti jonibo jato cat\u00f3matima iqui; jaton queenmanbiribira\nati iqui ja imati cat\u00f3quin. Jahuerato joniqui ichashon ja cat\u00f3cana iqui, ja jonira iti iqui\ncoshi jiquii, jat\u00edshonbi imacana.\nARTICULO 22.\nJat\u00edbi joni jahu\u00e9quioma itin raqu\u00e9timara jahuequescamabi iqui. Huest\u00edora mainmea jonibaonra ja\nmaimea jonibo onitsapitaitian aquinyamatima iqui, jascaashon joni coshibaon aquinti yoiai\nquescaashon. Jainshonribira huetsa maimeabaon aquinti iqui, huetsa mainconiabo onitsapitaitian,\njainoabaonbi aquinabi mashc\u00e1rescanquetian. Jonibaonra huetsabo aquint\u00ed iqui, jahu\u00e9quinin\nmashc\u00e1canaincobo. Jainshonnbira aquincanti iqui jaton tee benati, jatonbinis'h teetash jacannon\nishon; j ainoas'h jascatash jati bens hocaacanon ishonnbi.\nARTICULO 23.\nJat\u00edbi jon\u00ed teetira jahuequescamabi iqui, jainshon jaton queena tee benatiribi. Jainoashshibi\njaconash teet\u00edain teetira, jahuequescamabi iqui, jainoash queenash teenoshon benashon nocotira,\njahuequescamabi iqui.\nJat\u00edbi joninra ja teebires aquin huetsan biaitiiribi cop\u00ed bit\u00ed jahuequescamabi iqui.\nJahuetianbira jato teemashon rnesc\u00f3aquin jato cop\u00edatima iqui, jahue jahu\u00e9qui cop\u00edbi,\nhuetsaresibi joni inonbi, ainbo inonbi; jainoash huetsa jahu\u00e9qui cop\u00edbi atima iqui, jato\njascaaquin.\nJat\u00edbi teetai jonin jahuen cop\u00ed senen bitira jahuequescamabi iqui; jan jahuen ahuin betan\nbaquebo j ahu\u00e9quiamati; jahuenbi mashc\u00e1yamanon ishon. Jahuetianqui jaconma jahu\u00e9qui huinotai\njaqui chip\u00f3ti; jainoash jahuetianqui huestiora jahu\u00e9qui jan mas'hc\u00e1yoraa acasabi jahuen cop\u00ed\nbiabi senenyamai, jascarabora apon es\u00e9ain yoiai quescaaquin aquinti iqui.",
            "Image": "d9931f111bf8468724d9e2cf8d09f947"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Huestiora huestiorabora jahuequescamabi iqui jaton Sindic\u00e1to acanti (Sindic\u00e1to- ichaash\nrab\u00e9cana jahu\u00e9qui anosh) iamaash huetsabo betan rabetaires jaton tee jacon inon ic\u00e1sh, itira\njahuequescamabirib(iqui.\nARTICULO 24.\nJat\u00edbi jonira bas\u00ed teetash tantit\u00ed jahuequescamabi iqui, jahuen tee jenepariash. Jainshonribira\njato nete shehuinmaquin teematima iqui, netetiibi. Jainshonra jahuetio basichaa moa teemashon\ntantimati jahuequescamabi iqui; ishonbi ja teeyamai neten huetsatianbo cop\u00edati iqui.\nARTICULO 25.\nJat\u00edbi jonira jahuequescamabi iqui, jan jatiatani iti, jan jahuen yorabi jainoas'h jahuen ahuin\nbetan jahuen baquebo isinaitian raomeemati senen; jan piti biti senen; chopa biti; ja shoboati\nsenen; benshoamisbo raonmashon jan cop\u00edati senen; jainoash huetsa jahu\u00e9quiboribi ati senen.\nJainshonribira aquinti iqui ja teeomabo, isinaibo, jahuen yora iticoma cop\u00ed teeyamaibo,\nbenomaatabo, yosishocobo betan yoshanshocobo; jainoash jaconma jahu\u00e9qui jahuen shinanamain\nhuinotas'h jan jahu\u00e9ati yamaquetianribi aquinti iqui.\nTitaboya jahuen baquebo jahu\u00e9quinin mashc\u00e1yoracanquetianra aquincanti iqui. Jatiibi baquebora\njahu\u00e9quinin aquincanti iqui, ja mashc\u00e1yoraabobicho, huetsa quesca jonibires inonbi. Jahuen papa\nonantima baque jainshon papaya baque inonbira aquincanti iqui.\nARTICULO 26.\nJahuequescamabi riqui jat\u00edbi joni quiricanin asheti. Jainoash quirica aquin primaria\nsenenhatira iti iqui, cop\u00edmabi ati. Jainoash primariain quirica senenhatira teashon baquebo\namati iqui. Jahuerato escuelancoqui jato tee meninoshon quirica onanmai, jat\u00edbira jato\nsenenbires onanmati iqui, huetsa quesca jonibo inonbi. Jat\u00edb\u00ed jonira huetsa jonibaon acai\nquescaaribaqu\u00edn quirica onant\u00ed jahuequesmabi iqui, ja bebonbires onantirib\u00ed.\nJa requempari escuelancoshon jato onanmat\u00ed riqui, jascatas'h benshocaatash jati. Jainshonra\njato onanmaribati iqui, jahueratoborin ja huest\u00edorabaon ati jahu\u00e9qui jahuequescamab\u00ed ishon.\nJatian jonibo jacanti iqui, ja asheacana quescatirib\u00ed. Jainshon\u00f1bira jato asheati iqui\njat\u00edbiainoa jonibo, huetsabobires inonbi, jatoiba caquetian jato birestiaquin. Jainoas'h\nnoibamissibi ic\u00e1non ishon, huetsancon\u00eda joni inonbi jato betan raenanant\u00ed iqu\u00ed; huetsaresibi\njonibo inonb\u00ed, huetsaresibiashon Dios rabiaibo iquenbi, jato jaconhaanti iqu\u00ed. Jainshonra jato\nasheanbati iqui escuelancoshon ja Naciones Unidasnin es\u00e9bo, ja es\u00e9 iqui, jascatas'h jaconanash\njati yoiai es\u00e9bo.\nJahuequesca escuela inonbi papabaon cat\u00f3shon jaton queena escuelanco jahuen baquebo imatira\njahuequescamabi iqui.\nARTICULO 27.\nHuestiora huestiorabora jahuequescamabi iqu\u00ed, jahuen jemancos'hon jat\u00edb\u00ed jahu\u00e9qui acasquin\naresti, nato pishta ati, tsiniti picoti, ransat\u00ed ati, iamash huetsa jahu\u00e9quibo aresti, jainoash\nhuetsabaon acainco queenash it\u00ed jan beneti acaincobo; jascarabora jahuequescamabj iqui.\nJainoas'h jascaaribi iqui jahu\u00e9qui ashenoshon escuelancoshon onanti nato quen\u00e9ati, dib\u00fajant\u00ed,\nbehua asheti, jainoash mesc\u00f3 jahuequibo; jonin jahuen shinananbi ac\u00e1 asheti, jainoash jonin\nshinaman ac\u00e1tonin jay\u00e1tiribi.\nHuestiora huest\u00edorabaonra jahuen quirica huishaa coiranti j ahuequescamabi iqui, huetsabaon\nyocatamashonbi jan ac\u00e1quescaribiaquin huishashon janbi ac\u00e1 yoinaquetian, iamaas'h jahu\u00e9qui ac\u00e1\noinnash nocona riqui inaquetian.\nARTICULO 28.\nJarati iqui non apon es\u00e9 picoa jat\u00edbiain, ja jonibaon aresti shinan, nato Huishacan yoiaibo\nmeran ic\u00e1 ati jahuequescamabi inon ishon.\nARTICULO 29.\nJat\u00edbi jonira jaton ja senenhatiabires iqui, jaton jemanconiash. Jascara jaton ja senenhati\nsenenhaira, jainshon jato aresti shinan senenhaira icanti iqui, moa quiquina joni.\nJaton aresti shinan jahuequescamabi anosh, jainoash tsonbi jahueayamati inoshonra, jonibo jaton\nmainmea apon es\u00e9qui coshiti iqui. Ja es\u00e9ra iti iqui, tsoa joninbi huetsabaon aresti shinan\njahuenabicho acasquin masaatima es\u00e9. Jainoash ja es\u00e9ra iti iqui huetsabaon jat\u00edbi jonibo\njaconmaquin acaitian coiranti es\u00e9, jato jascaayamanon ishon. Jainoash huetsabaona iquenbi\njat\u00edribibaon j aconmaannaquetian, iamash j aton mainshon iboaa jahu\u00e9quibo huetsabaon jato\njaconmaanresnaquetian; j ascarabo jato aquinti.\nQuiquinshaman atima jahu\u00e9qui riqui, jat\u00edbi jahu\u00e9qui aresti jahuequescamab\u00ed iquenbi, ja Naciones",
            "Image": "2b087c69c037c1b89a56b384df2fd598"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Unidasnin shinanama quesc\u00e1 at\u00ed, ja es\u00e9 meran yo\u00edai quesc\u00e1 senenhashont\u00edma.\nARTICULO 30.\nTsoa joninbira shinantima iqui, iamaash huetsa mainmea joninbira atima iqui shinanquin, nato\nHuish\u00e1 meran ic\u00e1 esecanra yoiai, huetsabaon aresti shinan masaanti jatonabicho acasquin, ishon,\njahuetianbira jascaaquin shinancantima iqui.",
            "Image": "6cbc504377c8d172a05619e04f832b62"
        }
    }
}

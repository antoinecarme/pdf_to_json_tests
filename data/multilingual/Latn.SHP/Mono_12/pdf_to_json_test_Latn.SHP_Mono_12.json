{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470547,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "JATIBIAINOA JONÍ COSHIBAON, JASCAASHON JACON JAHUEQUL ARESTI JONIBAON JAHUEQUESCAMABÍ ITIAQUIN\nSHINANA\nJascarabo ashonra ja Naciones Unidasnin joni coshibo tsinquishon, jatíshonbi shinanshon,\njatíbiain janbíssacana iqui, ja diciembre oshe chonca neteyatian, jainoash 1948 baritian.\nJa shinancana joibora rebestanquin huishacana iqui, ja quirica pei meran icábo. Ja aquin\nsenenhas\"honra ja tsinquitabaon, jatíbiainoa joni coshibo yoia iqui, ja shinancana joi\njatíbiain janbissacanti; yoyo ashon, jahueraqui icárin ishon 9nancanon ishon. Requemparira\nonancanti iqui escuelancoshon, jahueranoqui quirica acanai, jains\"honbo. Huestíorashonbi\nonanyamatira yamaque nato joi, jatíshonbi onancanti riqui; huetsa apoya jonibo ishonbi, jainoas\njato namanri icá mainmea is'honbi; huetsa quesca jonibaonbira onantiqui.\nJA JOII ICÁBO ONANTI\nICONSHAMAN SHINANSHON SHINANA IQUl, jatíbi noa mescó jonin baquebo, jascara iquetian\nhuetsabaonribi noa joi nincáshonti iqui. Jaticashbira jacon jahuéqui ati shinanya itiqui.\nJatíshonbi moa nato jahuéqui onancanquetianra, jacon jahuéqui aresti tsonbi noa pecáoriamatima\niqui; tsonbi noa yancabires jahueatima iqui; jatian jaconma masá teneti nato neten yamatiqui,\nja onancanquetiampari.\nICONSHAMAN SHINANSHON SHINANA IQUl, jonibaon jaconma shinanshon huetsabo jaton aresti shinan\namayamaa iqui. Jascara shinancanainoasha, jonibaon jahuéqui acainbi huetsabaon jaconmaanresa\niqui. Ichara jacanque, huetsaboqui jaconmai shiroaibo, yoina quescaaquin amisaibo, jascaashon\njatibi joni rabinmai.\nIcashbi rama iqui joibo moa janbísacana, jacaya jonin quiquinbiresaquin manaa jahuéquibo, jaqui\ncoshinoshon. Jascara copí iqui huetsa joniboquibires raquétan jatima nato neten. Jainoas'h\nhuetsabaonribi mia yonoquin onitsapi imatima iqui, noibatibires j ahuéquiomashoco mia jatima\niqui.\nJainoash jatíbi jonira raquétan itima iqui yoyo iqui jahuen queena joi yoii, ishonbi huetsabo\njaton shinan jaconmaamatima iqui, ja yoyo icatonin. Jainshon ati iqui queens'hon Diosen joi\niconhaquin, iamashon jahueratocayaqui jan oinna icon joi iqui ishon, ati iqui iconhaquin.\nICONSHAMAN SHINANSHON SHINANA IQUl, ja jonin baquebaon ati jacon shinan japaricaya senenhati\njahuequescamabi iquetian apon esecan jato aquinti iqui; ja jaconma shinanya jonibaon ja\npecáoritaanan jonibo masá tenematimaaquin, jaton aresti shinan jahuequescamaribi iquenbi jato\namayamanaquetian. Ja shinan iqui jatíbi jayá iti. Jatian moa jascara masá jahuéqui teneti\natipanyamaash ja jaconma shinanya joni betan reteananai, jacon icasi.\nICONSHAMAN SHINANSHON SHINANA IQUl, japaricaya non senenhati jahuéqui, huetsa main icá jonibo\nbetan jaton apobo betanribi noa jaconananash jati.\nICONSHAMAN SHINANSHON SHINANA IQUl, ja jatíbi jonibo ja Naciones Unidas tsinquítiain icábaon\nyoicana iqui huestíora Quirica huishá meran; huestiora huestiorabo iqui jahuequescamabi jaton\nqueena jacon jahuéqui aresti. Jainoash jatíbi joniboribi iqui jahuequescamabi, yoyo icaitian\nhuetsabaon nincáresti. Ja huestiora jonibo iqui jahuéqui ati shinanyabo, jainoash ainbobo\njascáribi iqui benbo quescáribi. Ja Quiricaninra yoicana iqui, jatíbi jonibo aquinti,\njaticashbi jaconash jacantiaquin; jainoash jaton icábo jaconi beboncatiaquin, jatian bebon\nquirica onanribi icantiaquin.\nICONSHAMAN SHINANSHON SHINANA IQUl, ja huetsa maimeabo ja Naciones Unidasnin coshibaon\naquinananoshon yoicana iqui, ja jatíbí nato maimea jonin jaton aresti jacon shinan senenhacanon\nishon, jahuequesca ishon huetsabaon jascara shinan pecáori amanaquetian.\nICONSHAMAN SHINANSHON SHINANA IQUl, ja yoia senenhaquin jatíbi apobaon requenpari ati iqui,\njatíbi jahuen jqnibo onanmaquin, huestiora huestiorabo. Non jacon jahuéqui acaitian huetsabaon\nnoa oinrestiqui noa onsatanquin. Jaton queena jahuéqui arestira jahuequescamabi iqui, ja\nshinanra tsonbi pecáori atima iqui.\nJascarabo iquetian shinans'honra\nJATIBIAINOA JONÍ COSHIBO TSINQUISHON\nNATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl ARESTI SHINAN iqui\njaticashbi ja shinanya iti; huestiorabira ja shinanhoma itima iqui nato neten. Huetsa maimea\napobaonra jahuen jonibaon jascara jacon shinan aresti onanshon senenhati yoiti iqui, jatíbiain.\nJascara acantira jato jatíbíain yoiti iqui, escuelancoshon jato asheacanon ishon, jainshon jato\nqueshanquin rebesti iqui, jatíshonbi onancanon ishon; jainshonribi onancanti iqui, jascatash ja\nesébo onanas'h noa jati.\nARTICULO 1.",
            "Image": "daaef14a0699f2993436a0f4d03c03c9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Jatíbi joninra huetsa jonibaon yoiai nincáresti iqui, jahueraquibi jaconmai iamaquin; jainoash\njahuen queena jacon jahuéquibo ati jahuequescamabi iqui, tsonbira amayamatima iqui.\nJaticashbira jascara aresti jacon shinanya iti jahuequescamabi iqui, jahuequescarainoash picota\njoni inonbi. Huestiora huestiorabora jahuéqui ati shinanya iqui; jainshon onanribique\njahueratoqui jacon iqui jainoash jaconma iqui ishon. Ja copira huetsa jonibires inonbi non jato\njaconharesti iqui, non huetsabi non acai quescaaquin.\nARTICULO 2.\nJahuequescashonbira tsoabi non amayamatima iqui nato Huishá meran yoia quescá acasaitian, benbo\niamaash ainbo inobira non jato amaresti iqui. Jainshonra non amaribiti iqui huetsa quesca\njonibo inonbiribi, jahuequesca jisá yoraya iquenbi; jahuequescati yoyo icai inonbi; jaton\nacátoninbiribi Diosquiriti icá joi iconhacanaitian jato amayamatima iqui; huetsa apobires\nchibanaibo inonbi, jahuen. Él shinanbiribi huetsaresibi iquenbi; huetsa maimea joni inonbi;\njato namanrí quiquinmashoco inonbi, jahuéquioma joni inonbi, huetsa jahuéquibires inonbi jato\namayamatima iqui, jatíbi jonibo.\nJainshonribira non jato amayamatima iqui, jato namanbires icá mainconia joni, jainoash huetsa\nmainconia joni inonbi, non jato amaresti iqui.\nARTICULO 3.\nHuestiora huestíorabora jati jahuequescamabi iqui, tsonbira retetima iqui, jainoash jahuen\nqueena jacon jahuéqui ati. Jainoashshibi quiquinbiresi jatoqui chipoti iqui, tsonbi jaconmatima\nshinanash.\nARTICULO 4.\nTsoabira itima iqui copí biimabi huetsabores ashoni yanca yonocaati; quiquinbires atima\njahuéqui riqui, joni iboashon inaati.\nARTICULO 5.\nTsonbira huetsa joni, yoinna acai quescaaquin jaconmaquin masá tenemati yamaque.\nARTICULO 6.\nHuestiora huestiorabora huetsa jonibires acai quescaaquin jaconhaquin apon ati iqui,\njahuequescarain joni caa inonbi.\nARTICULO 7.\nJa non mainmea esé copira apobaon jatíbi joni huetsabo acai quescaaribaquin shinanti iqui.\nJainshon jato coiranti iqui, huetsa quesca jonibo inonbi. Jainshonnbira coiranti iqui,\nhuetsabaon jatíribibo jaton queenabo nato Huishá meran yoiai quescá acasainbi amayamanaquetian.\nARTICULO 8.\nJahuetianqui huestiora joni yancabires jaconmacanai apon esé meran yoiai quescámaaquin jara\njahuequescamabi iqui, coshiboiba ja cati. Ja joni coshibaonra aquinti iqui, ja huetsabaon\nyancabires j aconmaitian.\nARTICULO 9.\nTsonbira yataanan cárcel meran huetsabires niatima iqui, ja apon esecan yoiai quescáma acá\nonanshonmabi. Jainoash jahuen mainmeashbi tsoabi potaacatima iqui, apon esecan yoiai quescáma\njaconma acáma icás'h.\nARTICULO 10.\nHuestíora jonin jaconma acá yoicanquetianra, jahuequescamabi iqui, ja apon jascaati yoia\nacaiton jato yocáyompariti, iconmeinqui ishon onannoshon. Jainoash jonin yoiabi huetsa\nyoitimaitianra, jahuequescamabi iqui, ja apon jascaati yoia acai joniiba queenash jabo cati,\njan aquinnon icash. Jahuequescamabiribi iqui ja jonin icha naposhon jato benshoshonti, ja copi\nicanai jahuéqui. Jascaashon onantí iqui, jahueratonacayarin ja yoia joi icon ishon jainoash\njahuerato jahuéquiboqui apon esé meran yoiai quescáma iqui ishon, onánoshon. Ja apon jascaati\nyoia acai jonin jato benshoashonti iqui senenbires, huetsa quesca jonibo inonbi. Jainshon\nhuetsabicho aquinshon huetsa aquinyamatima iqui. Jahuequesca ishon jahuen onana joni iquetian\nati iqui jabicho aquinquin. Jainshon aquinon is'hon copíaa iquetianbiri, jahuequesca is'hon\nhuetsa jahuéqui copíboribi; ja apon jascaati yoia acaiton jato jascaatima iqui, senenbirescaya\njato aquinti iqui.\nARTICULO 11.\nHuestiora jonin jaconma acá yoicanquetianra joni coshibaon shinantimapari iqui, acona riqui",
            "Image": "ed7eeae795159f2cff0b3e8c0b06620f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ishon. Jascaashon huetsabo ja oinnabo yocáyompariti iqui, aconarin iamaash acámarin ishon\nonános\"hon. Jascara jonira bamaacanti iqui joni icha sharanshon, ja apon esecan yoiai\nquescaaquin, jatianra coshibaon acona onanshamanshon bamaati iqui.\nJainshon huestiora jonin atiqui huestíora jahuéqui ja atima apon esecan yoiamapari jahuéqui.\nJatian moa jascara acá pecáo apon esé picoti iqui, jascara jahuéqui jahuescashonbi atima;\njatianra apon ja joni masá tenematí yamaque, jascara esé picotamatian acá iquetian.\nJainshonribira jato atí iqui masá tenemaquin, ja jaconma aquetian masá tenemati apon esecan\nyoiai quescáres. Jainshon moa jascara jaconma acá pecáo, huetsa esé apon picoti iqui, jascara\njonibo bebonbires masá tenematí; jascara iquenbi ja bená esecan yoiai quescá atima iqui,\njascara esé picotamatian acá iquetian.\nARTICULO 12.\nTsoabira huetsabaon jahuéqui acai sharan niacaatima iqui icasquin jato yocatashmabi. Jainoash\njahuen rarebo sharanbira itima iqui yocatama icáshbi, niacaati. Jainoash jaton s'hobonbira\nitima iqui jiquii, jiquicasquin jahuen ibobo yocatashmabi. Jainoashshibira, huetsabo quirica\nbemacana jahuen ibo yocatamashonbi jahuetianbi yoyo atima iqui. Jainoash huetsabo yoii jaconmai\nitima iqui; jaton icáribira jaconmaquin yoinaantima iqui. Jascara jahuéquibo huestiora joni\nacanaitianra apon aquintí iqui, jaquiribi ahuetsáyamacanon ishon; jainshon jan acá joni masá\ntenemashontiqui ja acá copi, ja apon esé meran yoiai quescaaquin, huetsa quesca jonibo inobira\njato apon aquinti iqui.\nARTICULO 13.\nJa icá maincobi icashbi huetsancobo joni catira jahuequescamabi iqui. Jainoash jahueranoqui\njatin queenai, jahuen queenai mai catótira jahuequescamabi iqui.\nHuestiora huestiorabora ja icá maimeash queenaash huetsa main caí picóti jahuequescamabi iqui.\nJainoash huetsa main caash jaquiribi jahuen mainco joríbatira j ahuequescamabi iqui.\nARTICULO 14.\nJa icá maincos'honbi joni jaconmaquin acanara jahuequescamabi iqui, huetsa main caash jainoa\napoqui chipótí. Jascataitianra jainoa apon aquinti iqui, jaconhain jatiaquin.\nIcashbi jaconma jahuéqui aquetian, jainoash nato Naciones Unidasnin yoiai quescá esé\nsenenhayamaquetian, jaconmaquin acana caquetianra, huetsa maimea aponbi jain imatima iqui,\njahue jahuéquibira menitima iqui.\nARTICULO 15.\nHuestiora huestiorabora jahuequescamabj iqui jaton icá mainconia jonishamanbi ití.\nJahuen mainmea apon esé senenhaitianra, jainoa apon shinantima iqui, moara nato mainmeama iqui\nishon. Jainshon jahuen aresti jacon shinan pecáoriamatima iqui, jahuéqui acasaitian amayamatima\niqui, jahuen queena abánon ishon. Jainoash, joni tashquetash huetsa mainmea icasai tianra,\ntsonbi imayamatima iqui.\nARTICULO 16.\nMoa anii senenas'h jatíbí joni, ainbo benooma jainoash benboribi huanooma jainoashibi benomaata\nianan huanomaata icásha jaton queenbo be tan bianananti jahuequescamaj iqui; icashbi potábicho,\njascatash jati iqui jatonbiribi. Mescó jisa joní iquetian oinshonra tsonbi imayamatima iqui,\nhuetsa mainmea joní iquenbi; Diosquiriti icá mescóas'hon joi iconhai joni iquenbira imati iqui.\nJa benbo huanooma ianan ainbo benooma, jainoash benomaata betan huanomaatabo icásha,\njahuequescamabj iqui, jahuen queenbo betan biananantí; icás'hbi potábicho ja ainbaon benbon\nacai quescáribiaquin shinanaitian. Ja moa biananashonra, ja rabéshonbi jaton queena jacon\njahuéqui aresti jahuequ¿scamabi iqui. Jatíbi jonira ainbo betan benbo inonbi moa biananana\npecáo, jahuequescamabi iqui potaananribiti, jascatash potaananti apon esé meran yoiai quescá\niquetiamparires.\nTsonbira huetsa joni, ianan ainbo inonbi teaboshon biananamatima iqui, ja bianananti quiquini\nqueencanamapari iquetian.\nJonibo sharan riqui non papa, tita jahuen baqueboya, ja iqui huestiora rarebonin tapon,\njainoash rarebo peocootash caitai icásh. Jahuen papa betan jahuen titanra baquebo asheati iqui,\njahueratoqui jacon iqui, jainoash jahueratoqui jaconma iqui ishon; jaton papan jascaa jatíbi\nonani jonin baquebo beboncaresti iqui. Tsonbira jahuen papa betan tita yocatamas'honbi baque\nbichintima iqui, onanhanonshon, iamaas'h yometsoquin. Huetsabaon jascaai jonibora apon aquinti\niqui, bichincantimaaquin.\nARTICULO 17.",
            "Image": "7fa86a33f922937c17d04871721a13f8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Huestiora huestiorabora iti iqui jaton mai iboaabo; jainoash huestíoratoninbicho iboaabi\njahuequescamabi iqui, jainoash ichashon iboati jahuequescamaribi iqui.\nTsonbira huetsa jonin iboaa jahuéqui bichintima iqui, yancabires, jahue jahuequi copimabi.\nARTICULO 18.\nHuestiora huestiorabora jahuequescamabi iqui, jahueratoqui jan shinana icon iqui ishon\nshinanshon joi iconhati. Jainoash jahuen queena quescaashon mescóashon Dios rabiti. Jainshon\njan iconhai joi jeneshon, huetsa joi ja icon jisá iquetian shinanshon ja joi chibanara\njahuequescamabj iqui. Janbichoshonbi iamaash ichashon inonbi jan iconhai joi huetsabo onámatira\njahuequescamabj iqui. Jatora onanmati atipanque asheaquin, jainshon jahuen icátonin, jainshon\njascaashon rabiaitonin, jainoash ja joi chibanai icásh jascara ití ishonquin.\nARTICULO 19.\nHuestiora huestiorabora jaton shinanabobiribi yoyo ití jahuequescamabi iqui, jainoash jan\nshinana quescábobiribí jato yoíti. Tsonbira huetsabo jaton shinanabiribi yoyo icaitian\njaconmaanrestirna iqui. Jainoash huetsabaon shinana joibo onantí jainoashshibi huetsabaon jaton\nshinananbi huishacana, jascarabo onancantira jahuequescamabi iqui. Jainshon jahuen shinana\njoibo j atíbiain jato asheatira jahuequescamabj iqui, j ahuequescaaquinqui jato as'heacasai,\njascaashon jato ati. Jainoash huishacanribi, shinamanbi jato yoianan, radio meran, jainoash\nhuetsa jahuéquininbires inonbi jato asheati, jahuequescamabi iqui.\nARTICULO 20.\nJatíbí jonibora huetsanconiashbires jainoash huetsabo betanbires jaton queena ati shinanosh\ntsinquíti jahuequescamabi iqui. Jainoashshibi huetsabo betan rabéshon jahuéqui atira\njahuequescamabj iqui; icashbira ja tsinquíshon jaconmamisti picocanaincoresa itima iqui.\nTsonbira huetsabobires teashon jato betan rabéti imatima iqui, queenyamacanaitian\nARTICULO 21.\nHuestiorahuestiorabora jahuequescamabí iqui jaton maimeash coshi jiquití. Itira atipanque\nichashon apo imacana, iamaash jabiribi ponteshon imacana. Jainoash huetsabo betan jaton coshi\ncatótira jahuequescamabi iqui.\nHuetsabaonbires ati jahuéqui, jonibaon jaton jeman icá arestira jahuequescamabí iqui;\nnescaraincobo, caritiran niti, plasain yacáti, caron pasiani cati, jainoash huetsa quesca\njahuéquibires ati inonbi atira jahuequescamabi iqui.\nJaton queena quescáshamanhaquin coshibo ishon jan jato ashonti joni catócantira jahuequescamabi\niqui. Ja moa anii senena joniboresa iti jahuequescamabi iqui, jainshon jonibo coshi imanoshon\ncatótiain jiquishon, jahuerato joniqui jahuen coshi itin queenai ishon jonéshoco yoiti.\nJahuetianbira huetsabo teashon ja coshi iti jonibo jato catómatima iqui; jaton queenmanbiribira\nati iqui ja imati catóquin. Jahuerato joniqui ichashon ja catócana iqui, ja jonira iti iqui\ncoshi jiquii, jatíshonbi imacana.\nARTICULO 22.\nJatíbi joni jahuéquioma itin raquétimara jahuequescamabi iqui. Huestíora mainmea jonibaonra ja\nmaimea jonibo onitsapitaitian aquinyamatima iqui, jascaashon joni coshibaon aquinti yoiai\nquescaashon. Jainshonribira huetsa maimeabaon aquinti iqui, huetsa mainconiabo onitsapitaitian,\njainoabaonbi aquinabi mashcárescanquetian. Jonibaonra huetsabo aquintí iqui, jahuéquinin\nmashcácanaincobo. Jainshonnbira aquincanti iqui jaton tee benati, jatonbinis'h teetash jacannon\nishon; j ainoas'h jascatash jati bens hocaacanon ishonnbi.\nARTICULO 23.\nJatíbi joní teetira jahuequescamabi iqui, jainshon jaton queena tee benatiribi. Jainoashshibi\njaconash teetíain teetira, jahuequescamabi iqui, jainoash queenash teenoshon benashon nocotira,\njahuequescamabi iqui.\nJatíbi joninra ja teebires aquin huetsan biaitiiribi copí bití jahuequescamabi iqui.\nJahuetianbira jato teemashon rnescóaquin jato copíatima iqui, jahue jahuéqui copíbi,\nhuetsaresibi joni inonbi, ainbo inonbi; jainoash huetsa jahuéqui copíbi atima iqui, jato\njascaaquin.\nJatíbi teetai jonin jahuen copí senen bitira jahuequescamabi iqui; jan jahuen ahuin betan\nbaquebo j ahuéquiamati; jahuenbi mashcáyamanon ishon. Jahuetianqui jaconma jahuéqui huinotai\njaqui chipóti; jainoash jahuetianqui huestiora jahuéqui jan mas'hcáyoraa acasabi jahuen copí\nbiabi senenyamai, jascarabora apon eséain yoiai quescaaquin aquinti iqui.",
            "Image": "d9931f111bf8468724d9e2cf8d09f947"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Huestiora huestiorabora jahuequescamabi iqui jaton Sindicáto acanti (Sindicáto- ichaash\nrabécana jahuéqui anosh) iamaash huetsabo betan rabetaires jaton tee jacon inon icásh, itira\njahuequescamabirib(iqui.\nARTICULO 24.\nJatíbi jonira basí teetash tantití jahuequescamabi iqui, jahuen tee jenepariash. Jainshonribira\njato nete shehuinmaquin teematima iqui, netetiibi. Jainshonra jahuetio basichaa moa teemashon\ntantimati jahuequescamabi iqui; ishonbi ja teeyamai neten huetsatianbo copíati iqui.\nARTICULO 25.\nJatíbi jonira jahuequescamabi iqui, jan jatiatani iti, jan jahuen yorabi jainoas'h jahuen ahuin\nbetan jahuen baquebo isinaitian raomeemati senen; jan piti biti senen; chopa biti; ja shoboati\nsenen; benshoamisbo raonmashon jan copíati senen; jainoash huetsa jahuéquiboribi ati senen.\nJainshonribira aquinti iqui ja teeomabo, isinaibo, jahuen yora iticoma copí teeyamaibo,\nbenomaatabo, yosishocobo betan yoshanshocobo; jainoash jaconma jahuéqui jahuen shinanamain\nhuinotas'h jan jahuéati yamaquetianribi aquinti iqui.\nTitaboya jahuen baquebo jahuéquinin mashcáyoracanquetianra aquincanti iqui. Jatiibi baquebora\njahuéquinin aquincanti iqui, ja mashcáyoraabobicho, huetsa quesca jonibires inonbi. Jahuen papa\nonantima baque jainshon papaya baque inonbira aquincanti iqui.\nARTICULO 26.\nJahuequescamabi riqui jatíbi joni quiricanin asheti. Jainoash quirica aquin primaria\nsenenhatira iti iqui, copímabi ati. Jainoash primariain quirica senenhatira teashon baquebo\namati iqui. Jahuerato escuelancoqui jato tee meninoshon quirica onanmai, jatíbira jato\nsenenbires onanmati iqui, huetsa quesca jonibo inonbi. Jatíbí jonira huetsa jonibaon acai\nquescaaribaquín quirica onantí jahuequesmabi iqui, ja bebonbires onantiribí.\nJa requempari escuelancoshon jato onanmatí riqui, jascatas'h benshocaatash jati. Jainshonra\njato onanmaribati iqui, jahueratoborin ja huestíorabaon ati jahuéqui jahuequescamabí ishon.\nJatian jonibo jacanti iqui, ja asheacana quescatiribí. Jainshonñbira jato asheati iqui\njatíbiainoa jonibo, huetsabobires inonbi, jatoiba caquetian jato birestiaquin. Jainoas'h\nnoibamissibi icánon ishon, huetsanconía joni inonbi jato betan raenanantí iquí; huetsaresibi\njonibo inonbí, huetsaresibiashon Dios rabiaibo iquenbi, jato jaconhaanti iquí. Jainshonra jato\nasheanbati iqui escuelancoshon ja Naciones Unidasnin esébo, ja esé iqui, jascatas'h jaconanash\njati yoiai esébo.\nJahuequesca escuela inonbi papabaon catóshon jaton queena escuelanco jahuen baquebo imatira\njahuequescamabi iqui.\nARTICULO 27.\nHuestiora huestiorabora jahuequescamabi iquí, jahuen jemancos'hon jatíbí jahuéqui acasquin\naresti, nato pishta ati, tsiniti picoti, ransatí ati, iamash huetsa jahuéquibo aresti, jainoash\nhuetsabaon acainco queenash ití jan beneti acaincobo; jascarabora jahuequescamabj iqui.\nJainoas'h jascaaribi iqui jahuéqui ashenoshon escuelancoshon onanti nato quenéati, dibújantí,\nbehua asheti, jainoash mescó jahuequibo; jonin jahuen shinananbi acá asheti, jainoash jonin\nshinaman acátonin jayátiribi.\nHuestiora huestíorabaonra jahuen quirica huishaa coiranti j ahuequescamabi iqui, huetsabaon\nyocatamashonbi jan acáquescaribiaquin huishashon janbi acá yoinaquetian, iamaas'h jahuéqui acá\noinnash nocona riqui inaquetian.\nARTICULO 28.\nJarati iqui non apon esé picoa jatíbiain, ja jonibaon aresti shinan, nato Huishacan yoiaibo\nmeran icá ati jahuequescamabi inon ishon.\nARTICULO 29.\nJatíbi jonira jaton ja senenhatiabires iqui, jaton jemanconiash. Jascara jaton ja senenhati\nsenenhaira, jainshon jato aresti shinan senenhaira icanti iqui, moa quiquina joni.\nJaton aresti shinan jahuequescamabi anosh, jainoash tsonbi jahueayamati inoshonra, jonibo jaton\nmainmea apon eséqui coshiti iqui. Ja eséra iti iqui, tsoa joninbi huetsabaon aresti shinan\njahuenabicho acasquin masaatima esé. Jainoash ja eséra iti iqui huetsabaon jatíbi jonibo\njaconmaquin acaitian coiranti esé, jato jascaayamanon ishon. Jainoash huetsabaona iquenbi\njatíribibaon j aconmaannaquetian, iamash j aton mainshon iboaa jahuéquibo huetsabaon jato\njaconmaanresnaquetian; j ascarabo jato aquinti.\nQuiquinshaman atima jahuéqui riqui, jatíbi jahuéqui aresti jahuequescamabí iquenbi, ja Naciones",
            "Image": "2b087c69c037c1b89a56b384df2fd598"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Unidasnin shinanama quescá atí, ja esé meran yoíai quescá senenhashontíma.\nARTICULO 30.\nTsoa joninbira shinantima iqui, iamaash huetsa mainmea joninbira atima iqui shinanquin, nato\nHuishá meran icá esecanra yoiai, huetsabaon aresti shinan masaanti jatonabicho acasquin, ishon,\njahuetianbira jascaaquin shinancantima iqui.",
            "Image": "6cbc504377c8d172a05619e04f832b62"
        }
    }
}

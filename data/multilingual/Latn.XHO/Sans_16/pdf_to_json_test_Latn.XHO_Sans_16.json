{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471430,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "INKCAZO\u2010JIKELELE NGEEMFANELO ZOLUNTU\nISINGENISO\nNjengoko iimfanelo zesidima soluntu semvelo kunye neemfanelo zoluntu\u2010jikelele olungenakunikelwa\nolusisisekelo senkululeko, ubulungisa noxolo emhlabeni.\nNjengoko ukungananzi nokudelelwa kweemfanelo zoluntu ezingunobangela weziphumo zobukrwada ezithi\nzibangele ingcwangu kwisazela soluntu, kunye nesiqalo nokufika kwelizwe apho uluntu luza kuxhamla\nukuthetha ngokukhululekileyo, inkolo nenkululeko engenaloyiko kunye neemfuno ezazisiweyo\nnjengeminqweno yoluntu\u2010jikelele.\nKwananjalo kubalulekile ke ngoko, ukuba umntu anganyanzeliswa ukufumana uncedo, okwetyeli\nlokugqibela, ukuchasa ubundlobongela nengcindezelo, kuba iimfanelo zesidima sobuntu mazikhuselwe\nngolawulo lomthetho.\nNjengokuba kubalulekile ukukhuthaza kokwandiswa kobuhlobo nemvisiswano phakathi kwezizwe.\nNjengoko uluntu Lwezizwe Ezimanyeneyo luthe lwaqinisekisa kukubaluleka kweemfanelo zesidima soluntu,\noku kuxabiseka kwesidima nokuxabiseka koluntu nakwiimfanelo zamadoda namakhosikazi, bathe\nbazimisela ukukhuthaza inkqubela yezentlalo nomgangatho obhetele kwimpilo yoluntu ekhululekileyo.\nNjengoko amalungu obuRhulumente kunye nawezizwe ezimanyeneyo azimisele ukukhuthaza intlonipho\nyoluntu\u2010jikelele nokuqatshelwa kweemfanelo zoluntu nokubaluleka kwenkululeko.\nNjengoko iimvisiswano zesidima soluntu nenkululeko yoluntu zibalulekile ukuze kuzuzwe esi sithembiso,\nNGOKU\u2010KE NGENXA YOKO,\nIntlanganiso\u2010jikelele",
            "Image": "22f18cc03463b7878b71610ceb71723a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Yazisa ngale nkcazo\u2010jikelele engeemfanelo zoluntu ezikumgangatho oqhelekileyo wokuphumeza abantu\nbonke kunye nezizwe zonke, kude kube sekugqibeleni nokuba wonke ubani nakunye nemibutho yoluntu,\nekufuneka igcine le nkcazelo, izame ukufundisa nokuqeqesha ukukhuthaza intlonipho yezomfanelo zoluntu\nnenkululeko, neendlela zenkqubela phambili, kwisizwe sonke nakumazwe angaphesheya ukuze kukhuseleke\nummiselo\u2010jikelele nokuqapheleka, uqwalaselo, phakathi koluntu lwamalungu oburhulumente ngokwawo,\nkunye nabantu bezizwe ezibaphetheyo.\nInqaku loku\u20101\nBonke abantu bazalwa bekhululekile belingana ngesidima nangokweemfanelo. Bonke abantu banesiphiwo\nsesazela nesizathu sokwenza isenzo ongathanda ukuba senziwe kumzalwane wakho.\nInqaku lesi\u20102\nWonke umntu unamalungelo kwiimfanelo nenkululeko eziqulathwe kule nkcazelo, ngaphandle kokwahlulwa\nngobuhlanga, ibala, ubuni, ulwimi, inkolo, ezopolitiko nezinye izimvo, ezesizwe okanye ezentlalo,\nezokuzalwa okanye namanye amawonga.\nNgaphezu koko, akukho mahluko unokwenziwa usekelwe kwezopolitiko, ulawulo lwezobulungisa okanye\namawonga ezizwe nezizwana okanye ummandla apho umntu akhoyo, nokuba uzimele, ukuthembeka,\nurhulumente ongazimelanga okanye nokuba zeziphi indlela zokunciphisa ulawulo lobukumkani.\nInqaku lesi\u20103\nWonke umntu unelungelo lokuphila, inkululeko kunye nokhuseleko.\nInqaku lesi\u20104\nAkukho namnye oya kugcinwa ebukhobokeni nakukhuselo lomnye umntu, kanti urhwebo ngamakhoboka\naluvumelekanga nangayiphina indlela.",
            "Image": "f87ff464d7f6c97d8ffda3a5ee09a2e7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Inqaku lesi\u20105\nAkukho namnye oyakuphathwa gadalala, ngenkohlakalo, ngokungenabuntu okanye ngempatho eluhlazo\nokanye isohlwayo.\nInqaku lesi\u20106\nWonke umntu unelungelo lokwamkelwa yonke indawo njengomntu phambi komthetho.\nInqaku lesi\u20107\nBonke abantu bayalingana phambi komthetho kwaye benamalungelo ngaphandle kocalu\u2010calulo\nngokulinganayo kukhuseleko lomthetho. Bonke abantu banelungelo lokhuselo olulinganayo oluchasene\nnaluphina ucalu\u2010calulo olwaphula le nkcazelo, nangokuchasene neendlela zothelekiso kucalu\u2010calulo.\nInqaku lesi\u20108\nWonke umntu unelungelo loncedo lwesiphumo sobuchule benkundla yamatyala esizwe ngokomthetho\nowaphula iimfanelo ezibalulekileyo ezinikelwa ngumthetho wolawulo.\nInqaku le\u20109\nAkukho namnye oza kubanjwa ngendlela engaqondakaliyo, abe libanjwa okanye abe selubhacweni.\nInqaku le\u201010\nWonke umntu unelungelo elipheleleyo elilinganayo nelilungileyo nokuxoxwa kwetyala esidlangalaleni\nyinkundla ezimeleyo okanye inkundla zamatyala ezingakhethi cala ekumisweni kwamalungelo nemfanelo\nzoluntu kunye naluphi na ulwaphulo mthetho amangalelwe ngalo.\nInqaku le\u201011",
            "Image": "1fa3b44f3c0bb132dd128a8dd10353a9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Wonke umntu omangalelwe kuba enetyala, unelungelo lokubonwa engenatyala ade abe ufunyenwe enetyala\nngokwasemthethweni kwinkundla yamatyala apho ebe nesiqiniseko esifanelekileyo sokhuseleko.\nAkukho namnye oya kufunyanwa enesohlwayo setyala ngenxa yomthetho okanye ukushiya isenzo\nesingamisa isohlwayo setyala, ngaphantsi kwamatyala esizwe nawezizwe\u2010jikelele, nangexesha lokwenzeka\nkwetyala. Nakuba kubekwe isigwebo esinzima kunesiya esasisetyenziswa ngexesha lokwenzeka kwetyala.\nInqaku le\u201012\nAkukho namnye oya kuphazanyiswa kubomi obubobakhe, kusapho lwakhe, kwikhaya lakhe okanye\nngokwembalelwano, nokuba kukuhlaselwa okuhlisa isidima nodumo lomntu. Wonke umntu kufanelekile\nukuba akhuselwe ngumthetho ekuphazanyisweni okanye kuhlaselo.\nInqaku le\u201013\nWonke umntu unelungelo lokuhamba nokuhlala phakathi kwemida yasebuRhulumenteni.\nWonke umntu unelungelo lokushiya nokuba leliphi ilizwe nelakhe ngokunjalo kwaye aphinde abuyele\nkwelakhe ilizwe.\nInqaku le\u201014\nWonke umntu unelungelo lokucela aze axhamle indawo yokhuseleko elubhacweni kwamanye amazwe.\nEli lungelo alinakukhuselwa wakumangalelwa ngenyaniso engenamvelaphi, ulwaphulo\u2010mthetho\nolungenazipolitiki okanye kumthetho ochasene neenjongo zomthetho\u2010siseko zeZizwe ezimanyeneyo.\nInqaku\u201015\nWonke umntu unelungelo lobuhlanga.\nAkukho namnye oya kuhluthwa ubuhlanga bakhe okanye ahluthwe ilungelo lokutshintsha ubuzwe bakhe.",
            "Image": "368877e460f4ab229b908f1399fe1471"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Inqaku le\u201016\nAmadoda namakhosikazi aselekhulile, ngaphandle kokuthintelwa ngenxa yobuhlanga, ubuzwe okanye\ninkolo, banelungelo lokutshata babe nosapho. Banamalungelo alinganayo emtshatweni naxa sewuqhawukile.\nKuya kutshatwa ngokukhululekileyo nangokupheleleyo ngemvume yabo baza kuba ngumyeni nenkosikazi.\nUsapho lusisisekelo esibalulekileyo sendalo kuluntu kwaye lunelungelo lokhuseleko oluvela kuluntu\nnakuRhulumente.\nInqaku le\u201017\nWonke umntu unelungelo lokuba nezinto ezizezakhe yedwa kunye nezo azidibanele nabanye.\nAkukho namnye oyakuhluthwa athathelwe izinto zakhe.\nInqaku le\u201018\nWonke umntu unelungelo leengcinga ezikhululekileyo isazela nokholo, eli lungelo liquka inkululeko\nyokutshintsha ukholo lwakho okanye ukukholwa nenkululeko yoko unokukwenza wedwa okanye\nnobudlelwane nabanye nokuba kusesidlangalaleni okanye emfihlakalweni, ukucacisa inkolo yakho okanye\nukukholelwa kwimfundiso, ukwenza unqulo nokugcina izithethe.\nInqaku le\u201019\nWonke umntu unelungelo lokucinga nokuthetha ngokukhululekileyo, eli lungelo liquka inkululeko yokuveza\nuluvo lwakhe ngaphandle kokuphazamiseka nokuzama ufumana ukuze udlulise ulwazi neengcinga\nnangaziphi na iintlobo zosasazo nokuba kukweyiphi na imida.\nInqaku la\u201020\nWonke umntu unelungelo lenkululeko yeendibano zoxolo kunye neentlanganiso zoxolo.",
            "Image": "6aa829bc8cdac57ef41ef7d7e6279a5b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Akukho namnye oya kunyanzeliswa ukuba abe lilungu lentlangano.\nInqaku la\u201021\nWonke umntu unelungelo lokuthabatha inxaxheba kwezobuRhulumente belizwe lakhe ngqo okanye\nngokusetyenziswa kwamalungu akhethiweyo.\nWonke umntu unethuba elilinganayo lokusebenzela uRhulumente welizwe lakhe.\nIntando yoluntu iya kuba sisisekelo sempatho kaRhulumente; le ntando iyakubonakaliswa ngamaxesha athile\nnangobunyani belungelo lovoto eya kwenziwa ngokufihlakeleyo okanye ngendlela elinganayo yokuvota\nngenkululeko.\nInqaku la\u201022\nWonke umntu njengelungu lombutho woluntu, unelungelo lokhuseleko lombutho woluntu kwaye enelungelo\nlokuphumeza, ngeenzame zobuzwe nangemvisiswano zamazwe nangokuvumelana nemibutho namacebo\nobuRhulumente ngokwezoqoqosho, ezentlalo namalungelo amasiko neemfanelo zesidima nenkululeko\nengenkqubela\u2010phambili yobuntu bakhe.\nInqaku la\u201023\nWonke umntu unelungelo lokusebenza, ukuzikhethela umsebenzi ngokukhululekileyo, ubulungisa\nneemfuneko ezifanelekileyo zomsebenzi, kunye nokukhuseleka okuchasene nokungabinamsebenzi.\nWonke umntu ngaphandle komkhethe, unelungelo lomvuzo olinganayo ngomsebenzi olinganayo.\nWonke umntu osebenzayo unelungelo lobulungisa bokukhetha intlawulo ukuqinisekisa ukuba yena nosapho\nlwakhe baphila impilo enexabiso nesidima sobuntu, eya kuthi yongezwe kwakuba nemfuneko, ngezinye\niindlela zokukhusela intlalo yoluntu.",
            "Image": "5e530641f550f8e2708058f96e8639d9"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Wonke umntu unelungelo lokubumba okanye abe lilungu lweemanyano zorhwebo, ukukhusela iimfanelo\nzakhe.\nInqaku la\u201024\nWonke umntu unelungelo lokuphumla nokuba nexesha lokuphola, kunye namaxesha avumelekileyo\nokusebenza namaxesha eholide ezuza umvuzo.\nInqaku la\u201025\nWonke umntu unelungelo lentlalo esemgangathweni ngokuphila impilo efanelekileyo kunye nosapho\nlwakhe, kunye nokutya, impahla, indawo yokuhlala, unyango kunye neenkonzo ezibalulekileyo zentlalo,\nkwanelungelo lokhuseleko wakungasebenzi, wakugula, wakuba ngumlwelwe, ngumhlolokazi, ngumdli\u2010\nmhlalaphansi okanye wakuswela impilo ngokungalawulekiyo.\nUbunina nobuntwana bulungelwe yinkathalelo ebalulekileyo kunye noncedo olukhethekileyo. Bonke\nabantwana nakuba bengazalwa emtshatweni mabaxhamle ukhuseleko lwentlalo ngokulinganayo.\nInqaku la\u201026\nWonke umntu unelungelo lemfundo. Kuza kuba nomfundaze kwabaqalayo nakwimigangatho ebalulekileyo.\nImfundo yabaqalayo iya kunyanzeliswa. Imfundo ngezobugcisa kunye nokufundela umsebenzi kuya\nkwenziwa ukuba kufumaneke kanti imfundo ephakamileyo nayo iya kwenziwa ukuba ifumaneke\nngokulinganayo kuluntu lonke njengesiseko sempumelelo.\nImfundo iza kujoliswa ngqo kwinkqubela phambili epheleleyo yoluntu nokomelezwa kwentlonipho\nyamalungelo oluntu nokubaluleka kwenkululeko. Iza kuxhasa imvisiswano, ukunyamezelana nobuhlobo\nphakathi kwezizwe, ubuzwe, namaqela eenkolo eyakuthi iphuhlise umsebenzi wamazwe jikelele ukuze\nkugcinwe uxolo.",
            "Image": "0565953dd4e16094c1213e4027614657"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Abazali banelungelo elibalulekileyo lokukhetha uhlobo lwemfundo eyakuthi ifundiswe abantwana babo.\nInqaku la\u201027\nWonke umntu unelungelo lokuthabatha inxaxheba ngokukhululekileyo kwinkqubela yelizwe lakhe,\nonwabele inkcubeko kunye nesabelo senkqubela phambili yenzululwazi kunye noncedo lwezo zinto.\nWonke umntu unelungelo lokhuseleko, lwempatho kunye nezo zinto athi azithande ezithi zibe ziziphumo\nzezayo nayiphina inkqubela, ubuchule bokufunda nokubhala okanye ubugcisa bemveliso yombhali.\nInqaku la\u201028\nWonke umntu unelungelo lentlalo yoluntu kunye neyezizwe\u2010jikelele apho amalungelo nenkuleleko\nalenkcazo\u2010jikelele athi amkeleke khona.\nInqaku la\u201029\nWonke umntu kufuneka asebenzele uluntu aphila phakathi kwalo, apho inkululeko nenkqubela\u2010phambili\nepheleleyo neyamkelekileyo yoluntu ithi ifumaneke khona.\nEkusebenziseni amalungelo nenkululeko, wonke umntu uya kuba phantsi kwempembelelo ezimiselwe\nngumthetho ngezizathu zokuqinisekisa ulwamkeleko ngentlonipho yamalungelo nenkululeko yabanye,\nukuhlanganiswa kweemfuneko yokuziphatha kakuhle, esidlangaleni nentlalo\u2010ntle ngokolawulo\nlwedemokrasi.\nLa malungelo neenkululeko zoluntu mawangasetyenziswa ngendlela ephikisana neenjongo nemithetho\nyamazwe abumbeneyo.\nInqaku la\u201030\nLe nkcazo\u2010jikelele mayingatolikwa ngenjongo yokuba imele ezobuRhulumente, iqela okanye umntu owenza",
            "Image": "42b8c3d2e532ef2e0387067e1407b6d4"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "isithembiso okanye osenzo sineenjongo ezingatshabalalisa nokuba ngowuphi na umqathango wamalungelo\nkunye neenkululeko zoluntu ekuthethwa ngazo apha.",
            "Image": "6a830a3a88169330cbb0ddeec69472d2"
        }
    }
}

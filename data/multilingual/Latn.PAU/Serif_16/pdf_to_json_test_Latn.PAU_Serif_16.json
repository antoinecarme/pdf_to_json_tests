{
    "MetaData": {
        "Author": null,
        "Creation_Date": 1581469964,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "89e5d8da32dcc5fba053a536eade1174",
            "Index": 0,
            "Label": "1",
            "Size": [
                595.0,
                842.0
            ],
            "Text": "KLOU EL SUBED RA LLEMALT RAR CHAD\nURRENGUUL\nAlewaisei ea klaolengei ra chemolt 'l omengull ma klaodengei ra ulterkokl el llemalt 'l\nngarngii ra rogui el chedal a klou 'l talungalk rar chad a uchelel a ilmokl ma llemalt\nma budech ra belulachad,\nAlewaisei ea omengitel ma temellel aikal llemalt rar chad a mla mukdubech a\nmekngit el omeruul el uchul a kngtil a rengul a belulachad, e dirrek el ngii a mle\nuchul a okedmeklel a belulachad el uchul ear chad a ngarngii er tir a ilmokl ra tegoi\nma klemerang ma klisiich, e dirrek el mle uchul eng mekedmekl 'l kngmo a dakt ma\nklengerenger amo diak ra rengrir ar chad, a ikaikid amo moterkokl el kngmo ngii a\ngot 'l klou a ultutelel ra urrungulir ar dertal chad,\nAlewaisei eng kngmal klou a ultutelel a lebol llach a mengkar aikal llemalt melak\nlebol luchul ear chad lebol losiik a ngeseu 'l kirel a mekngit el omengedereder ma\nmekngit 'l omeruul,\nAlewaisei eng kngmal klou 'l ungil al borngii a omengedmokl 'l kirel a ungil el\ndelewill ra bek 'l beluu,\nAlewaisei ear chad ra United Nations a mla lmuut el kudmeklii ra charter er tir a\nklemerang er tir ra llemalt rar chad ma emengull ra ultutelel a chad ma diosisiu 'l\nllemalt rar sachal ma redil me tosiik a rolel a ungil el delengchokl ma klou el ilmokl\nra klechad,\nAlewaisei ea klou 'l klaodengei ra ikal llemalt ma ilmokl a klou a belkul ra rolel\nomengedmeklel aikal tegoi.\nMechelechang ea\nGENERAL. ASSEMBLY\na ouchais el kngmo,\nTial SUBED ra LLEMALT rar chad a ngii a uchul a rogui lomengedmokl rar bek 'l\nchad ma bek 'l beluu, mar dertal chad ma bek 'l ondibel a diak lobes er tiang, mete\nmo cholisechakl e mengedmokl ra omengull 'l kirel aikal llemalt ma ilmokl meng mo\nsebechel 'l mo ungil mukdubech ra reng ra dertal beluu ma bek 'l beluu, mengmo\nsebechel leberk a klaodengei ma omengull er ngii era chelsel a rengrir ar bek 'l chad\nra bek 'l beluu malechub e ngikel beluu 'l ngara eungir.\nGot 'l Bades. (1)\nA rogui 'l chad el mechell a ngarngii a ilmokl er tir ra diosisiu el llemalt. Ngarngii er\ntir a uldesuir mete mo meruul el mo rar bebil lokiu a ungil 'l omeruul ra klauchad.\nOngerul Bades. (2)\nAr bek 'l chad a ngarngii a llemeltir ra ikal mla medung 'l ilmokl ma llemalt, 'l diak a\nngodech lolkebai er tir, 'l ua uchelel a chad, ma iro, ma klechad, ma klaodengei ra\ntegoi, ma uldesuel, ma belual, ma klalou, ma klechelid, ma blekerdelel a cherellel.\nE dirrek el diak lebol uchul ea chad a choriid aikang el dimle uchul a tegoi ra buai 'l\nlengarngii malechub eng belulachad er ngii, al dokurits ma lak eng diosisiu,"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "263bd68f5ab50c67b248326ff876225c",
            "Index": 1,
            "Label": "2",
            "Size": [
                595.0,
                842.0
            ],
            "Text": "malechub engdi ngodech el blekeradel ra beluu.\nOngedel Bades. (3)\nAr bek 'l chad a ngarngii a llemeltir ra klengar, ma ilmokl, ma budech ra klechad er\ntir.\nOngeual Bades. (4)\nNgdiak a chad 'l mo sibai malechub engmo meruul a urrerel a sibai; ma rolel a siobai\nra oterullel ma ocheral ar sibai amo mekull.\nOngeim 'l Bades. (5)\nNgdiak a chad 'l mo mukcharm malechub engmo obals ra meringel 'l omeruul el ngii\na diak el kirel el mora chad.\nOngelolem 'l Bades. (6)\nAr bek 'l chad a morngii a llemeltir ra klechad ra medal a llach ra ngidil bashio.\nOngeuid 'l Bades. (7)\nA rogui 'l chad a diosisiu a klisichir ra medal a llach mete me mekegar ra llach el\ndimo chosisiu a omengkar el mor tir. Ma rogui 'l chad a diosisiu a llemeltir mete mo\nmekegar el diosisiu a blekerdelir alsekum tial subed a ngarngii a metemall er ngii.\nOngeai 'l Bades. (8)\nAr bek 'l chad a ngarngii a llemeltir ra mesisiich 'l chosobel ra ungil e meduch 'l\nondibel ra kerrekeriil raikel omeruul el melemall a ultebechel el llemeltel 'l\nmloterkokl ra ngarhab el telbiil ra buai ma llach.\nOngetiu 'l Bades. (9)\nNgdiak a chad el ngidil mudechem ra di diak a uchul, melechub eng mechesimer,\nmalechub eng modik ra beluu.\nOngetruich 'l Bades. (10)\nAr bek 'l chad a ngarngii a llemeltir el mukerrekeriil ra chemolt e melemalt el\nkerrekeriil ra blekerdelel a llemeltel ma ngerchelel ma ngidil chongasech el\nlemletutakl er ngii.\nOngetruich ma Tal Bades. (11)\nAr bek 'l chad 'l mongasech ra klengit a ngarngii a llemeltel ra uldasu el kngmo ngii a\nklikiid 'l dimrekngmo al meketiit el mekngit ra kerrekeriil el ngii el kerrekeriil a\ntilobed er ngii aikel rogui lekedmeklel a chosebelel.\nNgdiak a chad el meketiit el mekngit ra tellemall el dilubech malechub eng omeruul\nel milechoit alsekum aikang a diak lecholt el kngmo ngii a klengit ra beluu malechub\neng klengit ra belulachad er sel taem ral mekedmokl tial klengit. Ng dirrek 'l diak a\nbals 'l mora chad 'l mo chobereod er sel ungil 'l blals er sel taem ra meruul a klengit.\nOngtruich ma Ongedel Bades. (12)"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1cf7b3564da3365ee787a5e1d6b734bb",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ngdiak a chad 'l mo mechesengsang ra diak a uchul 'l omeruul 'l melemall ra budech\ner ngii ma telungalk er ngii ma blil ma telbilel, e dirrek el diak amo melemall ra\nngklel ma chisel. Ar bek 'l chad a ngarngii a llemeltir el mo mekekar ra llach raikal\nomeruul.\nOngetruich ma Ongedel Bodes. (13)\nAr bek 'l chad a ngarngii a llemeltir ra omerael ma delengchokl ra chelsel a bek 'l\nheluu.\nAr bek 'l chad a ngarngii a llemeltir el tuobed ra ngidil belun luldimukl er ngii a\nbelurir, e dirrek el ngarngii a llemeltir lelmuut 'l me remei.\nOngetruich ma Ongeual Bades. (14)\nAr bek 'l chad a ngarngii a llemeltir 'l mo chosiik e ouspech a ngeseu ra chosebechakl\nra ngodech el beluu al ngarngii a mekagit 'l omeruul el me bedul ngii.\nTial llemalt a diak a mouspech er ngii alsekum a mekngit 'l omeruul a kltiit el diak el\ntelemellel a buai malechub e ngeko meruul el ngodech ra belkul ma ultebechel tegoi\nra United Nations.\nOngetruich ma Ongeim 'l Bades. (15)\nAr bek 'l chad a ngarngii a llemeltir 'l mo oubeluu.\nNgdiak a chad 'l mo mengai er ngii ra diak a uchul tegoi a llemeltel 'l oubelum\nmalechub eng llemeltel meledech ra belual.\nOngetruich ma Ongelolem 'l Bades. (16)\nAr meklou el sachal ma redil a ngarngii a llemeltir 'l me bechiil el diak amo elekebai\ner tir elua uchelel a chad ma belual a chad ma edul a chad, mengmo sebechir el\nkudmeklii a telungalk er tir.\nA chemechiil adi mekedmokl alsekum meng sorir tirkel chad 'l mo bechiil.\nA telungalk a ultebechel el ngii a got 'l ondibel ra buai meng morngii a llemeltel 'l\nlebol longkar er ngii a buai ma beluu.\nOngetruich ma Ongeuid 'l Bades. (17)\nAr bek 'l chad a ngarngii a llemeltir 'l mo ouklalou el di tiltang malechub ete teloi ra\nkuk bebil rar chad.\nNgdiak a chad 'l mo mengai a kloklel era di diak a uchul.\nOngetruich ma Ongeai 'l Bades. (18)\nAr bek 'l chad a ngarngii a llemeltir ra ilmokl ra uldasu ma klechelid; tial llemalt a\nuldimukl er ngli a ilmokl ra chad el melodech ra chedul ma klemerang a dil ngii el\ntang malechub engara tara cheldebechel ra buai eng diungil, mengme sebechel\nlolecholt ra chedul malechub eng klemerang loyak a chosisechakl ma omeruul ma\nomengull.\nOngetruich mo Ongetin 'l Bodes. (19)"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "87cefbdfa2244418bde3bb28b6c09d88",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ar bek 'l chad a ngarngii a ilmokl er tir ra uldasu ma omelegoi; tial ilmokl a uldimukl\ner ngii a ilmokl ra oldechel a chedul a chad, ma ilmokl ra uldasu el diak amo melemall\ner ngii ma skel ma ngeul a uldasu ma chais el diak a ngodech el ngerang lokebir.\nOngelluich 'l Bades. (20)\nAr bek 'l chad a ngarngii a llemeltir ra ilmokl 'l chelelakl 'l cheldebechel malechub\neng ondibel.\nNgdiak a chad el morimel 'l mo chedal a ngidil cheldebechel.\nLluich ma Tal Bades. (21)\nAr bek 'l chad a ngarngii a llemeltir el mo chedal a government (amt) er tu a dil tir el\ntang malechub eng ngarngii a rumtechei er tir.\nAr bek 'l chad a ngarngii a llemeltir louspech a klalou ra belurir.\nA rengrir ar chad amo uchelel a klisiich ra amt; e tiang a uldimukl er ngii a rengrir ar\nchad el mo chemolt ra senkyo e lokiu a diosisiu el klisich ra senkyo rar chad 'l mo\nmekedmokl leyak a berrotel 'l omelilt malechub eng uaitiang a blekerdelel el senkyo.\nLluich ma Ongerul Bades. (22)\nAr bek 'l chad, el chad ra buai, a ngarngii a llemeltir ra social security meng ngarngii\na blingelir ra ungil lomengedmekl ra belurir ma beluu ra belulachad raikel mo uchul\na rolel a keizai ma siukank el uchul a okerullel a klechad er tir.\nLluich ma Ongedel Bades. (23)\nAr bek 'l chad a ngarngii a llemeltir el mo oureor, e ngarngii a llemeltir el mo melilt a\nurerir, e dirrek el ngarngii a llemeltir ra ungil lomangedmokl ra ureor mengmo\nsebechir 'l mekedmokl ra ikel belsechel a lak a urreor.\nAr bek 'l chad a ngarngii a llemeltir, el diak a klekekerous er ngii, ra chosisin 'l udoud\nel kirel a chosisin 'l urreor.\nAr bek 'l chad 'l oureor a ngarngii a llemeltir ra char el mortir mar chad ra blirir el\nkirel a ureor el luruul er ngii, el ngii amo melemalt loyak a ungil blekeradal erar\nchad, e dirrek el modak alsekum meng ngesonges mengmo sebechel mekedmokl ra\ndelengcheklel .\nAr bek 'l chad a ngarngii a llemeltir 'l mo chedal a trade union mengmo sebecheklel 'l\nmekekar a yosang er tir.\nLluich ma Ongeual Bades. (24)\nAr bek 'l chad a ngarngii a llemeltir 'l mo olengull, e dirrek el ngarngii a llemeltir ra\nmelemalt el temel a urreor ma ulengull 'l di ludeudel er ngii.\nLluich ma Ongeim 'l Bades. (25)\nAr bek 'l chad a ngarngii a llemeltir ra ungil el delengehokl 'l ungil ra bedengir ma\nklechad er tir ma kleblilir, el uldimukl er ngii a gall ma bail ma blai ma ukeruul\nmaikel rogui lomengedmokl, e dirrek luldimukl er ngii a llemalt ra ngeseu ra lak a\nurreor ma secher ma temellel a bedengel ma kedellel a bechil ma udelang maikel\nrogui 'l chelebuul el diak lemekedmok ra chelsel a klisichel."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c7780b29dd78b8fb2c0c2b8f3ec55fde",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ar derir ar ngalk ma rengalk a ngarngii a llemeltir ra tokubetsu el ngeseu ma\nomengedmokl. A rogui el ngalk el mechel ra chelsel a chebechiil ma lak eng diosisiu a\nngarngii a llemeltir raikal mla medung.\nLluich ma Ongelolem 'l Bades. (26)\nAr bek 'l chad a ngarngii a llemeltir 'l mora skuul. Ma skuul amo diak locheraol ra\nelementary school maikel uchul a omesuub. A elementary school a kirel leborngii a\nrogui el ngalk. A skuul 'l mengedmokl ra sick ra chad amo mekedmokl 'l me sebechir\nar chad el morngii maikel ngarbab el skuul meng dirrek el mo waisei el oltirakl ra\nduch ra chad.\nA rolel a chosisechakl amo mekedmokl el mo omekdubech ra klechad ra chad e dirrek\nel mo melalem ra rengul a chad a omengull ra llemalt ma ilmokl rar chad. Nmgo\nmengedmokl ra klaodengei ma ungil el blekeradel ra delongelel a beluu ma uchelir ar\nchad ma klechelid rar chad, e dirrek 'l mo mengedmokl a urrerel a United Nations 'l\nkirel a budech ra belulachad.\nAr demerir mar derrir ar ngalk a ngarngii a got el llemeltir el melilt ra skulel a\nngelekir.\nLluich ma Ongeuid 'l Bades. (27)\nArbekl chad a ngarngii a llemeltir ra tekoi ra buai mengmo sebechir louspech a klalo\nel keldmokl 'ra keldachelbai ma omesubel a science raikel lungil el mukubesch rengii.\nArbekl chad a ngarngii a llemeltir elmo mekekar ra klechad ma klalo eltuobed ra\nscience ma omeluches ma zunga elngii a mirruul erngii.\nLluich ma Ongeai 'l Bades. (28)\nArbekl chad a ngarngii a llemeltir ra telbiil ra buai ma beluulechad eluchul ea ikakid\nel llemalt ma ilmokl el ngara chelsel tiang amo sebechel el mekedmokl.\nLluich ma Ongeliu 'l Bades (29)\nArbekl chad a ngarngii a ngerchelir ra beluu el sebechel el mekedmokl a okirullel a\nklechad ertir.\nA chelsel a omengedmeklel aikal klisiech ma llemalt ear bekl chad amo moterkokl a\nilmeklir ra llach loltirakl ra klaodengei ma omengull lkirel a llemalt ma ilmokl rar\nbebil rar chad edirrek loltirakl a melemalt el tekoi ra klechad ma buai ma klou lungil\nlomeruul ra mimokl ed delengchokl.\nAikakid el llemalt ma ilmokl adiakel sebechel elmo mekedmokl lomtok ra belkul ma\nurrerel a United Nations.\nOkedel 'l Bades. (30)\nNgdiak a ngara chelsel tial declaration elmo medung lkmo a ngiidil beluu malechub\neng cheldebechel malechub eng chad a sebechel el mengedmokl ra temellel a llemalt\nma ilmokl el telutk ra chelsel tiang."
        }
    }
}

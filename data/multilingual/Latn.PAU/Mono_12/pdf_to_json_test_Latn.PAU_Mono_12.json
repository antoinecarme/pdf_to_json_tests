{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469900,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "KLOU EL SUBED RA LLEMALT RAR CHAD\nURRENGUUL\nAlewaisei ea klaolengei ra chemolt 'l omengull ma klaodengei ra ulterkokl el llemalt 'l\nngarngii ra rogui el chedal a klou 'l talungalk rar chad a uchelel a ilmokl ma llemalt ma\nbudech ra belulachad,\nAlewaisei ea omengitel ma temellel aikal llemalt rar chad a mla mukdubech a mekngit el omeruul\nel uchul a kngtil a rengul a belulachad, e dirrek el ngii a mle uchul a okedmeklel a belulachad\nel uchul ear chad a ngarngii er tir a ilmokl ra tegoi ma klemerang ma klisiich, e dirrek el mle\nuchul eng mekedmekl 'l kngmo a dakt ma klengerenger amo diak ra rengrir ar chad, a ikaikid amo\nmoterkokl el kngmo ngii a got 'l klou a ultutelel ra urrungulir ar dertal chad,\nAlewaisei eng kngmal klou a ultutelel a lebol llach a mengkar aikal llemalt melak lebol luchul\near chad lebol losiik a ngeseu 'l kirel a mekngit el omengedereder ma mekngit 'l omeruul,\nAlewaisei eng kngmal klou 'l ungil al borngii a omengedmokl 'l kirel a ungil el delewill ra bek\n'l beluu,\nAlewaisei ear chad ra United Nations a mla lmuut el kudmeklii ra charter er tir a klemerang er\ntir ra llemalt rar chad ma emengull ra ultutelel a chad ma diosisiu 'l llemalt rar sachal ma\nredil me tosiik a rolel a ungil el delengchokl ma klou el ilmokl ra klechad,\nAlewaisei ea klou 'l klaodengei ra ikal llemalt ma ilmokl a klou a belkul ra rolel\nomengedmeklel aikal tegoi.\nMechelechang ea\nGENERAL. ASSEMBLY\na ouchais el kngmo,\nTial SUBED ra LLEMALT rar chad a ngii a uchul a rogui lomengedmokl rar bek 'l chad ma bek 'l\nbeluu, mar dertal chad ma bek 'l ondibel a diak lobes er tiang, mete mo cholisechakl e\nmengedmokl ra omengull 'l kirel aikal llemalt ma ilmokl meng mo sebechel 'l mo ungil mukdubech\nra reng ra dertal beluu ma bek 'l beluu, mengmo sebechel leberk a klaodengei ma omengull er\nngii era chelsel a rengrir ar bek 'l chad ra bek 'l beluu malechub e ngikel beluu 'l ngara\neungir.\nGot 'l Bades. (1)\nA rogui 'l chad el mechell a ngarngii a ilmokl er tir ra diosisiu el llemalt. Ngarngii er tir a\nuldesuir mete mo meruul el mo rar bebil lokiu a ungil 'l omeruul ra klauchad.\nOngerul Bades. (2)\nAr bek 'l chad a ngarngii a llemeltir ra ikal mla medung 'l ilmokl ma llemalt, 'l diak a\nngodech lolkebai er tir, 'l ua uchelel a chad, ma iro, ma klechad, ma klaodengei ra tegoi, ma\nuldesuel, ma belual, ma klalou, ma klechelid, ma blekerdelel a cherellel.\nE dirrek el diak lebol uchul ea chad a choriid aikang el dimle uchul a tegoi ra buai 'l\nlengarngii malechub eng belulachad er ngii, al dokurits ma lak eng diosisiu, malechub engdi\nngodech el blekeradel ra beluu.\nOngedel Bades. (3)\nAr bek 'l chad a ngarngii a llemeltir ra klengar, ma ilmokl, ma budech ra klechad er tir.\nOngeual Bades. (4)\nNgdiak a chad 'l mo sibai malechub engmo meruul a urrerel a sibai; ma rolel a siobai ra\noterullel ma ocheral ar sibai amo mekull.\nOngeim 'l Bades. (5)\nNgdiak a chad 'l mo mukcharm malechub engmo obals ra meringel 'l omeruul el ngii a diak el\nkirel el mora chad.\nOngelolem 'l Bades. (6)\nAr bek 'l chad a morngii a llemeltir ra klechad ra medal a llach ra ngidil bashio.\nOngeuid 'l Bades. (7)",
            "Image": "f0d7f14c36c68337b0982ec60afce4bd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "A rogui 'l chad a diosisiu a klisichir ra medal a llach mete me mekegar ra llach el dimo\nchosisiu a omengkar el mor tir. Ma rogui 'l chad a diosisiu a llemeltir mete mo mekegar el\ndiosisiu a blekerdelir alsekum tial subed a ngarngii a metemall er ngii.\nOngeai 'l Bades. (8)\nAr bek 'l chad a ngarngii a llemeltir ra mesisiich 'l chosobel ra ungil e meduch 'l ondibel ra\nkerrekeriil raikel omeruul el melemall a ultebechel el llemeltel 'l mloterkokl ra ngarhab el\ntelbiil ra buai ma llach.\nOngetiu 'l Bades. (9)\nNgdiak a chad el ngidil mudechem ra di diak a uchul, melechub eng mechesimer, malechub eng\nmodik ra beluu.\nOngetruich 'l Bades. (10)\nAr bek 'l chad a ngarngii a llemeltir el mukerrekeriil ra chemolt e melemalt el kerrekeriil ra\nblekerdelel a llemeltel ma ngerchelel ma ngidil chongasech el lemletutakl er ngii.\nOngetruich ma Tal Bades. (11)\nAr bek 'l chad 'l mongasech ra klengit a ngarngii a llemeltel ra uldasu el kngmo ngii a klikiid\n'l dimrekngmo al meketiit el mekngit ra kerrekeriil el ngii el kerrekeriil a tilobed er ngii\naikel rogui lekedmeklel a chosebelel.\nNgdiak a chad el meketiit el mekngit ra tellemall el dilubech malechub eng omeruul el milechoit\nalsekum aikang a diak lecholt el kngmo ngii a klengit ra beluu malechub eng klengit ra\nbelulachad er sel taem ral mekedmokl tial klengit. Ng dirrek 'l diak a bals 'l mora chad 'l mo\nchobereod er sel ungil 'l blals er sel taem ra meruul a klengit.\nOngtruich ma Ongedel Bades. (12)\nNgdiak a chad 'l mo mechesengsang ra diak a uchul 'l omeruul 'l melemall ra budech er ngii ma\ntelungalk er ngii ma blil ma telbilel, e dirrek el diak amo melemall ra ngklel ma chisel. Ar\nbek 'l chad a ngarngii a llemeltir el mo mekekar ra llach raikal omeruul.\nOngetruich ma Ongedel Bodes. (13)\nAr bek 'l chad a ngarngii a llemeltir ra omerael ma delengchokl ra chelsel a bek 'l heluu.\nAr bek 'l chad a ngarngii a llemeltir el tuobed ra ngidil belun luldimukl er ngii a belurir, e\ndirrek el ngarngii a llemeltir lelmuut 'l me remei.\nOngetruich ma Ongeual Bades. (14)\nAr bek 'l chad a ngarngii a llemeltir 'l mo chosiik e ouspech a ngeseu ra chosebechakl ra\nngodech el beluu al ngarngii a mekagit 'l omeruul el me bedul ngii.\nTial llemalt a diak a mouspech er ngii alsekum a mekngit 'l omeruul a kltiit el diak el\ntelemellel a buai malechub e ngeko meruul el ngodech ra belkul ma ultebechel tegoi ra United\nNations.\nOngetruich ma Ongeim 'l Bades. (15)\nAr bek 'l chad a ngarngii a llemeltir 'l mo oubeluu.\nNgdiak a chad 'l mo mengai er ngii ra diak a uchul tegoi a llemeltel 'l oubelum malechub eng\nllemeltel meledech ra belual.\nOngetruich ma Ongelolem 'l Bades. (16)\nAr meklou el sachal ma redil a ngarngii a llemeltir 'l me bechiil el diak amo elekebai er tir\nelua uchelel a chad ma belual a chad ma edul a chad, mengmo sebechir el kudmeklii a telungalk\ner tir.\nA chemechiil adi mekedmokl alsekum meng sorir tirkel chad 'l mo bechiil.\nA telungalk a ultebechel el ngii a got 'l ondibel ra buai meng morngii a llemeltel 'l lebol\nlongkar er ngii a buai ma beluu.\nOngetruich ma Ongeuid 'l Bades. (17)\nAr bek 'l chad a ngarngii a llemeltir 'l mo ouklalou el di tiltang malechub ete teloi ra kuk\nbebil rar chad.",
            "Image": "572e3f9cdbb0e15f0593cbddb7420bc6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ngdiak a chad 'l mo mengai a kloklel era di diak a uchul.\nOngetruich ma Ongeai 'l Bades. (18)\nAr bek 'l chad a ngarngii a llemeltir ra ilmokl ra uldasu ma klechelid; tial llemalt a uldimukl\ner ngli a ilmokl ra chad el melodech ra chedul ma klemerang a dil ngii el tang malechub engara\ntara cheldebechel ra buai eng diungil, mengme sebechel lolecholt ra chedul malechub eng\nklemerang loyak a chosisechakl ma omeruul ma omengull.\nOngetruich mo Ongetin 'l Bodes. (19)\nAr bek 'l chad a ngarngii a ilmokl er tir ra uldasu ma omelegoi; tial ilmokl a uldimukl er ngii\na ilmokl ra oldechel a chedul a chad, ma ilmokl ra uldasu el diak amo melemall er ngii ma skel\nma ngeul a uldasu ma chais el diak a ngodech el ngerang lokebir.\nOngelluich 'l Bades. (20)\nAr bek 'l chad a ngarngii a llemeltir ra ilmokl 'l chelelakl 'l cheldebechel malechub eng\nondibel.\nNgdiak a chad el morimel 'l mo chedal a ngidil cheldebechel.\nLluich ma Tal Bades. (21)\nAr bek 'l chad a ngarngii a llemeltir el mo chedal a government (amt) er tu a dil tir el tang\nmalechub eng ngarngii a rumtechei er tir.\nAr bek 'l chad a ngarngii a llemeltir louspech a klalou ra belurir.\nA rengrir ar chad amo uchelel a klisiich ra amt; e tiang a uldimukl er ngii a rengrir ar chad\nel mo chemolt ra senkyo e lokiu a diosisiu el klisich ra senkyo rar chad 'l mo mekedmokl leyak\na berrotel 'l omelilt malechub eng uaitiang a blekerdelel el senkyo.\nLluich ma Ongerul Bades. (22)\nAr bek 'l chad, el chad ra buai, a ngarngii a llemeltir ra social security meng ngarngii a\nblingelir ra ungil lomengedmekl ra belurir ma beluu ra belulachad raikel mo uchul a rolel a\nkeizai ma siukank el uchul a okerullel a klechad er tir.\nLluich ma Ongedel Bades. (23)\nAr bek 'l chad a ngarngii a llemeltir el mo oureor, e ngarngii a llemeltir el mo melilt a\nurerir, e dirrek el ngarngii a llemeltir ra ungil lomangedmokl ra ureor mengmo sebechir 'l\nmekedmokl ra ikel belsechel a lak a urreor.\nAr bek 'l chad a ngarngii a llemeltir, el diak a klekekerous er ngii, ra chosisin 'l udoud el\nkirel a chosisin 'l urreor.\nAr bek 'l chad 'l oureor a ngarngii a llemeltir ra char el mortir mar chad ra blirir el kirel a\nureor el luruul er ngii, el ngii amo melemalt loyak a ungil blekeradal erar chad, e dirrek el\nmodak alsekum meng ngesonges mengmo sebechel mekedmokl ra delengcheklel .\nAr bek 'l chad a ngarngii a llemeltir 'l mo chedal a trade union mengmo sebecheklel 'l mekekar\na yosang er tir.\nLluich ma Ongeual Bades. (24)\nAr bek 'l chad a ngarngii a llemeltir 'l mo olengull, e dirrek el ngarngii a llemeltir ra\nmelemalt el temel a urreor ma ulengull 'l di ludeudel er ngii.\nLluich ma Ongeim 'l Bades. (25)\nAr bek 'l chad a ngarngii a llemeltir ra\ner tir ma kleblilir, el uldimukl er ngii\nlomengedmokl, e dirrek luldimukl er ngii\ntemellel a bedengel ma kedellel a bechil\nlemekedmok ra chelsel a klisichel.\nungil el delengehokl 'l ungil ra bedengir ma klechad\na gall ma bail ma blai ma ukeruul maikel rogui\na llemalt ra ngeseu ra lak a urreor ma secher ma\nma udelang maikel rogui 'l chelebuul el diak\nAr derir ar ngalk ma rengalk a ngarngii a llemeltir ra tokubetsu el ngeseu ma omengedmokl. A\nrogui el ngalk el mechel ra chelsel a chebechiil ma lak eng diosisiu a ngarngii a llemeltir\nraikal mla medung.\nLluich ma Ongelolem 'l Bades. (26)\nAr bek 'l chad a ngarngii a llemeltir 'l mora skuul. Ma skuul amo diak locheraol ra elementary",
            "Image": "8369c49a60d3075c1278fc593e7e1da3"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "school maikel uchul a omesuub. A elementary school a kirel leborngii a rogui el ngalk. A skuul\n'l mengedmokl ra sick ra chad amo mekedmokl 'l me sebechir ar chad el morngii maikel ngarbab el\nskuul meng dirrek el mo waisei el oltirakl ra duch ra chad.\nA rolel a chosisechakl amo mekedmokl el mo omekdubech ra klechad ra chad e dirrek el mo melalem\nra rengul a chad a omengull ra llemalt ma ilmokl rar chad. Nmgo mengedmokl ra klaodengei ma\nungil el blekeradel ra delongelel a beluu ma uchelir ar chad ma klechelid rar chad, e dirrek 'l\nmo mengedmokl a urrerel a United Nations 'l kirel a budech ra belulachad.\nAr demerir mar derrir ar ngalk a ngarngii a got el llemeltir el melilt ra skulel a ngelekir.\nLluich ma Ongeuid 'l Bades. (27)\nArbekl chad a ngarngii a llemeltir ra tekoi ra buai mengmo sebechir louspech a klalo el\nkeldmokl 'ra keldachelbai ma omesubel a science raikel lungil el mukubesch rengii.\nArbekl chad a ngarngii a llemeltir elmo mekekar ra klechad ma klalo eltuobed ra science ma\nomeluches ma zunga elngii a mirruul erngii.\nLluich ma Ongeai 'l Bades. (28)\nArbekl chad a ngarngii a llemeltir ra telbiil ra buai ma beluulechad eluchul ea ikakid el\nllemalt ma ilmokl el ngara chelsel tiang amo sebechel el mekedmokl.\nLluich ma Ongeliu 'l Bades (29)\nArbekl chad a ngarngii a ngerchelir ra beluu el sebechel el mekedmokl a okirullel a klechad\nertir.\nA chelsel a omengedmeklel aikal klisiech ma llemalt ear bekl chad amo moterkokl a ilmeklir ra\nllach loltirakl ra klaodengei ma omengull lkirel a llemalt ma ilmokl rar bebil rar chad edirrek\nloltirakl a melemalt el tekoi ra klechad ma buai ma klou lungil lomeruul ra mimokl ed\ndelengchokl.\nAikakid el llemalt ma ilmokl adiakel sebechel elmo mekedmokl lomtok ra belkul ma urrerel a\nUnited Nations.\nOkedel 'l Bades. (30)\nNgdiak a ngara chelsel tial declaration elmo medung lkmo a ngiidil beluu malechub eng\ncheldebechel malechub eng chad a sebechel el mengedmokl ra temellel a llemalt ma ilmokl el\ntelutk ra chelsel tiang.",
            "Image": "201b72d93bda89154e17b0bc93987b8c"
        }
    }
}

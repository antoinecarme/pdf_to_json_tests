{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469916,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KLOU EL SUBED RA LLEMALT RAR CHAD\nURRENGUUL\nAlewaisei ea klaolengei ra chemolt 'l omengull ma klaodengei ra\nulterkokl el llemalt 'l ngarngii ra rogui el chedal a klou 'l talungalk\nrar chad a uchelel a ilmokl ma llemalt ma budech ra belulachad,\nAlewaisei ea omengitel ma temellel aikal llemalt rar chad a mla\nmukdubech a mekngit el omeruul el uchul a kngtil a rengul a belulachad,\ne dirrek el ngii a mle uchul a okedmeklel a belulachad el uchul ear chad\na ngarngii er tir a ilmokl ra tegoi ma klemerang ma klisiich, e dirrek\nel mle uchul eng mekedmekl 'l kngmo a dakt ma klengerenger amo diak ra\nrengrir ar chad, a ikaikid amo moterkokl el kngmo ngii a got 'l klou a\nultutelel ra urrungulir ar dertal chad,\nAlewaisei eng kngmal klou a ultutelel a lebol llach a mengkar aikal\nllemalt melak lebol luchul ear chad lebol losiik a ngeseu 'l kirel a\nmekngit el omengedereder ma mekngit 'l omeruul,\nAlewaisei eng kngmal klou 'l ungil al borngii a omengedmokl 'l kirel a\nungil el delewill ra bek 'l beluu,\nAlewaisei ear chad ra United Nations a mla lmuut el kudmeklii ra charter\ner tir a klemerang er tir ra llemalt rar chad ma emengull ra ultutelel a\nchad ma diosisiu 'l llemalt rar sachal ma redil me tosiik a rolel a\nungil el delengchokl ma klou el ilmokl ra klechad,\nAlewaisei ea klou 'l klaodengei ra ikal llemalt ma ilmokl a klou a\nbelkul ra rolel omengedmeklel aikal tegoi.\nMechelechang ea\nGENERAL. ASSEMBLY\na ouchais el kngmo,\nTial SUBED ra LLEMALT rar chad a ngii a uchul a rogui lomengedmokl rar\nbek 'l chad ma bek 'l beluu, mar dertal chad ma bek 'l ondibel a diak\nlobes er tiang, mete mo cholisechakl e mengedmokl ra omengull 'l kirel\naikal llemalt ma ilmokl meng mo sebechel 'l mo ungil mukdubech ra reng\nra dertal beluu ma bek 'l beluu, mengmo sebechel leberk a klaodengei ma\nomengull er ngii era chelsel a rengrir ar bek 'l chad ra bek 'l beluu\nmalechub e ngikel beluu 'l ngara eungir.\nGot 'l Bades. (1)\nA rogui 'l chad el mechell a ngarngii a ilmokl er tir ra diosisiu el\nllemalt. Ngarngii er tir a uldesuir mete mo meruul el mo rar bebil lokiu\na ungil 'l omeruul ra klauchad.\nOngerul Bades. (2)\nAr bek 'l chad a ngarngii a llemeltir ra ikal mla medung 'l ilmokl ma\nllemalt, 'l diak a ngodech lolkebai er tir, 'l ua uchelel a chad, ma",
            "Image": "2750dbc82c7dc83e3527c61d69d86372"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "iro, ma klechad, ma klaodengei ra tegoi, ma uldesuel, ma belual, ma\nklalou, ma klechelid, ma blekerdelel a cherellel.\nE dirrek el diak lebol uchul ea chad a choriid aikang el dimle uchul a\ntegoi ra buai 'l lengarngii malechub eng belulachad er ngii, al dokurits\nma lak eng diosisiu, malechub engdi ngodech el blekeradel ra beluu.\nOngedel Bades. (3)\nAr bek 'l chad a ngarngii a llemeltir ra klengar, ma ilmokl, ma budech\nra klechad er tir.\nOngeual Bades. (4)\nNgdiak a chad 'l mo sibai malechub engmo meruul a urrerel a sibai; ma\nrolel a siobai ra oterullel ma ocheral ar sibai amo mekull.\nOngeim 'l Bades. (5)\nNgdiak a chad 'l mo mukcharm malechub engmo obals ra meringel 'l omeruul\nel ngii a diak el kirel el mora chad.\nOngelolem 'l Bades. (6)\nAr bek 'l chad a morngii a llemeltir ra klechad ra medal a llach ra\nngidil bashio.\nOngeuid 'l Bades. (7)\nA rogui 'l chad a diosisiu a klisichir ra medal a llach mete me mekegar\nra llach el dimo chosisiu a omengkar el mor tir. Ma rogui 'l chad a\ndiosisiu a llemeltir mete mo mekegar el diosisiu a blekerdelir alsekum\ntial subed a ngarngii a metemall er ngii.\nOngeai 'l Bades. (8)\nAr bek 'l chad a ngarngii a llemeltir ra mesisiich 'l chosobel ra ungil\ne meduch 'l ondibel ra kerrekeriil raikel omeruul el melemall a\nultebechel el llemeltel 'l mloterkokl ra ngarhab el telbiil ra buai ma\nllach.\nOngetiu 'l Bades. (9)\nNgdiak a chad el ngidil mudechem ra di diak a uchul, melechub eng\nmechesimer, malechub eng modik ra beluu.\nOngetruich 'l Bades. (10)\nAr bek 'l chad a ngarngii a llemeltir el mukerrekeriil ra chemolt e\nmelemalt el kerrekeriil ra blekerdelel a llemeltel ma ngerchelel ma\nngidil chongasech el lemletutakl er ngii.\nOngetruich ma Tal Bades. (11)\nAr bek 'l chad 'l mongasech ra klengit a ngarngii a llemeltel ra uldasu\nel kngmo ngii a klikiid 'l dimrekngmo al meketiit el mekngit ra\nkerrekeriil el ngii el kerrekeriil a tilobed er ngii aikel rogui",
            "Image": "f70289e0e8a33260727c73bf294dad46"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "lekedmeklel a chosebelel.\nNgdiak a chad el meketiit el mekngit ra tellemall el dilubech malechub\neng omeruul el milechoit alsekum aikang a diak lecholt el kngmo ngii a\nklengit ra beluu malechub eng klengit ra belulachad er sel taem ral\nmekedmokl tial klengit. Ng dirrek 'l diak a bals 'l mora chad 'l mo\nchobereod er sel ungil 'l blals er sel taem ra meruul a klengit.\nOngtruich ma Ongedel Bades. (12)\nNgdiak a chad 'l mo mechesengsang ra diak a uchul 'l omeruul 'l melemall\nra budech er ngii ma telungalk er ngii ma blil ma telbilel, e dirrek el\ndiak amo melemall ra ngklel ma chisel. Ar bek 'l chad a ngarngii a\nllemeltir el mo mekekar ra llach raikal omeruul.\nOngetruich ma Ongedel Bodes. (13)\nAr bek 'l chad a ngarngii a llemeltir ra omerael ma delengchokl ra\nchelsel a bek 'l heluu.\nAr bek 'l chad a ngarngii a llemeltir el tuobed ra ngidil belun\nluldimukl er ngii a belurir, e dirrek el ngarngii a llemeltir lelmuut 'l\nme remei.\nOngetruich ma Ongeual Bades. (14)\nAr bek 'l chad a ngarngii a llemeltir 'l mo chosiik e ouspech a ngeseu\nra chosebechakl ra ngodech el beluu al ngarngii a mekagit 'l omeruul el\nme bedul ngii.\nTial llemalt a diak a mouspech er ngii alsekum a mekngit 'l omeruul a\nkltiit el diak el telemellel a buai malechub e ngeko meruul el ngodech\nra belkul ma ultebechel tegoi ra United Nations.\nOngetruich ma Ongeim 'l Bades. (15)\nAr bek 'l chad a ngarngii a llemeltir 'l mo oubeluu.\nNgdiak a chad 'l mo mengai er ngii ra diak a uchul tegoi a llemeltel 'l\noubelum malechub eng llemeltel meledech ra belual.\nOngetruich ma Ongelolem 'l Bades. (16)\nAr meklou el sachal ma redil a ngarngii a llemeltir 'l me bechiil el\ndiak amo elekebai er tir elua uchelel a chad ma belual a chad ma edul a\nchad, mengmo sebechir el kudmeklii a telungalk er tir.\nA chemechiil adi mekedmokl alsekum meng sorir tirkel chad 'l mo bechiil.\nA telungalk a ultebechel el ngii a got 'l ondibel ra buai meng morngii a\nllemeltel 'l lebol longkar er ngii a buai ma beluu.\nOngetruich ma Ongeuid 'l Bades. (17)\nAr bek 'l chad a ngarngii a llemeltir 'l mo ouklalou el di tiltang\nmalechub ete teloi ra kuk bebil rar chad.",
            "Image": "4bf15ae75fd66faac05fe198a22b314a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ngdiak a chad 'l mo mengai a kloklel era di diak a uchul.\nOngetruich ma Ongeai 'l Bades. (18)\nAr bek 'l chad a ngarngii a llemeltir ra ilmokl ra uldasu ma klechelid;\ntial llemalt a uldimukl er ngli a ilmokl ra chad el melodech ra chedul\nma klemerang a dil ngii el tang malechub engara tara cheldebechel ra\nbuai eng diungil, mengme sebechel lolecholt ra chedul malechub eng\nklemerang loyak a chosisechakl ma omeruul ma omengull.\nOngetruich mo Ongetin 'l Bodes. (19)\nAr bek 'l chad a ngarngii a ilmokl er\nilmokl a uldimukl er ngii a ilmokl ra\nilmokl ra uldasu el diak amo melemall\nma chais el diak a ngodech el ngerang\ntir ra uldasu ma omelegoi; tial\noldechel a chedul a chad, ma\ner ngii ma skel ma ngeul a uldasu\nlokebir.\nOngelluich 'l Bades. (20)\nAr bek 'l chad a ngarngii a llemeltir ra ilmokl 'l chelelakl 'l\ncheldebechel malechub eng ondibel.\nNgdiak a chad el morimel 'l mo chedal a ngidil cheldebechel.\nLluich ma Tal Bades. (21)\nAr bek 'l chad a ngarngii a llemeltir el mo chedal a government (amt) er\ntu a dil tir el tang malechub eng ngarngii a rumtechei er tir.\nAr bek 'l chad a ngarngii a llemeltir louspech a klalou ra belurir.\nA rengrir ar chad amo uchelel a klisiich ra amt; e tiang a uldimukl er\nngii a rengrir ar chad el mo chemolt ra senkyo e lokiu a diosisiu el\nklisich ra senkyo rar chad 'l mo mekedmokl leyak a berrotel 'l omelilt\nmalechub eng uaitiang a blekerdelel el senkyo.\nLluich ma Ongerul Bades. (22)\nAr bek 'l chad, el chad ra buai, a ngarngii a llemeltir ra social\nsecurity meng ngarngii a blingelir ra ungil lomengedmekl ra belurir ma\nbeluu ra belulachad raikel mo uchul a rolel a keizai ma siukank el uchul\na okerullel a klechad er tir.\nLluich ma Ongedel Bades. (23)\nAr bek 'l chad a ngarngii a llemeltir el mo oureor, e ngarngii a\nllemeltir el mo melilt a urerir, e dirrek el ngarngii a llemeltir ra\nungil lomangedmokl ra ureor mengmo sebechir 'l mekedmokl ra ikel\nbelsechel a lak a urreor.\nAr bek 'l chad a ngarngii a llemeltir, el diak a klekekerous er ngii, ra\nchosisin 'l udoud el kirel a chosisin 'l urreor.\nAr bek 'l chad 'l oureor a ngarngii a llemeltir ra char el mortir mar\nchad ra blirir el kirel a ureor el luruul er ngii, el ngii amo melemalt\nloyak a ungil blekeradal erar chad, e dirrek el modak alsekum meng\nngesonges mengmo sebechel mekedmokl ra delengcheklel .",
            "Image": "55b48ba141cd1ae988fdde71c1991f62"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ar bek 'l chad a ngarngii a llemeltir 'l mo chedal a trade union mengmo\nsebecheklel 'l mekekar a yosang er tir.\nLluich ma Ongeual Bades. (24)\nAr bek 'l chad a ngarngii a llemeltir 'l mo olengull, e dirrek el\nngarngii a llemeltir ra melemalt el temel a urreor ma ulengull 'l di\nludeudel er ngii.\nLluich ma Ongeim 'l Bades. (25)\nAr bek 'l chad a ngarngii a llemeltir ra ungil el delengehokl 'l ungil\nra bedengir ma klechad er tir ma kleblilir, el uldimukl er ngii a gall\nma bail ma blai ma ukeruul maikel rogui lomengedmokl, e dirrek luldimukl\ner ngii a llemalt ra ngeseu ra lak a urreor ma secher ma temellel a\nbedengel ma kedellel a bechil ma udelang maikel rogui 'l chelebuul el\ndiak lemekedmok ra chelsel a klisichel.\nAr derir ar ngalk ma rengalk a ngarngii a llemeltir ra tokubetsu el\nngeseu ma omengedmokl. A rogui el ngalk el mechel ra chelsel a\nchebechiil ma lak eng diosisiu a ngarngii a llemeltir raikal mla medung.\nLluich ma Ongelolem 'l Bades. (26)\nAr bek 'l chad a ngarngii a llemeltir 'l mora skuul. Ma skuul amo diak\nlocheraol ra elementary school maikel uchul a omesuub. A elementary\nschool a kirel leborngii a rogui el ngalk. A skuul 'l mengedmokl ra sick\nra chad amo mekedmokl 'l me sebechir ar chad el morngii maikel ngarbab\nel skuul meng dirrek el mo waisei el oltirakl ra duch ra chad.\nA rolel a chosisechakl amo mekedmokl el mo omekdubech ra klechad ra chad\ne dirrek el mo melalem ra rengul a chad a omengull ra llemalt ma ilmokl\nrar chad. Nmgo mengedmokl ra klaodengei ma ungil el blekeradel ra\ndelongelel a beluu ma uchelir ar chad ma klechelid rar chad, e dirrek 'l\nmo mengedmokl a urrerel a United Nations 'l kirel a budech ra\nbelulachad.\nAr demerir mar derrir ar ngalk a ngarngii a got el llemeltir el melilt\nra skulel a ngelekir.\nLluich ma Ongeuid 'l Bades. (27)\nArbekl chad a ngarngii a llemeltir ra tekoi ra buai mengmo sebechir\nlouspech a klalo el keldmokl 'ra keldachelbai ma omesubel a science\nraikel lungil el mukubesch rengii.\nArbekl chad a ngarngii a llemeltir elmo mekekar ra klechad ma klalo\neltuobed ra science ma omeluches ma zunga elngii a mirruul erngii.\nLluich ma Ongeai 'l Bades. (28)\nArbekl chad a ngarngii a llemeltir ra telbiil ra buai ma beluulechad\neluchul ea ikakid el llemalt ma ilmokl el ngara chelsel tiang amo\nsebechel el mekedmokl.\nLluich ma Ongeliu 'l Bades (29)",
            "Image": "0378c2a7717b105b59613306cf5ef6c6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arbekl chad a ngarngii a ngerchelir ra beluu el sebechel el mekedmokl a\nokirullel a klechad ertir.\nA chelsel a omengedmeklel aikal klisiech ma llemalt ear bekl chad amo\nmoterkokl a ilmeklir ra llach loltirakl ra klaodengei ma omengull lkirel\na llemalt ma ilmokl rar bebil rar chad edirrek loltirakl a melemalt el\ntekoi ra klechad ma buai ma klou lungil lomeruul ra mimokl ed\ndelengchokl.\nAikakid el llemalt ma ilmokl adiakel sebechel elmo mekedmokl lomtok ra\nbelkul ma urrerel a United Nations.\nOkedel 'l Bades. (30)\nNgdiak a ngara chelsel tial declaration elmo medung lkmo a ngiidil beluu\nmalechub eng cheldebechel malechub eng chad a sebechel el mengedmokl ra\ntemellel a llemalt ma ilmokl el telutk ra chelsel tiang.",
            "Image": "48575c49cefc1d8cbf5e5d29e4ff35ec"
        }
    }
}

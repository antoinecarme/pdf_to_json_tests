{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467926,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "LAWA RARABA NI DODONU NI LEWENIVANUA\nEna 10 ni Tiseba 1948, a vakadonuya qai kacivaka na Vale ni Bose Levu\nni Matabose Levu kei vuravura na Lawa Raraba ni Dodonu ni Lewenivanua.\nSa volai tiko yani oqo na lewe ni Lawa. Ena toqai ena itukutuku ni\nveigauna na lawa oqo, ni vakadonui oti, era uqeti sara na lewe ni\nMatabose mera kucivaka ra qai \u201craica me kaburaki, vakaraitaki, wiliki\nqai vakamacalataki, vakauasivi e veikoronivuli kei na veitabana cava\ntale ni vuli. Me kua sara ni caka oqo ena dela ni veivakaduiduitaki ena\nvuku ni itutu vakapolitiki ni dua na vanua se vanua tu vakataki koya se\nvanua qali.\u201d\nIKAU\nNi yavu ni galala, lewa dodonu kei na sautu ena vuravura na noda\nvakadinata ni dodonu mera dokai mera raici tale ga vakatautauvata na\nlewe kece ga ni vuvale kawatamata,\nNi na tubu na itovo vakadomobula e sokanu kina na lewaeloma ni\nkawatamata ke\nvakawaleni qai\nka levu duadua\nmarautaka kina\nvakabauta vaka\nbeci na dodonu ni kawatamata kei na kena vakatakilai ni\nera nuitaka tu na lewenivanua na vuravura era na\nna tamata yadua na galala ni vosa kei na galala ni\nkina na galala mai na rere kei na leqa,\nNi dodonu me taqomaki vinaka ena lawa na dodonu ni lewenivanua, me kua\nkina ni vakasaurarataki na tamata ena nodra vaqara bula mera saqata na\nveiliutaki e voravora qai ca,\nNi bibi me sagai mera veimaliwai vinaka na veimatanitu,\nNira sa vakadeitaka na lewe ni Matabose Levu kei Vuravura ena kena\nLawatu na nodra vakabauta na dodonu ni lewenivanua me dokai qai kilai na\nyaga ni tamata yadua, ni tautauvata vinaka nodrau dodonu na tagane kei\nna yalewa ra qai nakita dei mera vakabulabulataka na toso vakaitikotiko\nkei na vueti cake ni ivakatagedegede ni bula mera galala kina vakalevu,\nNira sa yalataka na matanitu era lewe ni Matabose mera na saga ena\nveitokoni ni\nMatabose Levu kei Vuravura mera vakabulabulataka na dokai kei na muri ni\ndodonu raraba ni lewenivanua kei na galala ni tamata yadua,\nNi rui bibi me matata vinaka vei keda kece na dodonu kei na galala oqo\nme vakayacori rawa kina na vosa ni yalayala oqo,\nO koya gona\nE kacivaka kina\nNA VALE NI BOSE LEVU\nNA LAWA RARABA NI DODONU NI LEWENIVANUA oqo e dodonu mera na saga\nvakatautauvata kece sara na veimatatamata kei na veimatanitu mera kila",
            "Image": "25431b4ef4a9e6b3a6ca2f8ef4b1d665"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ra qai nanuma deivaki na kena lewenivanua yadua kei na veitikotiko kece\nsara. Mera na saga mera vakavulica ena kena totaki na dokai ni dodonu\nkei na galala kece oqo kei na nodra saga tiko vakalailai me kilai qai\nmuri vakararaba, vakavinaka, ena dua na matanitu me tete ina veimatanitu\nena kedra maliwa na vanua tu vakataki ira kei na vanua qali.\nTikina e 1.\nEra sucu ena galala na tamata yadua, era tautauvata ena nodra dokai kei\nna nodra dodonu. E tiko na nodra vakasama kei na nodra lewaeloma, sa\ndodonu mera veidokadokai ena yalo ni veitacini.\nTikina e 2.\nNa tamata kece e nodra na dodonu kei na galala e tukuni tiko ena Lawa\noqo, e sega ni dua me vakaduiduitaki ena vuku beka ni kawa, roka ni\nkuliniyago, tagane se yalewa, vosa, lotu, nanuma vakapolitiki se nanuma\ncava tale, vanua se itikotiko e cavutu mai kina, iyau, sucu se itutu\ncava tale.\nMe kua tale ga ni vakaduiduitaki e dua ena vuku ni matanitu se vanua e\ncavutu mai kina, ena vakasama beka vakapolitiki, vakaiyalayala se itutu\nena vuravura, se mani vanua tu vakataki koya, vanua qali, koloni, se\nitutu cava ga.\nTikina e 3.\nNa tamata kece e dodonu me bula, me galala, me taqomaki tale ga.\nTikina e 4.\nMe kua ni dua me bobula se vakabobulataki; e vakatabui na bobula kei na\nveivakabobulataki ena kena mataqali kece sara.\nTikina e 5.\nMe kua ni dua e vakararawataki, se vakacacani, me caka vua se totogitaki\nena itovo e sega ni vakatamata, e veivakalolomataki.\nTikina e 6.\nNa tamata kece e dodonu me raici vakatautauvata ena liga ni lawa.\nTikina e 7.\nE tautauvata kece na tamata ena liga ni lawa, mera taqomaki kece tale ga\nena lawa, me kua ni dua me vakaduiduitaki. Na tamata kece e sega ni\ndodonu me vakaduiduitaki ena vuku ni dua na tiki ni Lawa oqo se me\nuqeti me vakaduiduitaki.\nTikina e 8.\nE nodra dodonu na tamata kece me rogoci vinaka na nodra kisi ena dua na\nmataveilewai cicivaki vinaka ena nona matanitu kevaka e beci na nona\ndodonu e maroroi tu ena lawatu se ena lawa.\nTikina e 9.",
            "Image": "eded700014a17c1dcbfae1059d4dce5f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Me kua ni dua e vesu, qaqauraki, se me lesavi vakailoa\nTikina e 10.\nE dodonu ni tamata kece me rogoci vakatautauvata, vakadodonu, ena\nmataveilewai e tu vakataki koya qai sega ni veitovaki me macala kina na\nnonu dodonu kei na ka me cakava ena cala e beitaki kina.\nTikina e 11.\nE dodonu ni tamata kece e beitaki ena dua ena cala me nanumi ni sega. ni\ncala me yacova ni sa qai vakacalai dina ena lawa ena veilewai a\nvakatarai kina me valataka na nona kisi.\nMe kua ni dua e beitaki ena cala ena vuku ni ka e cakava se sega ni\ncakava kevaka e sega ni wili me cala ena lawa ni vanua se lawa ni\nvuravura ena gauna se cala kina, me kua tale ga ni tau vua na itotogi\nbibi cake mai na itotogi se vakamuri tiko ena gauna e cala kina.\nTikina e 12.\nMe kua ni dua e vakasaurarataki me baleta na nona bula, vuvale,\nitikotiko, se ivola, se me beci o koya kei na kena irogorogo. E dodonu\nni tamata kece me taqomaki ena lawa mai na cakacaka se veivakacacani\nvaka oqo.\nTikina e 13.\nE dodonu ni tamata kece me veitosoyaki qai vakaitikotiko ena loma ni\nnona vanua.\nE dodonu ni tamata kece me biuta na vanua cava ga, wili kina na nona\nvanua, se me lesu i nona vanua dina.\nTikina e 14.\nE dodonu ni tamata kece me saga qai marautaka nona kerea me bula ena dua\nna vanua me kua kina ni vakatotogani.\nMe kua ni vakayagataki na dodonu oqo kevaka e vakacacani ena vuku ni\nbasulawa e sega ni yavutaki vakapolitiki se ena vuku ni cakacaka e\nveicalati kei na inaki kei na vakasama ni Matabose Levu kei Vuravura.\nTikina e 15.\nE dodonu ni tamata kece me lewe ni dua na vanua.\nMe kua ni dua e vakasaurarataki me kua ni tiko ena nona vanua se me\nveisautaka na vanua e sa volai kina.\nTikina e 16.\nE dodonu ni tagane kei na yalewa sa tamatabula, veitalia na nodra kawa,\nvanua se lotu, mera vakamau ra qai tauyavutaka nodra vuvale. E dodonu me\ntautauvata tiko ga na nodra dodonu nira vakamau, ni vakamau oti kei na\ngauna ni sere.",
            "Image": "d5baba79da34e96feecb4488f8bedb07"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Me rau qai vakamau ga e lewe rua ke rau vinakata rau qai vakadonuya\nruarua.\nE yavu dina qai yavu dodonu ga ni bula vakaitikotiko na vuvale, sa\ndodonu kina me taqomaka na vuvale na vanua kei na matanitu.\nTikina e 17.\nE dodonu ni tamata kece me taukena na iyau, me nona ga se taukena vata\nkei na so tale.\nMe kua ni dua e kovei vua na nona iyau.\nTikina e 18.\nE nona dodonu na tamata kece na galala ni vakasama, lewaeloma kei na\nlotu; e okati ena dodonu oqo na galala me veisautaka na nona lotu se\nvakabauta, kei na galala me vakaraitaka na nona lotu se vakabauta ena\nnona veivakavulici, vakaitovotaka, sokalou qai vakamuria, se cakava\nduadua sc cakava vata kei ira tale e so, ena matanalevu se cakava\nvakataki koya.\nTikina e 19.\nE dodonu ni tamata kece na galala me vakamacala se soli vakasama; wili\nena dodonu oqo na galala me tukuna nona nanuma qai sega ni vakacacani.\nMe vakasaqara tale ga, ciqoma, tukuna na itukutuku kei na vakasama ena\ntabana ni itukutuku cava se vanua cava ga e tiko kina.\nTikina e 20.\nE dodonu ni tamata kece na galala me soqovata qai veimaliwai ena\nvakacegu.\nMe kua ni vakasaurarataki e dua me lewe ni dua na isoqosoqo.\nTikina e 21.\nE dodonu ni tamata kece me vakaitavi ena matanitu ni nona vanua, se\nvakaitavi sara ga kina se ena vukudra na mata a digitaka ena galala.\nE dodonu ni tamata kece me vakayagataka vakatautauvata na veiqaravi ni\nmatanitu.\nNa lewa ni matanitu me yavutaki ena nodra lewa na lewenivanua; e tau na\nnodra lewa ena veidigidigi me dau caka vagauna, vakadodonu tale ga. Me\ndolavi raraba qai vakatautauvata na veidigidigi ena nodra digidigi lo se\ndua na ivakarau ni digidigi vaka oya ena galala.\nTikina e 22.\nNa tamata kece, ni lewe ni dua na itikotiko, e nodra dodonu me taqomaki\nena vanua e tiko kina, me soli tale ga vei ira, ena sasaga ni nodra\nmatanitu se ena nodra veitokoni na veimatanitu me salavata kei na\nituvatuva kei na iyau ni matanitu yadua, na nodra dodonu vakailavo,\nvakaitikotiko, vakavanua. E bibi na dodonu oqo ena vuku ni nodra dokai\nkei na vakavinakataki ni nodra itovo.",
            "Image": "03c112f7021e0e185a19e1c08ff8d1f5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tikina e 23.\nE dodonu ni tamata kece me cakacaka, me lewa nona cakacaka, me vinaka\nqai caka vakadodonu na kena isau kei na ivakarau ni cakacaka, me\ntaqomaki tale ga mai na sega ni cakacaka.\nE dodonu ni tamata kece me saumi vakadodonu ena cakacaka e cakava, me\nkua na veivakaduiduitaki.\nE dodonu ni tamata kece e cakacaka me dodonu qai vinaka na kena isau me\nratou bula vinaka kina, me dokai tale ga kina o koya kei na nonu vuvale,\nme qai tokoni, ke gadrevi, ena sala ni veivuke rale e so\nE dodonu ni tamata kece me vakaduria se lewena na unioni me taqomaki\nkina.\nTikina e 24.\nE dodonu ni tamata kece me vakacegu, me gade me veirauti tale ga nona\ngauna ni cakacaka qai saumi ena nona gauna ni gade vakayabaki.\nTikina e 25.\nE dodonu ni tamata kece me vinaka na nona ivakarau ni bula me bula kina\no koya kei na nona vuvale, bau kina na kakana, isulu, vale, veiqaravi\nvakavuniwai kei na ka ni veivuke tale vaka oya, na dodonu tale ga me\nvukei ke sega nona cakacaka, tauvimate, vakaleqai na yagona, mate o\nwatina, qase, se dua tale na leqa e sega ni cakava rawa kina e dua na\nka.\nE dodonu mera qaravi vinaka ra qai vukei na tina kei na luvedra. Se sucu\nna gone ena loma ni vakamau se sega, e dodonu mera na vukei tiko ga\nvakatautauvata.\nTikina e 26.\nE dodonu ni tamata kece me vuli. Me kua ni saumi na vuli, vakabibi mada\nga ena paraimari, ena cala tale ga ke ra sega ni vuli no gone era tiko\nena yabaki ni bula ni paraimari. Me na tiko vakarawarawa na vulitara kei\nna vulitorocake. Me na dola tale ga na vulitorocake vei ira kece era\nyacova.\nMe vagolei na vuli ena kena bucini na itovo vinaka kece, me vaqaqacotaki\ntale ga na dokai ni dodonu ni lewenivanua kei na galala yadua. Me\nvakabulabulataka na vuli na veikilai, veivosovosoti kei na veiwekani\nvakamatanitu, vakamatatamata, se vakamatalotu, me qai vamuria na\ncakacaka ni tiko veisaututaki ni Matabose Levu kei Vuravura\nE nodra dodonu na itubutubu mera digia na vuli mera vuli kina na\nluvedra.\nTikina e 27.\nE dodonu ni tamata kece me vakaitavi kevaka e vinakata ena itovo ni bula\nni nona vanua, me marautaka na droini, ivakatagi kei na veika vaka oya,\nme vakaitavi tale ga ena sasaga vakasaenisi, me vakila tale ga na kena",
            "Image": "47e22278a2b6800be285d4b304268c29"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "yaga.\nE dodonu ni tamata kece me taqomaki na yacana kei na ka e cakava ena\nsaenisi, volavola, se droini.\nTikina e 28.\nE dodonu ni tamata kece me lewe ni itikotiko e tuvanaki maqosa ena nona\nvanua se vanua tani me muri kina vakavinaka na dodonu kei na galala e\nvirikotori ena Lawa oqo.\nTikina e 29.\nNa tamata kece e tiko na nona itavi ina nona itikotiko me vakavinakataka\nkina na nona itovo.\nNi muria e dua na nona dodonu kei na nona galala, me na yalani kece\nvakatautauvata ena lawa, ni kilai qai dokai tale ga na nodra dodonu kei\nna galala tale na so, kei na kena vinakati me muri na itovo e vinaka, na\nitovo e yaga raraba, me tiko vinaka kina na noda itikotiko\nvakademokarasi.\n[?]\nTikina e 30.\nMe kua ni vakadewa e dua na ka ena Lawa Raraba oqo me nanuma kina e dua\nna Matanitu, ilawalawa, se tamata ni solia na dodonu me vakaitavi se\ncakava e dua na ka me vakaleqa kina na dodonu kei na galala era\nvirikotori e ke.",
            "Image": "881bdc78a78df7f56d39dc27511cf473"
        }
    }
}

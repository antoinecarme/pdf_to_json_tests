{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468028,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "LAWA RARABA NI DODONU NI LEWENIVANUA\nEna 10 ni Tiseba 1948, a vakadonuya qai kacivaka na Vale ni Bose Levu ni Matabose Levu\nkei vuravura na Lawa Raraba ni Dodonu ni Lewenivanua. Sa volai tiko yani oqo na lewe ni\nLawa. Ena toqai ena itukutuku ni veigauna na lawa oqo, ni vakadonui oti, era uqeti sara\nna lewe ni Matabose mera kucivaka ra qai \u201craica me kaburaki, vakaraitaki, wiliki qai\nvakamacalataki, vakauasivi e veikoronivuli kei na veitabana cava tale ni vuli. Me kua\nsara ni caka oqo ena dela ni veivakaduiduitaki ena vuku ni itutu vakapolitiki ni dua na\nvanua se vanua tu vakataki koya se vanua qali.\u201d\nIKAU\nNi yavu ni galala, lewa dodonu kei na sautu ena vuravura na noda vakadinata ni dodonu\nmera dokai mera raici tale ga vakatautauvata na lewe kece ga ni vuvale kawatamata,\nNi na tubu na itovo vakadomobula e sokanu kina na lewaeloma ni kawatamata ke\nvakawaleni qai beci na dodonu ni kawatamata kei na kena vakatakilai ni ka levu duadua\nera nuitaka tu na lewenivanua na vuravura era na marautaka kina na tamata yadua na\ngalala ni vosa kei na galala ni vakabauta vaka kina na galala mai na rere kei na leqa,\nNi dodonu me taqomaki vinaka ena lawa na dodonu ni lewenivanua, me kua kina ni\nvakasaurarataki na tamata ena nodra vaqara bula mera saqata na veiliutaki e voravora\nqai ca,\nNi bibi me sagai mera veimaliwai vinaka na veimatanitu,\nNira sa vakadeitaka na lewe ni Matabose Levu kei Vuravura ena kena Lawatu na nodra\nvakabauta na dodonu ni lewenivanua me dokai qai kilai na yaga ni tamata yadua, ni\ntautauvata vinaka nodrau dodonu na tagane kei na yalewa ra qai nakita dei mera\nvakabulabulataka na toso vakaitikotiko kei na vueti cake ni ivakatagedegede ni bula\nmera galala kina vakalevu,\nNira sa yalataka na matanitu era lewe ni Matabose mera na saga ena veitokoni ni\nMatabose Levu kei Vuravura mera vakabulabulataka na dokai kei na muri ni dodonu raraba\nni lewenivanua kei na galala ni tamata yadua,\nNi rui bibi me matata vinaka vei keda kece na dodonu kei na galala oqo me vakayacori\nrawa kina na vosa ni yalayala oqo,\nO koya gona\nE kacivaka kina\nNA VALE NI BOSE LEVU\nNA LAWA RARABA NI DODONU NI LEWENIVANUA oqo e dodonu mera na saga vakatautauvata kece\nsara na veimatatamata kei na veimatanitu mera kila ra qai nanuma deivaki na kena\nlewenivanua yadua kei na veitikotiko kece sara. Mera na saga mera vakavulica ena kena\ntotaki na dokai ni dodonu kei na galala kece oqo kei na nodra saga tiko vakalailai me\nkilai qai muri vakararaba, vakavinaka, ena dua na matanitu me tete ina veimatanitu ena\nkedra maliwa na vanua tu vakataki ira kei na vanua qali.\nTikina e 1.",
            "Image": "06a807215feac3fe8c9ad50c87b2cbba"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Era sucu ena galala na tamata yadua, era tautauvata ena nodra dokai kei na nodra\ndodonu. E tiko na nodra vakasama kei na nodra lewaeloma, sa dodonu mera veidokadokai\nena yalo ni veitacini.\nTikina e 2.\nNa tamata kece e nodra na dodonu kei na galala e tukuni tiko ena Lawa oqo, e sega ni\ndua me vakaduiduitaki ena vuku beka ni kawa, roka ni kuliniyago, tagane se yalewa,\nvosa, lotu, nanuma vakapolitiki se nanuma cava tale, vanua se itikotiko e cavutu mai\nkina, iyau, sucu se itutu cava tale.\nMe kua tale ga ni vakaduiduitaki e dua ena vuku ni matanitu se vanua e cavutu mai kina,\nena vakasama beka vakapolitiki, vakaiyalayala se itutu ena vuravura, se mani vanua tu\nvakataki koya, vanua qali, koloni, se itutu cava ga.\nTikina e 3.\nNa tamata kece e dodonu me bula, me galala, me taqomaki tale ga.\nTikina e 4.\nMe kua ni dua me bobula se vakabobulataki; e vakatabui na bobula kei na\nveivakabobulataki ena kena mataqali kece sara.\nTikina e 5.\nMe kua ni dua e vakararawataki, se vakacacani, me caka vua se totogitaki ena itovo e\nsega ni vakatamata, e veivakalolomataki.\nTikina e 6.\nNa tamata kece e dodonu me raici vakatautauvata ena liga ni lawa.\nTikina e 7.\nE tautauvata kece na tamata ena liga ni lawa, mera taqomaki kece tale ga ena lawa, me\nkua ni dua me vakaduiduitaki. Na tamata kece e sega ni dodonu me vakaduiduitaki ena\nvuku ni dua na tiki ni Lawa oqo se me uqeti me vakaduiduitaki.\nTikina e 8.\nE nodra dodonu na tamata kece me rogoci vinaka na nodra kisi ena dua na mataveilewai\ncicivaki vinaka ena nona matanitu kevaka e beci na nona dodonu e maroroi tu ena lawatu\nse ena lawa.\nTikina e 9.\nMe kua ni dua e vesu, qaqauraki, se me lesavi vakailoa\nTikina e 10.\nE dodonu ni tamata kece me rogoci vakatautauvata, vakadodonu, ena mataveilewai e tu\nvakataki koya qai sega ni veitovaki me macala kina na nonu dodonu kei na ka me cakava\nena cala e beitaki kina.\nTikina e 11.",
            "Image": "ba8b974498aaa70fe7a5ce84d34146fc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "E dodonu ni tamata kece e beitaki ena dua ena cala me nanumi ni sega. ni cala me yacova\nni sa qai vakacalai dina ena lawa ena veilewai a vakatarai kina me valataka na nona\nkisi.\nMe kua ni dua e beitaki ena cala ena vuku ni ka e cakava se sega ni cakava kevaka e\nsega ni wili me cala ena lawa ni vanua se lawa ni vuravura ena gauna se cala kina, me\nkua tale ga ni tau vua na itotogi bibi cake mai na itotogi se vakamuri tiko ena gauna e\ncala kina.\nTikina e 12.\nMe kua ni dua e vakasaurarataki me baleta na nona bula, vuvale, itikotiko, se ivola,\nse me beci o koya kei na kena irogorogo. E dodonu ni tamata kece me taqomaki ena lawa\nmai na cakacaka se veivakacacani vaka oqo.\nTikina e 13.\nE dodonu ni tamata kece me veitosoyaki qai vakaitikotiko ena loma ni nona vanua.\nE dodonu ni tamata kece me biuta na vanua cava ga, wili kina na nona vanua, se me lesu\ni nona vanua dina.\nTikina e 14.\nE dodonu ni tamata kece me saga qai marautaka nona kerea me bula ena dua na vanua me\nkua kina ni vakatotogani.\nMe kua ni vakayagataki na dodonu oqo kevaka e vakacacani ena vuku ni basulawa e sega ni\nyavutaki vakapolitiki se ena vuku ni cakacaka e veicalati kei na inaki kei na vakasama\nni Matabose Levu kei Vuravura.\nTikina e 15.\nE dodonu ni tamata kece me lewe ni dua na vanua.\nMe kua ni dua e vakasaurarataki me kua ni tiko ena nona vanua se me veisautaka na vanua\ne sa volai kina.\nTikina e 16.\nE dodonu ni tagane kei na yalewa sa tamatabula, veitalia na nodra kawa, vanua se lotu,\nmera vakamau ra qai tauyavutaka nodra vuvale. E dodonu me tautauvata tiko ga na nodra\ndodonu nira vakamau, ni vakamau oti kei na gauna ni sere.\nMe rau qai vakamau ga e lewe rua ke rau vinakata rau qai vakadonuya ruarua.\nE yavu dina qai yavu dodonu ga ni bula vakaitikotiko na vuvale, sa dodonu kina me\ntaqomaka na vuvale na vanua kei na matanitu.\nTikina e 17.\nE dodonu ni tamata kece me taukena na iyau, me nona ga se taukena vata kei na so tale.\nMe kua ni dua e kovei vua na nona iyau.\nTikina e 18.",
            "Image": "1440a582f71d24c9c7711cfb0351e250"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "E nona dodonu na tamata kece na galala ni vakasama, lewaeloma\ndodonu oqo na galala me veisautaka na nona lotu se vakabauta,\nvakaraitaka na nona lotu se vakabauta ena nona veivakavulici,\nqai vakamuria, se cakava duadua sc cakava vata kei ira tale e\ncakava vakataki koya.\nkei na lotu; e okati ena\nkei na galala me\nvakaitovotaka, sokalou\nso, ena matanalevu se\nTikina e 19.\nE dodonu ni tamata kece na galala me vakamacala se soli vakasama; wili ena dodonu oqo\nna galala me tukuna nona nanuma qai sega ni vakacacani. Me vakasaqara tale ga, ciqoma,\ntukuna na itukutuku kei na vakasama ena tabana ni itukutuku cava se vanua cava ga e\ntiko kina.\nTikina e 20.\nE dodonu ni tamata kece na galala me soqovata qai veimaliwai ena vakacegu.\nMe kua ni vakasaurarataki e dua me lewe ni dua na isoqosoqo.\nTikina e 21.\nE dodonu ni tamata kece me vakaitavi ena matanitu ni nona vanua, se vakaitavi sara ga\nkina se ena vukudra na mata a digitaka ena galala.\nE dodonu ni tamata kece me vakayagataka vakatautauvata na veiqaravi ni matanitu.\nNa lewa ni matanitu me yavutaki ena nodra lewa na lewenivanua; e tau na nodra lewa ena\nveidigidigi me dau caka vagauna, vakadodonu tale ga. Me dolavi raraba qai\nvakatautauvata na veidigidigi ena nodra digidigi lo se dua na ivakarau ni digidigi vaka\noya ena galala.\nTikina e 22.\nNa tamata kece, ni lewe ni dua na itikotiko, e nodra dodonu me taqomaki ena vanua e\ntiko kina, me soli tale ga vei ira, ena sasaga ni nodra matanitu se ena nodra veitokoni\nna veimatanitu me salavata kei na ituvatuva kei na iyau ni matanitu yadua, na nodra\ndodonu vakailavo, vakaitikotiko, vakavanua. E bibi na dodonu oqo ena vuku ni nodra\ndokai kei na vakavinakataki ni nodra itovo.\nTikina e 23.\nE dodonu ni tamata kece me cakacaka, me lewa nona cakacaka, me vinaka qai caka\nvakadodonu na kena isau kei na ivakarau ni cakacaka, me taqomaki tale ga mai na sega ni\ncakacaka.\nE dodonu ni tamata kece me saumi vakadodonu ena cakacaka e cakava, me kua na\nveivakaduiduitaki.\nE dodonu ni tamata kece e cakacaka me dodonu qai vinaka na kena isau me ratou bula\nvinaka kina, me dokai tale ga kina o koya kei na nonu vuvale, me qai tokoni, ke\ngadrevi, ena sala ni veivuke rale e so\nE dodonu ni tamata kece me vakaduria se lewena na unioni me taqomaki kina.\nTikina e 24.\nE dodonu ni tamata kece me vakacegu, me gade me veirauti tale ga nona gauna ni cakacaka",
            "Image": "adc9f0519f3c018d1d654781a32c6b7b"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "qai saumi ena nona gauna ni gade vakayabaki.\nTikina e 25.\nE dodonu ni tamata kece me vinaka na nona ivakarau ni bula me bula kina o koya kei na\nnona vuvale, bau kina na kakana, isulu, vale, veiqaravi vakavuniwai kei na ka ni\nveivuke tale vaka oya, na dodonu tale ga me vukei ke sega nona cakacaka, tauvimate,\nvakaleqai na yagona, mate o watina, qase, se dua tale na leqa e sega ni cakava rawa\nkina e dua na ka.\nE dodonu mera qaravi vinaka ra qai vukei na tina kei na luvedra. Se sucu na gone ena\nloma ni vakamau se sega, e dodonu mera na vukei tiko ga vakatautauvata.\nTikina e 26.\nE dodonu ni tamata kece me vuli. Me kua ni saumi na vuli, vakabibi mada ga ena\nparaimari, ena cala tale ga ke ra sega ni vuli no gone era tiko ena yabaki ni bula ni\nparaimari. Me na tiko vakarawarawa na vulitara kei na vulitorocake. Me na dola tale ga\nna vulitorocake vei ira kece era yacova.\nMe vagolei na vuli ena kena bucini na itovo vinaka kece, me vaqaqacotaki tale ga na\ndokai ni dodonu ni lewenivanua kei na galala yadua. Me vakabulabulataka na vuli na\nveikilai, veivosovosoti kei na veiwekani vakamatanitu, vakamatatamata, se vakamatalotu,\nme qai vamuria na cakacaka ni tiko veisaututaki ni Matabose Levu kei Vuravura\nE nodra dodonu na itubutubu mera digia na vuli mera vuli kina na luvedra.\nTikina e 27.\nE dodonu ni tamata kece me vakaitavi kevaka e vinakata ena itovo ni bula ni nona vanua,\nme marautaka na droini, ivakatagi kei na veika vaka oya, me vakaitavi tale ga ena\nsasaga vakasaenisi, me vakila tale ga na kena yaga.\nE dodonu ni tamata kece me taqomaki na yacana kei na ka e cakava ena saenisi, volavola,\nse droini.\nTikina e 28.\nE dodonu ni tamata kece me lewe ni itikotiko e tuvanaki maqosa ena nona vanua se vanua\ntani me muri kina vakavinaka na dodonu kei na galala e virikotori ena Lawa oqo.\nTikina e 29.\nNa tamata kece e tiko na nona itavi ina nona itikotiko me vakavinakataka kina na nona\nitovo.\nNi muria e dua na nona dodonu kei na nona galala, me na yalani kece vakatautauvata ena\nlawa, ni kilai qai dokai tale ga na nodra dodonu kei na galala tale na so, kei na kena\nvinakati me muri na itovo e vinaka, na itovo e yaga raraba, me tiko vinaka kina na noda\nitikotiko vakademokarasi.\n[?]\nTikina e 30.\nMe kua ni vakadewa e dua na ka ena Lawa Raraba oqo me nanuma kina e dua na Matanitu,\nilawalawa, se tamata ni solia na dodonu me vakaitavi se cakava e dua na ka me vakaleqa",
            "Image": "6281d007c5e57e5b73e931ea85207768"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kina na dodonu kei na galala era virikotori e ke.",
            "Image": "eefcacbf1aa300962fb54b8d612393cb"
        }
    }
}

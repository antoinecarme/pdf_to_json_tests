{
    "MetaData": {
        "Author": null,
        "Creation_Date": 1581468584,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "8202b35d09cc891854716b77cfb4bb13",
            "Index": 0,
            "Label": "1",
            "Size": [
                595.0,
                842.0
            ],
            "Text": "Universal Deklaro di Homal Yuri\nAdoptita e proklamita per rezolvuro 217 A (III) dil Asemblo General di 10ma decembro 1948\nIntrodukto\nKonsiderante ke agnosko dil inheranta digneso e dil egala e netransferebla yuri di omna membri di la familio homal\nes la fundamento di libereso, yusteso e paco en la mondo,\nKonsiderante ke desegardo e desestimo di homal yuri rezultabas en barbara agi, qui insultis la koncienco di la\nhomaro, e l'arivo di mondo en qua homi posedas libereso di parolo e kredo e libereso de timo e bezono esabas\nproklamata kom la maxim alta aspiro di la homi,\nKonsiderante ke oportas, por ke la homi ne esez koaktata rekursar, kom lasta posibleso, a rebeleso kontre tiraneso\ned opreso, ke homal yuri devas esar protektata per la regno di la yuro,\nKonsiderante ke oportas avancigar la developado di amikal relati inter nacioni,\nKonsiderante ke la populi dil Unionita Nacioni afirmabas en la Charto sua fido a fundamental homal yuri, a la\ndigneso e valoro di la homal persono, ed al egala yuri di viri e mulieri, e rezolvabas avancigar social progreso e\nplu bona vivo-qualesi en plu ampla libereso,\nKonsiderante ke la Membro-Stati vovabas ke li atingos, kooperante kun la Unionita Nacioni, la avancigado di\nuniversal respekto pri ed obedio di homal yuri e fundamental liberesi,\nKonsiderante ke komuna kompreno pri ca yuri e liberesi es di maxim granda importo por la plena realigo di ca vovo,\nNun, konseque,\nLa General Asemblo,\nProklamas ica Universal Deklaro di Homal Yuri kom komuna normo atingenda por omna populi ed omna nacioni, kun la\nskopo ke omna individuo ed omna organo di la socio, tenante ca Deklaro sempre en la mento, esforcez per docado ed\nedukado avancigar respekto pri ca yuri e liberesi e per progresiva procedi, nacional ed internacional, por\nsekurigar olia universal ed efikiva agnoskeso ed obedieso, ed inter la populi di Membro-Stati ipsa, ed inter la\npopuli di teritorii sub olia resortiso.\nArtiklo 1\nOmna homi naskas libera ed egala relate digneso e yuri. Li es dotita per raciono e koncienco e devas agar vers\nl'una l'altra en spirito di frateso.\nArtiklo 2\nOmnu es yurizita per omna yuri e liberesi prizentita en ca Deklaro, sen distingo irgaspeca, exemple pro raso,\nkoloro, sexuo, linguo, religio, politikal o altra opinioni, nacional o social origino, proprietajo, nasko o altra\nrango.\nPluse, nula distingo esez facata fondita sur la politikal, resortisal o internacional stando di la lando o\nteritorio a qua persono apartenas, sive nedependanta, fideikomiso, ne-suguvernanta o sub irga altra limitizo di\nsuvereneso.\nArtiklo 3\nOmnu havas la yuri pri vivo, libereso, e sekureso di persono.\nArtiklo 4\nNulu esez tenat en sklaveso o submiseso; sklaveso e la sklav-komerco esez interdiktata en omna formi.\nArtiklo 5\nNulu esez submisat a tormento o a kruela, nehumana o infamiganta trakto o puniso.\nArtiklo 6\nOmnu havas la yuro esar omnaloke agnoskata kom persono koram la yuro.\nArtiklo 7\nOmni es egala koram la yuro ed es yurizita sen irga distingo per egala protekto da la yuro. Omni es yurizita per\negala protekto kontre irga distingo violacanta ca Deklaro e kontre irga incito a tala distingo.\nArtiklo 8\nOmnu havas la yuro recevar efikiva remedio da la kompetenta autoritati pro agi qui violacas la fundamental yuri\ngrantita a lu da la konstituco o da la yuro.\nArtiklo 9\nNulu esez submisat ad arbitrial aresto, enkarcerigo o exilo."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "43370e02bc055a620c0ed8cd1e648cb5",
            "Index": 1,
            "Label": "2",
            "Size": [
                595.0,
                842.0
            ],
            "Text": "Artiklo 10\nOmnu darfas recevar komplete egale yusta e publika audienco da nedependanta e senpartisa tribunalo, determinante\nlua yuri ed obligi e pri irga kriminal akuzo kontre lu.\nArtiklo 11\nOmnu akuzita pri kriminal delikto darfas esar supozata kom senkulpa til ke on pruvas lu kom kulpoza segun la yuro\nen publika proceso che qua lu havis omna garantii necesa por lua defenso.\nNulu esez deklarata kom kulpoza pri irga punisebla ofenso pro irga ago o omiso qua ne konstitucis punisebla\nofenso, segun nacional o internacional lego, kande ol esis facata. Nek esez impozata plu severa puniso kam esis\naplikenda kande la ofenso esis facata.\nArtiklo 12\nNulu esez submisat ad arbitrial interfero ye lua privateso, familio o korespondo, nek ad ataki kontre lua honoro o\nreputeso. Omnu darfas recevar protekto da la yuro kontre tala interfero o ataki.\nArtiklo 13\nOmnu havas la yuro movar libere o lojar libere interne di la frontieri di singla stato.\nOmnu havas la yuro livar irga lando, inkluzante sua propra, e retroirar a sua lando.\nArtiklo 14\nOmnu havas la yuro serchar e posedar en altra landi azilo de persekuto. Ica yuro ne darfas esar advokata kaze di\npersequi reale efektigita da ne-politikal krimini o da agi kontrea a la skopi e principi dil Unionita Nacioni.\n[missing?]\nArtiklo 15\nOmnu havas la yuro posedar nacionaleso.\nNulu esez arbitriale privacata de sua nacionaleso, ed a nulu esez refuzata la yuro chanjar sua nacionaleso.\nArtiklo 16\nViri e mulieri di adulta evo, sen irga limitizo pro raso, nacionaleso o religio, havas la yuro mariajar su e\nfondar familio. Li es yurizita per egala yuri relate mariajeso, dum mariajeso e pos dissolvo.\nMariajeso eventez nur kun la libera e plena konsento dil intencanta spozi. La familio es la natural e fundamental\ngrup-uneso di la socio ed es yurizita per protekto da la socio e la stato.\n[missing ?]\nArtiklo 17\nOmnu havas la yuro proprietar posedaji sole, ultre asocie kun altri.\nNulu esez arbitriale privacata de sua posedaji.\nArtiklo 18\nOmnu havas la yuro posedar libereso di penso, koncienco e religio; ica yuro inkluzas libereso chanjar onua religio\no kredo, e libereso, o sole o komune e publike o private, manifestar sua religio o kredo per docar, praktikar,\nadorar ed obediar.\nArtiklo 19\nOmnu havas la yuro opinionar ed expresar libere; ica yuro inkluzas libereso tenar opinioni sen interfero e sendar,\nrecevar e komunikar informi ed idei per irga moyeno e ne-egardante frontieri.\nArtiklo 20\nOmnu havas la yuro posedar libereso di pacoza asemblo ed asocio.\nOn ne darfas koaktar ulu apartenar ad asociuro.\nArtiklo 21\nOmnu havas la yuro partoprenar la guvernado di sua lando, direte o per libere elektita reprezentanti.\nOmnu havas la egala yuro acesar publika ofico en sua lando.\nLa volo di la homi esez la bazo dil autoritato di guvernado; ica volo esez expresata per periodal ed autentika\nelekti qui eventez per universal ed egala voto-yuro ed esez exekutata per sekreta voto o per equivalanta libera\nvoto-procedi.\nArtiklo 22"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "66f1403291f9dc398e20755a85bc97db",
            "Index": 2,
            "Label": "3",
            "Size": [
                595.0,
                842.0
            ],
            "Text": "Omnu, kom membro di la socio, havas la yuro recevar social sekureso ed es yurizita per realigo, per nacional\nesforco ed internacional koopero e segun la organizeso e resursi di singla stato, dil ekonomial, social e kultural\nyuri nekareebla por lua digneso e la libera developo di lua personeso.\nArtiklo 23\nOmnu havas la yuro laborar, libere selektar employeso, juar yusta e favoroza labor-kondicioni e protekto kontre\nne-employeso.\nOmnu, sen irga distingo, havas la yuro recevar egala pago pro egala laboro.\nOmnu qua laboras havas la yuro recevar yusta e favoroza rekompenso garantianta por lu ipsa e lua familio existo\nnecesa por homal digneso e suplementita, se necesa, per altra moyeni di social protekto.\nOmnu havas la yuro formacar ed unionar su kun mestier-sindikati por protektar sua interesti.\nArtiklo 24\nOmnu havas la yuro juar repozo e liber-tempo, inkluzante racionoza limitizo di labor-hori e periodal vakanci kun\npago.\nArtiklo 25\nOmnu havas la yuro juar vivo-kondicioni suficanta por la saneso e bonstando di su ipsa e di sua familio,\ninkluzante manjajo, vesti, hemizo e medikal sorgo e necesa social servi, e la yuro juar sekureso okazione di ne-\nemployeso, maladeso, invalideso, vidveso, oldeso, o altra manko di vivo-pekunio en cirkonstanci exter lua povo.\nKaze di matreso o puereso on es yurizita recevar aparta sorgo e helpo. Omna filii, naskinta sive en, sive exter\nmariajeso, juez la sama social protekto.\nArtiklo 26\nOmnu havas la yuro esar edukata. Edukado esez gratuita, adminime la primara e fundamental etapi. Primara edukado\nesez obligal. Teknikal e profesional edukado esez igata generale disponebla e plu alta instrukteso esez egale\nacesebla ad omni segun merito.\nEdukado esez direktat al ampla developo di la homal personeso ed a la plufortigo di respekto pri homal yuri e\nfundamentala liberesi. Ol avancigez kompreno, tolero ed amikeso inter omna nacioni, rasal o religial grupi, ed\navancigez l'aktivesi dil Unionita Nacioni por la manteno di paco.\nGenitori havas priora yuro selektar la speco di edukado quan lia filii recevos.\nArtiklo 27\nOmnu havas la yuro libere partoprenar la kultural vivo di la komuneso, juar l'arti e profitar per ciencal avanco e\nlua benefici. Omnu havas la yuro recevar la protekto di sua etikal e material interesti rezultanta de ula ciencal,\nliteratural o artal produkturo di qua lu es l'autoro.\n[missing?]\nArtiklo 28\nOmnu es yurizita per social ed internacional ordino en qua la yuri e liberesi enuncita en ca Deklaro povas esar\nplene realigata.\nArtiklo 29\nOmnu havas devi a la komuneso en quo unike la libera e plena developo di lua personeso es posibla.\nExercante sua yuri e liberesi, omnu esez submisata a nur la limitizi determinita da la yuro nur por sekurigar\nmeritat agnosko e respekto pri la yuri e liberesi di altri e por atingar la yusta postuli di etikaleso, publika\nordino e la general bonstando en demokratial socio.\nIca yuri e liberesi nulkaze darfas esar exercata kontree a la skopi e principi dil Unionita Nacioni.\nArtiklo 30\nNulo en ca Deklaro darfas esar interpretata kom implikanta por irga Stato, grupo o persono, irga yuro partoprenar\nirga aktiveso o facar irga ago vizanta la destrukto di irga yuro o libereso hike enuncita.\nVersiono 1.4\nJames Chandler 8-Feb-99."
        }
    }
}

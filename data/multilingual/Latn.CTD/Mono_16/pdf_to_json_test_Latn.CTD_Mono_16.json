{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467669,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Leitung gambup vannuai Mihingte’ Thuneihnate Tangkokhiatna\nThumapi\nLeitung mihing innkuan khempeuh in pianpih thupitna leh liangko kikim a\nthuneihnate aneih uh ciaptehsakna in mi khempeuh ii suahtakna, diktatna\nleh leitung ah kilemna ii abulpi ahihmah bang in,\nMihing thuneihnate thulimsim saklo-in simmawhbawl sakna hangin mite\nlungsimtawng sukha in thangpaihna tawh ngongtatna piangsak ahih manin,\nsuakta takin thu gentheihna ding, upna leh kimuanna neih theih nading,\nlauthawnna leh giautauna omlo a nuntak theihna apiangsak leitung khat\nhong suah zawh nading in mikim ii lunggulh pen hi ci-in kipulak khiata\nahihmah bang in,\nMi khatpeuh in bangmah thukhuallo a, gitlohna leh zawhthawhbawlna tawh\nki-ukna a deihloh manin atawpkhakna ah thauvui thautang tawh lehdona\napian loh nading in upadi khutletna tawh hut zawh ding akisam ahihmah\nbang in,\nGam khat leh khat kilawmtatna leh ki-itna khantoh semsem nading akisam\nahihmah bang in,\nLeitung gambup Kipawlna ah a lut mipite in mihingte’ thuneihna abulpite\nahizong in, mihingte thupitna leh manphatna ahizong in, pasal leh numei\nliangko kikim a thuneihna thupi lak in Kithukimnalai sungah akipsak khit\nban-ah tangpi nuntakna manawt zawh nading leh suakta zawtham a nuntakzia\nkhaisan zawh nading thupi kisa ahihmah bang in,\nLeitung Kipawlna gamte in Leitung gambup Kipawlna tawh mapang khawm in\nleitung gambup vannuai mihingte thuneihna leh suahtakna bulphuh kawm in\nlapsang zawh nading thupi lak-in sepzawh nading kiciamsa ciat ahihmah\nbang in,\nHih kiciamna tangtunsak zawh nading in hih thuneihna leh suahtakna\nteltheih leh laksiam ciatna in athupi pen ahihman in,\nTu in\nLeitung Kipawlna Khawmpi in\nhih\nKhuavannuai Mihingte Thuneihna\nTangkona ah\nmikhempeuh in kipawlna kim in lungsimtawng ciat-ah guang in leitung gam\nkhempeuh ah tua thuneihna leh suahtaknate thupilak zahtak tekin, thu\nkihilhsawnna tawh hanciam ciatni cih ahizong in, leitungbup a kipawl\ngamte ah amau gam ciat ah a uk thuneite i ukna gamsungah om tangpi\ntangtate kiangah tua thute a tangzaitak leh lawhcing takin sangin\nzuihciat nading in hanciam ciatni ci-in deihsakna tawh akipawl gam\nkhempeuh tungah hih khuavannuai thu tangkona pen gamkip leh mikim in\nakibanga zatciat theih nadingin tu-in hong tangko khia ahi hi.",
            "Image": "c558aff92e605b90d2d17a9258ea11a5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Thu 1\nMihingte khempeuh in thupitak leh thuneihna tawh suakta tak leh akibang\nin kipiang ciat ahi hi. Asia leh apha khentel thei thungaihsutna nei\nciat uh ahihman in khat leh khat sanggam unau lungsim tawh kithuah khop\nding hi.\nThu 2\nMikim in Mihingte thuneihna leh suahtakna ah hih Thupulakkhiatna sung ah\na om bangin thunei thei kim ciat hi. Minam hang, ci leh sa hang, numei\npasal hang, kampau hang, biakna hang, gam ki-ukna thu paizia leh lungsim\npuakzia hang, gam mi ahihkeileh pianna puahna hang, neih leh lam hang,\nbeh leh phung hang leh adang nuntakzia hang ahizong in kideidanna om sak\nloh ding hi.\nTuaban-ah agam uh ki-ukna dan hang, thukhenzia hang, leitung gamte lak\nah aniam asanna bulphuhna hang, a gam uh in ukna aana neihna ah asuakta\ngam hihna hang, midangte ukna hang, amau leh amau ki-uk khalo gam hihna\nhangin ahihkeileh adang paulam in kideidanna om sak lo ding hi.\nThu 3\nMikim in nuntak na ah, zalen suahtakna leh bittak in lungmuan theihna\nding nei thei ciat hi.\nThu 4\nAkuamahpeuh sila saltang ahihkeileh sawltak ding in omsak lo-in, sal leh\nsal kizuakna namkimte kikham hi.\nThu 5\nAkuamahpeuh bawlsiatna leh khelbawl a, mihing dan ahilo vangkiamsak zah\ndong a kibawlna leh dan kipiaknate kizanglo hi.\nThu 6\nMikim in upadi vai khempeuh ah mihing khat hihna bang a theihpihna nei\nciat hi.\nThu 7\nMikhempeuh in upadi vai ah akikim ban uah, upadi in huamkim in hutna ah\nkideidan selo ding hi. Hih tangko thukimna sungah a om thute deidan a\npalsatna leh deidan sak thei hasuannate a omloh nading in upadi in\nhumbit ding hi.\nThu 8\nGam ki-ukna thubullet sung leh adang upadi khatpeuh sungah akikoihsa\nmikim thuneihna bulpite apalsatna hangin apiang supna baina athuakte in\na gam sung uah aana nei thukhen zumpi in acingtak phatuam sakna pia ding\nhi.\nThu 9",
            "Image": "6c4d5cb1b9bd5bb9e71f0c06e6fb7d6f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Akuamahpeuh athu omlopi in kimat kihen mawkmawkna leh gamsung pan\nhawlkhiat thuak sak mawkmawk cih om theilo ding hi.\nThu 10\nMikim in thuneihna, vaipuakte sepna leh khialhna hanga thubawlna a thuak\nkhakna ah thu khensatna ding a kisap ciangin mimai enlo a, a diktat leh\naana nei thukhen zum ah mipite mai-ah thusitna nei in thu kikhensat sak\nding hi.\nThu 11\nMipi mai-ah upadi om bangin thu kisit in mawhtatak hi cih akiciat masiah\namah leh amah kihut theihna akim in nei ahihman in akuamah peuh\nmawhneilo in kingaihsun phot ding hi\nMi khat peuh agam uh upadi leh leitung gamte upadi tawh ahizong in\nmawhsak huailo thu ahihkei nakleh thulimsim saklo a thukhensat sak\nmawkmawk cih om theilo ding hi. Amawh leh zong tua thu apian hun laitak\na om zah danpiakna ding sang a kilawmlo leh a gikzaw in dan pialo ding\nhi.\nThu 12\nAkuamahpeuh ii aituam vai, a innkuanpih vai, a inn a lo vai leh laikhak\nkizopna vaite ah ut thu mawkmawk tawh a thu omlopi in kinawngkai sak\nloding hi. Ama minsiat puamsiat nading in zong kibuluh thei mawkmawk lo\nhi. Tua bang a kinawngkai sakna leh kibuluhnate upadi tawh kikhaam ding\nhi.\nThu 13\nMikim in amau gamsung ah utna mun peuhpeuh ah lal thei, teeng thei hi.\nMikim in ama gam leh gam khat pepeuh pan lal khia thei, a gam uh zuankik\nthei hi.\nThu 14\nMikim in genthei bawlsiatna a thuakkhak loh nading in gam dang khat\npeuhpeuh ah sutpom thei hi.\nGam-ukna vaihang tawh ahilo thu leh leitung gambup kipawlna i ngimna leh\nthubulphuhte palsatna tawh a piang thute ah atung a thuneihnate kizang\nkhalo ding hi.\nThu 15\nMikhempeuh in gam khat teitei ii gammi khat suah theihna nei hi.\nAkua peuhmah a gammi suahna leh a gammi suahna kheltheihna thu kinial\ntheilo ding hi.\nThu 16\nAkum cingsa pasalte leh numeite in a minam hang, a gammi hihna hang,\nahihkeileh biakna hang tawh ciangtan paulap zong selo-in kiteeng thei,",
            "Image": "0b4d616a4107593206418fb744d7c8ea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "inn leh lo suang thei hi Kitenna, kiten hun sung leh kikhen kibalna thu\nah zong akikim in thuneihna nei uhi.\nKiten a sawm tegel ii utna leh lungkimna bek mah tawh kiteeng ding uhi.\nInnkuan in mihingte nuntak khuasakna ah abulpi pen hi a, a khua a tui\nleh kumpite ii hutna leh venna ngah ding hi.\nThu 17\nMikim in a mimal in ahizong in midangte tawh kipawl in ahizong in neih\nleh lam nei thei hi.\nKuama neihsa kisutkhia mawkmawk theilo hi.\nThu 18\nMikim in suakta takin thu ngaihsun thei, lungngai thei, suaktatak a upna\nleh biakna nei thei hi. Hih thuneihna ah ama biakna, upna leh a\nsuahtakna ah a ut bangbang in kheel thei hi Amah guak ahihkeileh veeng\nleh paam, innsak innnkhang tawh kipawl in mipi mai ah aituam in ama\nbiakna leh upna bangin suakta tak in pulak thei, genkhia thei, hilh\nthei, zui thei, bia thei leh zang thei hi.\nThu 19\nMikim in suakta takin lungsim geel a ngaihsutna leh thugen khiat theihna\nnei hi.Tua thuneihna sungah kuamah kinawngkaisak lo-in upmawh sansat\ntheihna ah a gam a lei kikhen lo-in thu leh la, kan thei, sang thei,\npuaksawn thei hi.\nThu 20\nMikim in lungmuang suakta takin kituahkhawm thei leh kipawlkhawm thei\nhi.\nAkuamah peuh kipawlna khat ah lut dingin hahtang in kisawl theilo hi.\nThu 21\nMikhempeuh in amau gam kumpi sungah tangtak in amah tektek in ahihkeileh\nzong ama teel taangmi khat peuhpeuh tung tawn in kizom thei hi.\nMikim in amau gam kumpina sepna ah akibang in lut theihna nei hi.\nMipi’ deihna in kumpite aana neihna abulpi hi. Tua mipi deihna pen ahun\nhun a kiteelna tatak tawh kilangsak ding hi. Kiteelna ah zong mikim in\nakilanglo in me pia sak ahihkeileh tua tawh akibang leh suakta lungkim\ntak in me pia ding hi.\nThu 22\nMikim in khua leh tui khat a teen khopna sungah kihel ahihmah bangin\nkhua leh tui humbit muanhuaina a neih khit banah a gam i hanciamna\nahizong in, leitung gamte panpihna tawh ahizong in, a gam i neih leh lam\nleh kilamzia tawh kizawitawn in a ma vaang neihna leh gamtat luheek zia\nsuaktatak in a khantoh nading in omloh pelmawh akisam ahi neihna, mipi",
            "Image": "0a10329b7558e20e1168c566ba560334"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "omdan leh ngeina lam thuneihnate avek in zeek thei hi.\nThu 23\nMikim in na sep ciat theihna, nasep ding deihteel theihna, akilawm\nakituak leh anopci nasepna mun ngahna leh nasep neilo ahih khakloh\nnading in humbitna nei hi.\nMikim in kideidanna omlo in akibang nasepna ah a thaman kikim ding hi.\nNa a sem khempeuh in amah leh a innkuanpihte aading in mihing khat ii\nvangneihna tawh kituak in neek leh dawn a cingtakzo sak sep thaman a\nkilawm zah in a ngah theih ban-ah a kisamlaite ah zong mite panpihna\nngah thei lai hi.\nMikim in ama ngah dingte a vaan ding in nasemte kipawl khopna neihna ah\nkihel in kizom ding hi\nThu 24\nMikim in a kilawm zah tawh kituak in a nai ciangtan zah nasep sep hun a\nneih theih ciat ban-ah a hun hun in khasum tawh awl hun leh tawlngak hun\nzong nei thei hi.\nThu 25\nMikim in amah leh a innkuan pihte tawh cidam lungnuam a nuntak nopsak\ntheih nading, annek tuidawn, silh leh teen, inn leh lo, zatui zaha tawh\nkikep nading leh khat leh khat kilunghimawhna tawh nuntak nuam khat ngah\nthei hi. Tua ban-ah ama’ ut thu a hilo in nasep a neih loh ciang, a\ncidam loh ciang, a hat nawnloh ciang, a meigon ciang, teek leh guai hun\nciang ahihkeileh amah leh amah akikepzawh nawnloh ciang, anneek tuidawn\na giautau ciangin zong kitasam tuan hetlo in a lungmuan theih ding kul\nhi.\nNauneih nupi hun leh naupangte in kep leh khoi akisap phat laitak hun in\nhuh ding kisam phadiak hi. Ngeina bang a kiteen kigiahna pan ahizong in,\nkitenna omlopi in ahizong in a piang naupang khempeuh in mite’ don leh\nkepna ngah ding hi.\nThu 26\nMikim in pilsinna nei thei ding hi. Pilsinna ah atawm pen in laisin ding\npatcilna leh abulpi lam-ah akhawnkhong in sin thei hi. Patcilna primary\nsang ciang peuhmah pello a mikim in pilna kisinsak ding hi. Siamsil\nsinna leh nuntak kivaakna ding pilsinna pen a ut peuh in sin in, a\ntansang lam pilsinna ahihleh apilna uh tawh kizui in sin thei kim ding\nhi.\nPilsinna in mihingte omzia a huamkim in a khangtosak ahih ban-ah\nmihingte thuneihnate leh suahtakna bulpite thupilaak in thapiak sawn\nnading ahi hi. Pilsinna in gam khempeuh ah, minam phung leh tang\nahihkeileh biakna pawlte ah khat leh khat kitheihsiamna, kithuak siamna\nleh ki-it kingaihna a piangsak hi ding hi.Tua ban-ah kilemna leh daihna\na om tawntung zawh nading in leitung gambup kipawlna in a vaihawmna ah\nzong panpih thapiakna hiding hi.",
            "Image": "c8962711d2901bd0b8d0ef6ae90e13e9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nu leh Pa te’n atate un bang pilsinna lam sinsak huai hiam cih a teelsak\nmasa thei ahi uhi.\nThu 27\nMikim in amau khua leh tui ciat ah a zat ngeinate ah nuamtak in bual in,\nlasak leh laamna ah nuamsa in, natethu pilsinna lam ah zong a mainawtna\nleh a hamphat lawhna teng a tangkha thei hiding hi.\nMikim in natethu pilna pan hitaleh, lailam nasep pilna pan hitaleh,\nlasak leh laam siamna pan hitaleh, amah tektek ii pilna leh siamna tawh\na sepkhiatna leh a matutpihna hangin min neihna leh met ngahnate tang\nthei hi.\nThu 28\nMikim in hih tangkona laipi sungah kihel thuneihna leh suahtaknate a\ntangtun sak nading in amau sung leh leitung dong in thupiak sawlna ah\nlawhcing sak ding hi.\nThu 29\nMikim in ama pianzia noptak leh a picing sak thei pen ahi ama omna khua\nleh tui tungah vaipuakna tavuan a nei hi.\nAma thuneihna leh suahtakna thute a zat ciangin mikim in midangte\nthuneihna zong theihsak a, thukhualna tawh ahizong in, democracy nuntak\npaizia a zang khuasakna munte ah gamtat hoih nading, mipite paidan\nsiamna leh phattuam nading a piangsak zo ahih nading in upadi tawh\nakiphalzah ciang bek zang ding hi.\nTua akilawmzah phalna leh suahtaknate pen Gam khempeuh Kipawlna ii\nngimna leh thubullette tawh kilehbulh in zang ngeilo ding hi.\nThu 30\nHih thutangkona sungah akihel thuneihna leh suahtakna a siat theih\nnading ngimna tawh gam khat ading in hitaleh, mi pawlkhat ading in\nhitaleh, milip ading in hitaleh, kihel in sem thei lel hi ci-in deihkaih\nin khia theilo ding hi.",
            "Image": "dcdded086bacc1481b7359265990697a"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471596,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mkamulano Wa Ilambo Yoscope Pa Ufulu Wa Chipago Wa Wandu\nMalowe Gandanda\nAga ni maufulu gakasapagwa nago mundu jwalijose gigalembekwe ni chiwanja cha United\nNations mumkamulano wakolanjikwa Universal Declaration of Human Rights.\nPa 10 December, 1948, chiwanja cha United Nations chajitichisye mitwe ja ufulu wa\nchipago wa mundu jwalijose. M'buku aji tugagopolele mchiyao kuti wandu wa chiyao apate\nupile wakugamanya nambo soni kugakamulisya masengo maufulu gakulekanganalekangana ga\nchipago. Ayi tuyitesile soni kuti wandu amanyilile mwampaka apatile chikamuchisyo naga\nayiweni kuti boma, mundu, kampani, kapena mpingo yikumlepekasya kutama ni ufulu wakwe\nmpela yiwatite pakumpa Mlungu.\nChiwanja cha United Nations chilichitamilisye jele mitweji, chayiwendile yilambo yayili\nmamembala gakwe kuti ijenesye posepose jele mitweji kuti wandu ajimanyilie\nnikujikamulisya masengo. M'yoyo, kugopolelekwa kwa-jele mitweji mchiyao lili litala\nlimpepe lya kamuchisya kwenesya ngani ja ufulu wachipago, nambo soni kuti wandu\nasimichisye kuti ilambo ni iwanja yenjinji yikusosa kuti wandu pa chilambo chapasi\natameje mwa ufulu usyesyene.\nWandu wosope akwete maufulu gachitatuile gagali gakupagwa nago. Paligongo ali, chiwanja\ncha United nations chilipeleche kugagosa maufulu ga mundu jwalijose. Munkamulano wa\nUniversal Declaration of Human Rights, chiwanjachi chikulongosola ya maufulu ga\nkupangwa nago ga wandu gakulekangana lekangana. Gele maufulu gali getu. Tugamanyilie\ntugagose, tumanyisyane, ni kugatetela kuti wandu wane akatulepelesya kuwanago.\nMkamulanowu wagopolekwe mchiyawo ni chikamuchisyo chakutyochela ku United Nations\nOffice of the High Commissioner for Human Rights pa kumbuchila yaka 50 yamkamulanowu\nTukutogolela kwejinji ku chele chiwanjachi nambo soni wandu wosope wiwakamuchisye pa\nmasengo gosope gigakamuchisye kuti mkamulanowu ugopolelekwe mchiyawo.\nMtwe 1.\nWandu wosope akasapagwa ni ufulu ni uchimbichimbi wakulandana. Asapagwa ni lunda,\nniwakupakombola ganisya, m'yoyo kukusosekwa kuti mundu jwalijose am'woneje mundu jwimwe\nmpela mlongomjakwe.\nMtwe 2.\nMundu jwalijose akwete maufulu galembekwe mmitwe josope jamkamulano awu mwangalola\nmtundu, chiwecheto, mpingo, chipani, nganisyo, chikulupi, ipanje, upagwe, kanga kuti\nwalume kapena wakongwe ni yindu ine. Nambo soni pokasipawa kulekanga ligongo lya ndale\nkapena chilambo chakutyochela mundu.\nMtwe 3.\nMundu jwalijose akwete ufulu wakola umi, kutama mwagopoka nambo soni kola chitetezo\nchakwanila.\nMtwe 4.\nMundu akasawa kapolo kapena kamulisikwa masengo mpela kapolo. Ukapolo ni malonda ga\nachikapolo galigakulekasikwa mchilambo chosope chapasi.",
            "Image": "590badc4922471e068e777c51cbb4174"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mtwe 5.\nMundu akasasausikwa pakumtimba ni kumtenda kandu kane kalikonse ka ngalwe nambo soni\nakasapochela chilango changam'wajila pa umundu wakwe.\nMtwe 6.\nMundu jwalijose awonekwe mpela mundu pa malamusi ga kwinekulikose.\nMtwe 7.\nWandu wosope ali wakulandana pasi pa malamusi, m'yoyo akwete chitetezo chakulandana\nmmalamusi mwangalola ngope. Wandu wosope akwete chitetezo chakuti pakasipapagwa lusagu\nligongo lusagulo luli lwakutindana ni mitwe jijikusimanikwa mumkamulano awu.\nMtwe 8.\nMundu jwalijose akwete ufulu wakupata chikamuchisyo kutyochela ku ganya ja kwimba\nmagambo naga ufulu wakwe wachipago wakusimanikwa mmalamusi ga chilambo,\nnganiuchimbichikwa ni boma kapena wandu wane.\nMtwe 9.\nMundu akasakamulikwa ukaidi pamagongo gangalumbana nambo soni akasatoposyekwa mchilambo\npa magongo gangamanyika chenene.\nMtwe 10.\nMundu akwete ufulu wakwimbikwa magambo panganya jijili jakulumbana mwangalola ngope\nmwakuwanjilana ni ufulu wa mundujo, ulemwa wakwe ni yindu yine yakusosekwa kuti mundujo\nayigose.\nMtwe 11.\nMundu jwakumganichisya kuti alewile ulemwa wakuwajilwa chilango, awonekwe mpela\njwangali ulemwa mpaka nganya jakwimba magambo jilijisimichisye kuti mundujo ali\njwakulemwa nditu pakuya malamusi, magambogo soni galigajimbikwe panganya jijapele upile\nwandu wane kupikanila magambogo nambo soni jijampele upile mundujo wakuliwachetera\nmwantendere ni mwangali woga.\nMundu akasajimbikwa magambo pa ulemwa wuwatesile malamusi gakwamba ulemwa mpela welewo\nmkanigaichikwe. Nambo soni akasapochela chilango chachikulungwa kupunda chiwawajilwe\nkuchipochela pakatema kiwalemwise atamuno malamusi galigasindile.\nMtwe 12.\nMundu akole ufulu wakutama mwangasokonesyekwa pewasa lyakwe ni panyumba jakwe. Ikalata\nyakwe soni ikasiiunguligwa ni wandu wane. Mundu amsunjile uchimbichimbi wakwe ndawi\nsyosope, m'yoyo mundu atetelekwe ni malamusi kuti yindu yeleyi ikasiyitendekwaga.\nMtwe 13.\nMundu jwalijose akwete ufulu wakwendajenda nambo soni kutama mchilambo chilchose.\nMundu jwalijose akwete ufulu wakutyoka mchilambo chilichose, atamuno chakumangwakwe,\nnambo soni kuujila kumangwakweko.",
            "Image": "6cefebbe99db69be69d258c4fcc59bb2"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mtwe 14.\nMundu jwalijose akwete ufulu wakutilila kuchilambo chilichose naga kumangwakweko\nkulikwana ipwetesi.\nWele ufulwu ngawamkutyosyekwa pa mundu atamuno ipwetesi yakutila kumangwakweo\nim'wichile ligongo lya ulemwa pa yindu yangawa yandale kapena soni ulemwa wakuti ni wa\nUnited Nations whose akuwuwona kuti uli ulemwa usyesyene.\nMtwe 15.\nMundu jwalijose akwete ufulu wakuwa jwa mchilambo chilichonse (Mbadwa)\nMundu akasalepelekasikwa kuwa jwamchilambo chilichose, nambo soni kusama kuchilambo\nchakumangwakwecho kuja kutama kuchilambo chine naga ali asachile kuti ajile m'yoyo.\nMtwe 16.\nMundu jwamlume ni jwamkongwe wayikene pamsingu wakulombela, alombane mwangalola\nmutundu, mpingo kapena chilambo chakutyochela. Akulombanawo akwete maufulu gakulandana\npewasopo nambo soni pakumala pa liwasalyo.\nWandu alombane mwangachiliswa akulombanawo aliajitichisye kuti ulombelawo akuusaka.\nLiwasa lili ndandililo ja mundu wa wandu, m'yoyo lipocheleje uchimbichimbi ni wandu\nwosope nambo soni boma.\nMtwe 17.\nMundu jwalijose akwete ufulu wakola chipanje mwajika kapena, mwakamulana ni wandu wane.\nMundu akasasumulikwa chipanje chakwe.\nMtwe 18.\nMundu jwalijose akwete ufulu waganisya mwakusachila ni kuwa jwampingo uliwose. Mundu\nsoni akwete ufulu wakusinda chikulpi chakwe nambo soni mpingo wake. Mundu akwete soni\nufulu wakwajiganya wandu wane mwajika kapena ni achimjakwe yindu yakwayana ndi\nchikulupi chakwe kapena mpingo wakwe, kwisa soni kutenda yindu yaliyonse yakwayana\nnichikulupi chakwecho.\nMtwe 19.\nMundu jwalijose akwete ufulu wakola nganisyo syakwesyakwe kwisa soni ufulu wakuwecheta.\nMundu akasasokonesyekwa nganisyo syakwe, akole ufulu wakusosasosa ngani ni nganisyo sya\nwandu wane, kusipikana, nambosoni kusisala kwa wandu wane pa wayilesi, m'yikalata ni\nmatala gane mwangalola malile ga yilambo.\nMtwe 20.\nMundu jwalijose akwete ufulu wakusongana ni achimjakwe mwamtendere nambo soni kwinjira\niwanja yakulekanganaleangana.\nMundu akasachisikwa kwinjila mchiwanja chine chilichonse.\nMtwe 21.",
            "Image": "4490a56624440c740faaea828d8786e7"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mundu jwalijose akwete ufulu wakwendetsa nawo boma ja chilambo chakumangwakwe, mwanjika\nkapena kupitila mwawandu wane wakusagulikwa pa chisajula.\nMundu jwalijose akwete ufulu wakutumichilikwa ni boma ja mchilambo chakumangwakwe.\nBoma jilamule chilambo naga wandu ali ajijitichisye kuti jijile m'yoyo kupitila\nmchisagula chakulumbana.\nMtwe 22.\nMundu jwalijose apegwe upile wakuti apate yindu yosope yakum'wajila pa umi wakwe. Boma\npampene ni maboma ga ilambo yine, itende yindu yosope yakuti yimtolele mundu ufulu pa\nyambiya, pa misyungu ja mtundu wa mundujo yiyili yakusosekwa mnope kuti mundu akole\nuchimbichimbi wakwanila nambo soni kuti akule chene\nMtwe 23.\nMundu jwalijose akwete ufulu wakamula masego ufulu wakusagula masengo, wakumlemba\nmasengo mundujo, amkamulisye masengogo mwachilungamo. Mundo akwete soni ufulu\nwakutetelekwa kuti akasawa pa ulova.\nMundu jwalijose, mwangalola ngope apochele malipilo gakulandana ni achimjakwe naga ali\nakamwile masengo gakulandana.\nMundu jwalijose jwakukamula masengo apocheleje mbiya syakuti simkwanileje jwalakwe ni\nliwasa lyakwe chindu chachili chakumpa mundu uchimbichimbi. Nambo naga mbiyasyo\nngasikukwana boma jimpeje mbiya sine pa chanya pa syakupochelasyo.\nMundu jwalijose akwete ufulu wakupanganya kapena kwinjila bungwe ja wandu wakamula\nmasengo.\nMtwe 24.\nMundu akwete ufulu wakupumula nambo soni ng'anda. Mundujo soni, akasakamuliskwa masengo\nndawi jajilewu mnope. Akoleje soni ndawi jakupumula jajilewu (Holiday), mundawi jeleji\nmundujo apocheleje soni malipilo.\nMtwe 25.\nMundu jwalijose akwete ufulu wakutama umi wambone wangalwalalwala kwajwalakwejo nambo\nsoni liwasa lyakwe pa kola yakulya, yakuwala, mtela ni yindu yine yakamuchisya pa umi\nwakwe. Mundujo soni akole yindu yakwanila kuti tiyimkamichisye naga masengo gali\ngammalile, kapena ali alwasile, ali alemele, ali akalambele, mwine soni ali awililwe.\nUchembele ni uwanache ipochele chikamuchisyo chakwanila. Wanache wosope, wakupagwila\nmwiwasa kapena iyayi, awonekwe mpela wandu wakulandana.\nMtwe 26.\nMundu jwalijose akwete ufulu wakulijinganya. Sukulu siwesyalulele makamaka mmakalasi\ngaganondi. Wanache achisikwe kuti alijiganye mmakalasi gamanondiga. Wandu akole upile\nwakwinjila mmuasukulu gakwiganya masengo. Masukulu gane mpela Univesite,\nwakupambanapewo ni wakuwajilwa kwinjila.\nSukulu jimkamuchisyeje mundu kuti akule ni misyungu jambone mipingo. Sukulu\njikamuchisye soni pa masengo ga United Nations gakutamilsya mtendele pa chilambo\nshesope chapasi.",
            "Image": "9e66fd234651097648e417c80fb506ca"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Achinangolo akwete ufulu wakwasagulila wanache wawo mtundu wa sukulu jakusaka kuti\nwanache wawewo akalinjiganye.\nMtwe 27.\nMundu jwalijose akwete ufulu wakutenda nawo yindu yakumtundu kwake, kutenda nawo\nmang'asi, yakwambula niyakusepasepa ni yindu yine nambo soni kupata nawo chikamuchisyo\nchilichonse chakopoka mu yinduyo.\nYindu iliyonse yapatile mundu kutyochela mmang'asi, yakwambula yakulembalemba,\nyakusepasepa, yili yakwe. Boma jimpe mundu chitetezo pa yindu yeleyi ligongo yikopweche\nmulanda lwakwe.\nMtwe 28.\nMundu jwalijose akwete ufulu wakutama mchilambo mwamtendele kuti akomboleche kuwa ni\nmaufulu gagali mumkamulano awu.\nMtwe 29.\nMundu akwenela kuchitendela chilambo chakwe yindu yine ni yine. Yinduyi iwe iyoyo\nyiyili yangamlepelekasya mundujo kula ni kola nganisyo ni maufulu gakwe gakwanila\nchenene.\nMaufulu ga wandu gakole malile mmalamusi ga chilambo kuti ufulu wajwine ukasiusokonesya\nufulu wamjakwe nambo soni kuti ikamuchisye kusunga misyungu ni mtendele mchilambomo.\nMaufulu gelega gakasigakamulisikwa masengo mwakutindana ni malamusi ga chiwanja cha\nUnited Nations.\nMtwe 30.\nMkamulunano awu ngaukupeleka ufulu kwa chilambo chine chilichose, likuga, kapena mundu\njwalijose wakutenda chindu chine chilichose chimpaka chayochesye wandu maufulu gawo\ngagali mumkamulanowu.",
            "Image": "ad32d2a6bd2a4e6274010eb8f4b6c814"
        }
    }
}

{
    "MetaData": {
        "Author": null,
        "Creation_Date": 1581471148,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "86843a0f4d32b713d9ecb4215aba1b43",
            "Index": 0,
            "Label": "1",
            "Size": [
                595.0,
                842.0
            ],
            "Text": "CAAMBILIZYO CA MULAWO WA MASI OONSE WA LWAANGULUKO LWA MUNTU MATALIKO\n[Preamble]\nMbuli mbokunga kulemeka muntu oonse ncizyalilwa ca lwaanguluko lwa mikwasyi yoonse kuba\nmatalikilo akuliiba, kukwabililwa amulawo alimwi aluumuno munyika:\nKakuli kutalemeka alimwi akutyola milawo ya lwaanguluko lwa muntu kuleta micito\nyabujayi mibyaabi kulanyemya akutakkazyika kabotu bantu alimwi kwazungaanya nyika kuti\nijane nzila yakwaangulula bantu kuti kabaliiba kukanana zyobayanda alimwi akutobela\nzyobasyoma alimwi akwaanguluka kwakutayoowa kwakaambilizyigwa kuba nenzila mpati\nveelede kuyumya muntu.\nKakuli ncintu cipati, kuti muntu tasungilizyi kulomba lugwasyo kuba nenzila ilikke\nyamamanino, ulakonzya kucita zyintu zyimbi zyibyaabi zyakulikwabilila kudyaamininwa,\nkuti buumi bwa muntu weelede kukwabililwa amulawo.\nKakuli ncintu cipati kusumpula lumvwano akati kamasi, kakuli bantu bamasi aali mu\nmbunga ya United Nations mu milawo ya malembo amumbunga eeyi akasyomenzya lusyomo mu\nmilawo ya lwaanguluko lwa muntu, kubulemu alimwi abuvubi bwamuntu alimwi alwanguluko\nlweelene ku basankwa abakaintu alimwi akuba amakanze akusumpula bukkale bwabuumi bwabo\nmukuliiba kunji.\nKakuli masi aali\nantoomwe ambunga\nlwa muntu alimwi\nakuliiba nkupati\nma memba ambunga eeyi akasyomezya kuya kuzwidilila, mukubelekela\nya United Nationes, kusumpula akucita kulemeka mulawo wa lwaanguluko\nakulekela bantu kuliiba, kakuli kumvwa kwa lwaanguluko oolu alimwi\nmukubona kuti kusyomezya ooku kwabeleka.\nLino aboobo, Muswaangano Mupati (Generl Assembly) waambili zya zyeezyi: Eeci cizumino\nca kwaambilizya lwaanguluko lwa muntu kuba nenzila ngubauba yabantu boonse alimwi amasi\noonse kujana, kumasimpilo kuti muntu oonse alimwi azyibeela zya buleya, kuyeeya\ncisyomezyo eeci lyoonse mu myoyo, ciya kusola mbocikonzya kuyiisya alimwi akusumpula\nkulemeka lwaanguluko alimwi akuliiba alimwi kwiinda munzila isumpukide, masi alimwi\nakubantu bamumasi aali mubweendelezi bwa bantu bambi.\nCIZUMINANO CA MULAWO UJATIKIZYA MASI OONSE CAKULESYA BUTUNDULUZI BWA MUNTU\nKapango 1\nBantu boonse balazyalwa kabaangulukide alimwi kabeelene alimwi akwaanguluka kucita\nzyobayanda. Balazyalwa amaanu akuyeeya, aakusala alimwi beelede kulanga bambi mbuli\nbanabokwabo.\nKapango 2\nMukuya ambele, kunyina kusalaula kweelede kucitwa akaambo katwaambo twacisi,\nbweendelezi bwa milawo antela bulemekwa cisi nkwazwa muntu, cibe cisi cakalilela kale,\ncitaninga kulilela nokuba kuba amweele wakutaindilizya.\nMuntu oonse ulaangulukide ku zyintu zyoonse zyili mucizuminano, kakunyina kusalaula\nmbuli kwakusiyana cikanda, musyobo, buzyale, cikombelo, makani a twaambo twacisi antela\nkwiimpana kwakuyeeya, busicisi antela bukkale, buvubi, nkokazyalilwa antela kwiimpana\nkumbi.\nKapango 3"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8391951665a0c0d62d6f304a4686acec",
            "Index": 1,
            "Label": "2",
            "Size": [
                595.0,
                842.0
            ],
            "Text": "Muntu oonse ulaangulukide kubukkale bwabuumi, lwaanguluko alimwi akukwabililwa.\nKapango 4\nKunyina weelede kuba muzike antela cibelesyo, buzike alimwi amakwebo aabuzike zyeelede\nkukasyigwa munzila zyoonse.\nKapango 5\nKunyina weelede kupezyegwa, kutalanganyizyigwa mbuli muntu antela kubelesyegwa mbuli\ncibbalo antela kupegwa cisubulo.\nKapango 6\nMuntu oonse ulaangulukide kulemekwa koonse nkwabede kuba muntu kubusyu bwa mulawo.\nKapango 7\nBantu boonse baleelene kubusyu bwa mulawo alimwi balizumizyidwe kakunyina kusalaula\nkubukwabilizi bwa mulawo bweelene. Boonse balaangulukide kukwabililwa kweelene kumicito\nyakusalaula mukutyola cizuminano eeci alimwi akumicito ya kubisya zyintu zyikonzya\nkuleta kusalaula.\nKapango 8\nMuntu oonse ulaangulukide kwiimininwa ambunga ya bantu basalwa mucisi kubona kaambo\nkakwe nkasinkilwa kulwaanguluko lwakucita ncayanda ncazumizyilwe amulawo.\nKapango 9\nKunyina muntu weelede kwaangwa, kuyobolwa muntolongo kakunyina mulandu antela kutija\nkuya kukkala kucisi cimbi.\nKapango 10\nMuntu oonse ulaangulukide kakunyina kwaandana kubetekwa ambunga yasalwa inyina\nnkoilikumbtizya alimi isitikene kulanga kukwabililwa ku lwaanguluko ndwajisi alimwi\nayimwi milandu njakonzya kupegwa.\nKapango 11\nOonse wapegwa mulandu ulaangulukide kwiitwa kuti ucisalalakusikila akaianwe amulandu mu\nnkuta mbuli bwaamba mulawo libetekwa alimwi ulizumizyilwe kujmana bamwiimiminina\nlibetekwa mulandu wakwe.\nKunyina ukonzya kujanwa mulandu kuti kakuli cintu comwe cicaala citakonzyi kupa kuti\nube mulandu, kwiinda mu milawo ya cisi antela ijatikizya masi oonse, ciindi mulandu\nooyu niwakacitika. Lyalo kunyina cisubulo cipati ceelede kupegwa kunze aacisubulo\nceendelana amulawo ciindi mulandu niwakacitwa.\nKapango 12\nKunyina muntu weelede kunyonganyizyigwa kutayelede kuzyintu zyakwe, mukwasyi, munzi\nantela magwalo, antela kumutalika akaambo kabulemu bwakwe. Oonse ulaangulukide\nkukwabililwa amulawo kukunyonganyizyigwa antela kutalikwa ooku.\nKapango 13"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "62161eed27e9d1b81065bcc17ef9bc19",
            "Index": 2,
            "Label": "3",
            "Size": [
                595.0,
                842.0
            ],
            "Text": "Oonse muntu ulaangulukide kweenda mbwayanda alimwi akukkala kufumbwa mucisi.\nOonse muntu ulaangulukide kuzwa kufumbwa mucisi, kusanganizya acisi cokwabo, alimwi\nakupiluka kucisi cokwabo.\nKapango 14\nOonse muntu ulaangulukide kulomba kukkala akuliiba mucisi cimbi mwaatijila kuyuba\nkwaangwa antela kupezyegwa musi mwazwa.\nKukwabililwa kulwaanguluko oolu kulakozya kutyolwa kubantu batija kubetekwa milandu\nisalala kabotu itali mbuli ya makani atwaambo twacisi antela itayendelani anzila alimwi\namilawo ya mbunga ya manyika oonse (United Nations).\nKapango 15\nOonse muntu ulaangulukide kuba munacisi wacisi ncayanda kukkala.\nKunyina uyedele kukasyigwa kucinca busicisi antela kukasyigwa kutacinca.\nKapango 16\nBasankwa abakaintu bakakomena, kakunyina kubakasya akaambo kacikanda cabo, cisi\nncobazwa antela cikombelo, balangulukide kukwata kufumbwa ngobayanda alimwi akubamba\nmukwasyi. Balangulukide kuba alwaanguluko lweelene lwa bakwetene ciindi nobacikwetene\nalimwi anobalekana.\nKukwatana kuya kulembezyegwa abaabo basikuyandana bobile kakunyina kuyoowa.\nMukwasyi ncilenga cabuleya kukkala antoomwe alimwi mukwasyi weelede kukwabililwa ku\nbuleya alimwi akucisi.\nKapango 17\nOonse muntu ulaangulukide kuba alubono alikke antela kubeleka aatomwe abamwi.\nKunyina weelede kunyonganizyigwa antela kunyangwa lubono lwakwe.\nKapango 18\nMuntu oonse ulaangulukide kuliyeeyela, kulisalila cikombelo ncayanda; lwaanguluko oolu\nlulajatikizya alusyomo ndwajisi alikke antela mu mbunga ya bana maleya nokuba kuliiba\nalikke, kutobela buyiisya cikombelo antela walo kuyyiisya, alimwi akukomba.\nKapango 19\nMuntu oonse ulaangulukide kwaamba zyili kumoyo; kwaanguluka ooku kulajatikizya\nakubuzya, kulaigwa alimwi akupa mizeezo kwiinda mumapepa antela mulisikapepele\nkakunyina munyinza.\nKapango 20\nMuntu oonse ulaangulukide kuba mukabunga antela kubungana kwaluumuno.\nKunyina weelede kusungilizyigwa kuba mukabunga nkatayandi.\nKapango 21"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a7d6b5138924ad2f2e8d3b5701550f3e",
            "Index": 3,
            "Label": "4",
            "Size": [
                595.0,
                842.0
            ],
            "Text": "Muntu oonse ulaangulukide kutola lubazu mubweendelezi bwa mfulumende mucisi cokwabo\nantela kwiinda kumuntu usalwa biya abana maleya antela lwakwe mukamwini.\nMuntu oonse ulaangulukide kupegwa lugwasyo lweelene alugwasyigwa bana maleya mucisi.\nKuyanda kwabantu kweelede kuba ciiminizyo ca mfulumende; kuyanda ooku kweelede\nkutondezyegwa kwainda ciindi alimwi akusala kwamasimpe kweelede kucitwa abana maleya\nbamucisi bazumizyigwa amulawo kusala alimwi akuzumizyigwa kusala ngwayanda kakunyina\nkunyonganyizyigwa.\nKapango 22\nMuntu oonse, muna maleya, ulaangulukide kuyobwedwa mali ngakoswedwa ku mali ngavwola ku\nnkampani yakabambwa mucisi antela kwiinda mukumvwana acisi cimbi kweelene amulawo\nwacisi. Alimwi ulaangulukide kulyeezyela buvubi, kuba abukkale alimwi akucita zyilengwa\nzyacisi zyitakonzyi kumusala akaambo ka ciimo cakwe alimwi alwaanguluko lwa kusumpula\nbukkale bwakwe.\nKapango 23\nMuntu oonse ulaangulukide kujana mulimo, kulisalila mulimo ngwayanda, kububotu bujanwa\namulimo ooyo alimwi akukwabililwa kupenzi lyakubula milimo.\nOonse, kakunyina kusalaula, ulakwabililwa kuvwozyegwa mali ayelene amulimo ngwabeleka.\nOonse ubeleka ulaangulukide kupegwa mali abikkilwa atala antela bbonasi alimwi\nakukwabililwa buumi bwakwe alimwi abwamukwasyi wakwe azyintu zyimbi zyeelede\nkukwabililwa.\nMuntu oonse ulaangulukide kunjila antela kutalika mbunga ilwanina akukwabilila\nbabelesi.\nKapango 24\nMuntu oonse ulaangulukide kupumuna akulyookezya kubeleka, kusanganizya kupegwa mawoolo\nayelede ciindi cakubeleka alimwi akubbadelwa mali waunka kukupumuna kwa mazuba manji.\nKapango 25\nMuntu oonse ulaangulukide ku buumi abukkale bubotu antoomwe amukwasyi wakwe, mbuli kuli\ncakulya, zyakusama, ng'anda yakukkala alimwi amicelo yakusilikwa azyintu zyimbi\nziyandika kumuntu, alimwi akukwabililwa buumi bwakwe wani kubeleka, kukwabililwa\nkumalwazi, bulema, kufwidwa, kucembaala alimwi azyimbi zyikonzya kusinkila muntu\nkubuumi zyatakonzyi kucita akaambo kakubula nzila yakuzyicita.\nBamatumbu alimwi abana balaangulukide kulugwasyo luyandika. Bana boonse, abe\nwamung'anda antela wamusyokwe, beelede kulangwa kabotu alimwi akukwabililwa kweelene.\nKapango 26\nMuntu oonse ulaangulukide kuyiya, lwiiyo lweelede kupegwa biyo kakunyina kubbadela,\nkapati muma giledi akutalisya masyoonto alimwi aakati-kati. Kunjila cikolo kumagiledi\nakutalisya weelede kuba mulawo natayandi nayanda mwana. Lwiiyo lwa milimo ya maanza\nalimwi aiyandika kuba haanzyibwene wa mulimo umwi lweelede kuti lyoonse kaluliko alimwi\nlwiiyo lwa mabbuku mapati alwalo lweelede kupegwa kuli baabo bajisi maanu.\nLwiiyo lweelede kuba lwakusumpula bukkale bwa muntu alimwi akuyumya lwaanguluko alimwi"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1ba540aca2f5640ad22b2d02210c552d",
            "Index": 4,
            "Label": "5",
            "Size": [
                595.0,
                842.0
            ],
            "Text": "akusala ciyanda muntu. Lupa bantu kumvwisisya, kuba sicamba alimwi akusumpula\nlumvwanoakati kamasi, kakunyina kusalaula cikanda, cikombelo alimwi akuyumya milimo ya\nmbunga ya masi oonse munyika ya United Nations kutontozya luumuno munyika.\nBazyali balaangulukile kusala lwiiyo ndobayanda antela ndobayeeyela kuba lubotu kubana\nbabo.\nKapango 27\nOonse muntu ulaangulukide kakunyina kukasyigwa kutola lubazu mubuumi bukkala bana\nmaleya, kuyiya zyilenwa zyacisi alimwi akwaabana busongo.\nOonse muntu ulaangulukide kukwabililwa ku zyintu zyayanda mbuli zya kulyaanzila, nyimbo\nazyisobano zyalilembela mukamwini.\nKapango 28\nOonse muntu ulizumizyilwe Kuba mumakamu alimwi amunkamu zyijatikizya masi manji oomo\nmujanwa lwaanguluko lwakazuminanwa akwaambilizyigwa amilawo ya mbunga eeyi.\nKapango 29\nMuntu oonse ujisi mulimo kubuleya ooko nkwaangulukide kuliiba akusumpula buntu bwakwe.\nMukubelesya lwaanguluko anguzu zyapedwe, muntu oonse ulaangulukide kulikkalila\nkwakutaindilizya ku lwaanguluko ndwapedwe amulawo kutegwa awalo kalemeka lwaanguluko\nlwa bantu bambi alimwi abulemu buyandika kumuntu alimwi akuliiba kwa bana maleya.\nLwaanguluko alimwi akuliiba takweelede kwiindilizyigwa ku mizeezo yakabambwa ambunga ya\nmasi oonse aamunyika ya United Nations.\nKapango 30\nKunyina cili mucizuminano eeci ceelede kwendelezyegwa amasi aambi, mbunga ya bantu\nantela muntu biyo, kuba anguzu zyakucita zyilengwa zyimbi zyikonzya kutyola milawo ya\nlwaanguluko lupedwe ku bantu lwapandulwa kale."
        }
    }
}

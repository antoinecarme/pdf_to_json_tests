{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470260,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KAY PACHACHRU LAPAN RUNAKUNA WASHAKURKAANAPAQ ISKIRBISHAKUNA KAYKUNATA\nISKIRBIPAAKURAA\n[Preamble]\nLapan runakuna chaynuyla washa kananpaqmi mana pisi rantisha runatanuy\nsirbichikunanpaqmi mana ima lutantas ruranakurkaananpaqmi, alipa\nrikanakurkaananpaqmi.\nLapan runakuna chay washasha kapaakunanta mana musyarmi, mana kaasukurmi\nrunakuna qalayapaakusha lutan ruranakuyta, ashlinakuyta, kaykunam\njuchakachimanchi lapan runakunata. Chaymi musyachipaakuu lapan runata\nmana manchakular, mana ima wanaychruusi kay pachachru kawapaakunanpaq.\nJinamanmi \"Rimashaq\" nirqa, rimapaakunanpaq, naatan munanqanman,\nDiosmansi u jukmansi yupachikurkaananpaq.\nMaychru chaychruusi mandaqkuna ninakunqannuyla rurapaakunanpaq.\nRunankunata lutan runakunapa makinpitas washananpaq, lutan mandaqninta\nmana ima lutantas rurapaakunanpaq. Chaynuytaq lapan nasyunchru runakunas\nalipa rikanakur kawapaakunanpaq.\nLapan nasuyunpita delgadukuna wamaqta qutukaanan junaqchruumi\nrimanakurkur iskirbipaakura lapan runa, warmis, olqos chaynuyla alipa\nrikasha kananpaq. Chaychruutan rimanakurkara runakunata ali kawayta\nyanapapaakunanpaq. Naatan mana pisi rantiyasha runawannuy piwansi\nsirbichinanpaq. Chaychruutan chay lapan nasyunkunapita qutukaq\nde!gadukuna ninakaraarira chay rimanakurkanqannuy yanapaanakur\nkawapaakunanpaqsi.\nKay rimanakunqanchi rurasha kananpaq musyachishun lapan runata,\nwarmitas, olqotas ninakurkaras, naatan mandaqkuna runankunata chay i\nmayqapitas washapaakunanpaq.\nLAPAN NASYUNPITA QUTUKAQKUNAM ISKIRBIPAAKURA\nKay Pachachru Maychru Chaychruusi Runakana Chay Washasha Kapaakunanapaq\nLapan runakuna mayaq chayaq nasyunchruusi mandaqnintin kay\niskirbishakunata yarpapaakunanpaq, jinaman yachrachipaakunanpaq.\nChaynuytan kay iskirbishakunata mandaqkunaqa rurachipaakunman,\nnasyunninkunachruusi u jukla nasyunkuna munayninchru alipa kayaqkunatas\nrikanakurkaananpaq.\nARTICULO 1\nLapan runas kay pachachru nasimun juk rantisha runanuy mana pitas\nsirbinanpaqmi, alipa rikasha kananpaqmi, washasha kananpaqmi. Lapan\nrunakunas nasipaakamun yarpayniyoqmi naatan tantiyayniyoqmi ima lutanta\nrurapaakurursi tantiyakunanpaq. Lapan runakunas kawapaakunaman juk\nwawqenuylam.\nARTICULO 2\nWashasha kananpaq kay lapan iskirbirayaqnuylam rurakanman lapan\nrunawansi, yuraqwansi, yanawansi, imaniraqwansi kachun quechua rimaqsi,",
            "Image": "a98d4fd95a2c6802478b95f61b7cf6e0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "castellano rimaqsi, u kachun warmis, olqos, Diosman yupachikuqsi u\nimaman yupachikuqsi, kachun manadaqninpita pinsiyaqsi u ima insiyaqsi,\nkachun mayaq markapitas u maychru, nasishas, kapuqniyoqsi u mana\nimaynaqsi. Imanuy ayqaynuy karsi rikanakurkanman juk kastanuylam.\nKachun mayqan mandaqkunapa qatiraqninsi, kachun libritayoqsi u jinalas,\nkachun mayaq markapita aywakamushas, pi maysi rikanakurkanman\nchaynuylam, juklaa nasyun mandaqpa makinchru karsi, mana jukpa makinchru\nkaqnuylam rikapaakunman alipa, chay mandaqpa runankunatas.\nARTICULO 3\nPi may runatas amam munachwanchu pitas wanuchipaakunanta, piwansi mana\nmunayaqwan sirbichikurkaananta, jinaman maqasha u ashlisha\nkapaakunantas.\nARTICULO 4\nAmam pisi, pipa sirbiqninsi imaysi yaykunqachu imapita nirsi u imapaq\nnirsi.\nARTICULO 5\nAmam pi tasi kawaypa kuchuchinmanchu juk uywatanuyqa, manatan pitas\nashlinmanpishchu mana baliq nirsi.\nARTICULO 6\nLapan runas, may chay nasyunchru kaqsi kanman chay kikin nasyun runanuy\nalipa rikasham, libritaanaq mana karsi.\nARTICULO 7\nLapan runas kapaakunman chaynuyla alipa rikasham. Naatan pis aliska\nkunchuchiptin kay iskirbishakunapita juknuypa ruraptin nasuynchru\nmandaqqa washanmanmi lapan runakunata. Amam rirqararmanchu pisi,\nmandaqninpita lutanta rimayaqta u wakta, kayta lutanta ruray niyaqta.\nManatan rirqaranmanchu wakinta alipa rikaqtas u wakinta lutanpa\nrikaqtas.\nARTICULO 8\nJucha taripaq runakuna wiyaripaakunman lapan runatam nasyunninchru\nkaqtaqa. Paykunaqa runakunata washapaakunman iskirbishankunanuymi mana\nimas lutan rurasha kapaakunanpaq.\nARTICULO 9\nAmam pitas manakaqpita, charichinmanchu u karselman wichrqachinmanchu.\nNaatan nasyuninpitas jurquchinmanchu.\nARTICULO 10\nJuchaakushakunata taripaq runakuna rikapaakunman chaynuylam lapan\nrunatas. Paykuna wiyaripaakunmanmi Chay juchachasha runamayin wanuchiqta\nimaninqantas\". Chawra mana mayqantas kuyapaalarmi ima nipaakumansi\nrimakurkanqannuy.",
            "Image": "51edfc4b8f81428107d056f09b94b724"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ARTICULO 11\n\"Juk runapita lutantam rurasha\" nipaakuptin rasunpa shumaq\nmusyakamunqankamaqa \"Manam yanqa rimapaakunmanchu paymi rurasha\". nir.\nNaatan juchaakusha karqa, kikin chay runa washakushun u washachun juk\nrunas. Chay jucha taripaqkuna achka runakuna kayaptinmi mayapaakunman\nchay juchachasha runa rimaqta.\nPi runa imatas ruraruptin, manam imaniytas atipapaakurachu\nnasyuninkunachru mana kaynuy iskirbishakuna kaptin. Naatan manatan\nkarachu iskirbishakuna j uchaakushakunata imaypa aliska\nkunchuchinapaqsi. Chaypi taran mandaqkuna iskirbipaakura kayta naa\nimayqas juchaakusha jananchruuraq.\nARTICULO 12\nMariam pitas ayluykunata \"Lutanta ruray\". nichwanchu. Naatan manatan\nwayinchru imanuy kawakuqtasi imatas jatipachwanpishchu. Manatan\nkartantas pisi kichrapunmachu ni washantas rimanmanpishchu. Kay\niskirbishakunanuymi rurakasha kanman. Jinaman washasham kapaakunman\nlapansi kay tukuy lutan ruraypita.\nARTICULO 13\nRunaqa pi maysi munanqantam aywanman maytas, chaytas. Naatan\nnasyunninchruusi munanqanchruutan yachranman maychru chaychruusi.\nPi maysi munarqa yarqunmanmi imaysi nasyunninpita. Naatan munarqa\nkutiyunmantan imaysi.\nARTICULO 14\nMana kaqpita pis yanqa qatikachraptinqa, chay runakunaqa\nyarqukurkanmanmi nasyunninpita juklaa nasyunchru maylachruusi ali\nkakunanpaq.\nNaatan imatas lutanta rurapakusha karqa amam yarqunmanchu nasyunninpita\njuklaa nasyunchru washapaakunanpaq, Lapan Nasyunpita Qutukaq runakuna\nmanam munapaakunchu kaykuna rurakananta.\nARTICULO 15\nLapan runas kapaakunman juklay nasyunlata markanch akusham.\nManam pisi \"Qampa naa manam kankimanchu kay nasyunnikipa runanqa\" nir,\nqarqunmanchu pitas. Ni manatan chariranmanpishchu \" Qamqa manam\nkankimanchu juklaa nasyunpa runanqa nirsi.\nARTICULO 16\nNaa kasaranan timpuman chrarurqa, warmis, olqos kasarakunmanmi, may\nkastawansi; yanawansi, yuraqwansi. Kasaranmantan juklaa nasyun\nrunawansi, Diosman u mana Diosman yupachikuqwansi. Nasyunchru\niskirbishankunanuymi washanman lapantam runankunata, kasarakunanpaqsi,\nkasararuptinsi u chulaanakuruptinsi.",
            "Image": "0889947b0b82a047864816bbac38e5de"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Manam pisi kasarachinmanchu mana munaqta. Kasarachinmanqa\nmunanakuqlatam.\nChay kasadukuna lapan wamrantinmi kapaakunman alipa rikasha,\nmandaqkunapita washasha. Chay kasadukuna wamrankunawan aliskam balin.\nARTICULO 17\nPi may runapas kanmanmi munaptinqa chrakransi, wayinsi u imayqansi,\nkikilanpasi u juk runakunapawansi. Chaynuy kananta manam pisi\namachanmanchu.\nManam pisi kitanmanchu chay imayqantasi oíqoorir manakaqpitaqa.\nARTICULO 18\nPi may runasi munanqantam pinsiyakunman, naatan ali u lutan ruranqantasi\ntantiyakunmanmi. Chawraqa j inam yupachikunman Diosmansi u imamansi.\nMuyunmanmi juk riligiyunpita juk riligiyunmansi. Muyunmantan juknuy\nkawaypita juknuy kawanmansi. Jinam pi maysi imanaypasi Diosninta\nalawaakunman, japaíansi u wakin runawansi, washachruusi u wayilachruusi.\nYachrachipaakunmantan .yachrakurkanqantawan juknuypa kawaynintas, naatan\nrurapaakunmanmi fistankunatas.\nARTICULO 19\nChawra runaqa jinam pinsiyanman, naatan \"Rimashaq\" nirqa, rimanman.\nNaatan chay pinsiyayanqan runata piñaakachinan mana pipitas amachasha\nkaptinqa amam rimanmanchu. Runaqa pi maysi yachrakunman munanqantam\nlibrukunata leyepasi u jukkuna rimaptin mayakuypasi. Naatan munarqa\npinsiyanqanta iskirbinmanmi u rimanmanmi wakinkaqkunas mayakurkaananpaq.\nNaatan apachinmanmi mayaq chayaq nasyunkunamansi amam juklaa nasyunman\nimanaypa apachikuptinsi; ama apachiychu ninmanchu pisi.\nARTICULO 20\nPi may runasi jinam qutukaakurkanman imapaqsi. Naatan qutukapaakunman\nimapaqsi, alipaqmi.\nManam pi tasi \"Runakunawan qutukaashun\" ninmanchu mana munaqta\nwapuypaqa.\nARTICULO 21\nPi may runasi, mandaqnin ima ruraytas munaptinqa íapanmi chaychru\nkapaakunman, kikinkunas u deígadukunas.\nMandaqkuna imawansi yanapaamuptinqa wakinkunanuymi chraskinman lapansi.\nLapan runasi munanqantam akrapaakunman mayqantasi mandaqninpaq. Naatan\nchay mandaqninkuna akrapaakunqan kanman ayqa' watakamas nasyuninkunachru\niskirbishankunanuymi. Mandaqninta akrapaakunman mana kaskipanakularmi\niskirbipas u makin chakcharkuypas.\nARTICULO 22\nJuk nasyunchru yachraq runapa kapunman aypam imansi ayqansi kawaananpaq.",
            "Image": "c02d6bdf9363a3c46f78c3ea79ea5f9f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Naatan mayqanpas masía kapuptinqa yanapanman walkala kapuqtam.\nChaynuytan masía kapuptinqa nasyunkunas, yanapanman mana alaapa\nkapuqniyoq nasyunkunata, wakinkunapita mana jukmapasha kapaakunanpaq.\nChaypita tukuy j inanpa yanapanakur, ali kapaakunanpaq.\nARTICULO 23\nPi may runasi uryanman imachruusi munanqanchruumi maychruusi. Jinaman\nalipam rikanakurkanman uryaqsi u urayachiqsi. Naatan mana uryata\ntariptinqa mandaqninkunam yanapanman tariyta.\nIshkay runa chay uryalachru kaptin jinaman chaynuyla ishkaynin\nuryaptinqa, pagasha kapaakunman ayqata karsi chaynuylam.\nUryaqkuna ali pagasham kapaakunman mana ima wanaychruusi kapaakunanpaq.\nJinaman aylunkunas alipa rikasha kapaakunanpaq. Naatan gananqan mana\nimapaqsi aypaptinqa nasyunninchru mandaqninkunam yananpanman.\nPi may runas urayaqqa qutukapaakunmanmi uryaq mayinkunawan imas mana ali\nkaptin rimanakurkaananpaq. Manam pisi \"Ama qutukapaakuychu\" ninmanchu\npitas. Maslata ganayta munarqa u alipa rikasha kayta munarqa, jinam\nmanakurkaananpaq qutukarkur rimanakurkanman.\nARTICULO 24\nPi may runasi uryaqqa jamanmanmi. Chay jamar imatas rurakunman\nmunanqantam. Naatan pisi amam uryachinmanchu rimanqanpita masqa. Jinaman\nwatachamur jamaptin pagasham kanman.\nARTICULO 25\nPi may runapas kanman aypam imalansi ali kawapaakunanpaq, aylunkunas\nmana qeshyapaakunanpaq, kanman aypan mikunan, jakun, jinaman wayin\nyachrananpaq. Qeshyarur aywanmanmi medikuman u hospitalmansi\njampichikuq. Naatan mandaq runakuna yanapapaakunman lapantam:\nuryapakuytam mana tariq runakunata, qeshyaqkunata, mana uryaq\natipaqkunata, japatukushakunata, chachakunata, mana juchaynaq kayarsi\nimaynaqsi kidashakunata.\nPachrayoq warmikunas jinaman iñashakunas kapaakunman aliska yanapasham\nimayqachruusi. Akapa wamrakuna kapaakunman ali rikasham lapansi kasadupa\nkarsi u mana kasadupa karsi.\nARTICULO 26\nRunakuna lapanmi yaykupaakunman iskuylaman. Naatan \"amam pisi\npaganmanchu qalayunqanpita ushanqankamas. Wamrakunata kachrapaakunman\nlapatam munaqtas, mana munaqtas primariya iskuylaman. Chaypita masta\nyachrakuy munaqkuna, jinam yachrakurkanman medikupaqsi, abugadupaqsi u\nimayqapaqsi. Unibersidakunaman mana atipaqkuna ali yachrarqa chraskisham\nkapaakunman. Naatan mana yachraqkunata \"Amam chraskipaakunmanchu imansi\nrayqoqa.\nChay iskuylakunachru yachrachiykuna kanman lapan yachrakuqkunata ali\nruna kayta yanapananpaqmi, alipa rikanakurkaananpaq, lapan runata\nyanapaa- nanpaqmi, rantisha runanuy mana pipa sirbichiqninsi",
            "Image": "720b95bf2013baec50d18e8cec113bab"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kapaakunanta musyapaakunanpaqmi, juklaa nasyun runakunawan, u juk\nrimayta rimaqkunawan alipa kawapaakunanpaqmi Diosman yupachikuqtawan,\nmana yupachikuqtas alipa rikanakurkaananpaqmi. Jinaman\nyachrachipaakunmanmi lapan nasyunpita qutukaq delgadukuna\niskirbipaakunqanta yanapanakur kawaypitas, mana wanuchinakuy kananpaq.\nNaatan taytakunam akrapaakunman churinkuna may iskuylachru yachrachisha\nkanapaqsi.\nARTICULO 27\nRunakuna pi maysi markachru imayqatas rurakunman munanqatam: ruranmanmi\nfistatas, kantamanmi kantatas, awanmanmi imatas, dibujanmanmi imayqatas\nu tantiyayninpita wamaqkunatas jurqamunmanmi, wakin aíiska tantiyay\nyachraq runakunanuysi.\nPi may runasi, shumakuq wamaqlata imatas kamakarachirqa u mana pisi\niskirbinqanta wamaqta imapitas iskirbirurqa pagasham kapaakunman. Naatan\n\"Amam chay ruranqantaqa pisi yachrapanmanchu. Noqam wamaqta jurqaramuu\"\nnir, kaskinwanqa qolqeta charinan rayqosi u alawasha kanan rayqosi.\nARTICULO 28\nLapan runam may nasyunchru, kaqsi, ima lutantas rurayaqkuna\nqalayapaakunman ali kawayta runamayinwan, kaychru lapan kay\niskirbishakunanuy.\nARTICULO 29\nRunakuna Iapanmi markachru mandaqkuna imatas niptin kaasukurkanman. Chay\nkaasukuq karqa, pi maysi kapaakun alipa rikasham, naatan ali runa\npipaqsi.\nJuk nasyunchru yachraqkuna, nasyunninchru iskirbishakunata 1apanmi\nkaasukurkanqa, mana pisi juk rantishanwannuy piwansi sirbichikunanpaq, j\ninaman ali runa kapaakunanpaq. Pi maysi alim kawanman runamayinwan,\nnaatan lapanmi imachru yanapanakurkanman ali kawayta chay\nnasyunninkunachru.\nKay lapan iskirbishakuna manam kaasukanmanchu kara, lapan nasyunpita\nqutukaq delgadukuna \"Rurashunmi\" ninakur rurayta mana qalayusha\nkapaakuptinqa.\nARTICULO 30\nJuk nasyunchruusi u runa qutukaqchruusi u juk runalatas imata\nrurananpaqsi pisi kaychru skirbirayaqpita juklasipa imapitas\ntantiyachinanta manam munapaakuuchu.",
            "Image": "9ea68b7d29a5aef37677a13193d9d126"
        }
    }
}

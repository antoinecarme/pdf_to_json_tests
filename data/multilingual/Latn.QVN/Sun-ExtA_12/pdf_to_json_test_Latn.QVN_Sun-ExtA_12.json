{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470342,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "KAY PACHACHRU LAPAN RUNAKUNA WASHAKURKAANAPAQ ISKIRBISHAKUNA KAYKUNATA ISKIRBIPAAKURAA\n[Preamble]\nLapan runakuna chaynuyla washa kananpaqmi mana pisi rantisha runatanuy sirbichikunanpaqmi mana ima lutantas\nruranakurkaananpaqmi, alipa rikanakurkaananpaqmi.\nLapan runakuna chay washasha kapaakunanta mana musyarmi, mana kaasukurmi runakuna qalayapaakusha lutan\nruranakuyta, ashlinakuyta, kaykunam juchakachimanchi lapan runakunata. Chaymi musyachipaakuu lapan runata mana\nmanchakular, mana ima wanaychruusi kay pachachru kawapaakunanpaq. Jinamanmi \"Rimashaq\" nirqa, rimapaakunanpaq,\nnaatan munanqanman, Diosmansi u jukmansi yupachikurkaananpaq.\nMaychru chaychruusi mandaqkuna ninakunqannuyla rurapaakunanpaq. Runankunata lutan runakunapa makinpitas\nwashananpaq, lutan mandaqninta mana ima lutantas rurapaakunanpaq. Chaynuytaq lapan nasyunchru runakunas alipa\nrikanakur kawapaakunanpaq.\nLapan nasuyunpita delgadukuna wamaqta qutukaanan junaqchruumi rimanakurkur iskirbipaakura lapan runa, warmis,\nolqos chaynuyla alipa rikasha kananpaq. Chaychruutan rimanakurkara runakunata ali kawayta yanapapaakunanpaq.\nNaatan mana pisi rantiyasha runawannuy piwansi sirbichinanpaq. Chaychruutan chay lapan nasyunkunapita qutukaq\nde!gadukuna ninakaraarira chay rimanakurkanqannuy yanapaanakur kawapaakunanpaqsi.\nKay rimanakunqanchi rurasha kananpaq musyachishun lapan runata, warmitas, olqotas ninakurkaras, naatan mandaqkuna\nrunankunata chay i mayqapitas washapaakunanpaq.\nLAPAN NASYUNPITA QUTUKAQKUNAM ISKIRBIPAAKURA\nKay Pachachru Maychru Chaychruusi Runakana Chay Washasha Kapaakunanapaq\nLapan runakuna mayaq chayaq nasyunchruusi mandaqnintin kay iskirbishakunata yarpapaakunanpaq, jinaman\nyachrachipaakunanpaq. Chaynuytan kay iskirbishakunata mandaqkunaqa rurachipaakunman, nasyunninkunachruusi u jukla\nnasyunkuna munayninchru alipa kayaqkunatas rikanakurkaananpaq.\nARTICULO 1\nLapan runas kay pachachru nasimun juk rantisha runanuy mana pitas sirbinanpaqmi, alipa rikasha kananpaqmi,\nwashasha kananpaqmi. Lapan runakunas nasipaakamun yarpayniyoqmi naatan tantiyayniyoqmi ima lutanta rurapaakurursi\ntantiyakunanpaq. Lapan runakunas kawapaakunaman juk wawqenuylam.\nARTICULO 2\nWashasha kananpaq kay lapan iskirbirayaqnuylam rurakanman lapan runawansi, yuraqwansi, yanawansi, imaniraqwansi\nkachun quechua rimaqsi, castellano rimaqsi, u kachun warmis, olqos, Diosman yupachikuqsi u imaman yupachikuqsi,\nkachun manadaqninpita pinsiyaqsi u ima insiyaqsi, kachun mayaq markapitas u maychru, nasishas, kapuqniyoqsi u mana\nimaynaqsi. Imanuy ayqaynuy karsi rikanakurkanman juk kastanuylam.\nKachun mayqan mandaqkunapa qatiraqninsi, kachun libritayoqsi u jinalas, kachun mayaq markapita aywakamushas, pi\nmaysi rikanakurkanman chaynuylam, juklaa nasyun mandaqpa makinchru karsi, mana jukpa makinchru kaqnuylam\nrikapaakunman alipa, chay mandaqpa runankunatas.\nARTICULO 3\nPi may runatas amam munachwanchu pitas wanuchipaakunanta, piwansi mana munayaqwan sirbichikurkaananta, jinaman\nmaqasha u ashlisha kapaakunantas.\nARTICULO 4\nAmam pisi, pipa sirbiqninsi imaysi yaykunqachu imapita nirsi u imapaq nirsi.\nARTICULO 5\nAmam pi tasi kawaypa kuchuchinmanchu juk uywatanuyqa, manatan pitas ashlinmanpishchu mana baliq nirsi.\nARTICULO 6\nLapan runas, may chay nasyunchru kaqsi kanman chay kikin nasyun runanuy alipa rikasham, libritaanaq mana karsi.\nARTICULO 7\nLapan runas kapaakunman chaynuyla alipa rikasham. Naatan pis aliska kunchuchiptin kay iskirbishakunapita juknuypa\nruraptin nasuynchru mandaqqa washanmanmi lapan runakunata. Amam rirqararmanchu pisi, mandaqninpita lutanta\nrimayaqta u wakta, kayta lutanta ruray niyaqta. Manatan rirqaranmanchu wakinta alipa rikaqtas u wakinta lutanpa\nrikaqtas.\nARTICULO 8\nJucha taripaq runakuna wiyaripaakunman lapan runatam nasyunninchru kaqtaqa. Paykunaqa runakunata washapaakunman\niskirbishankunanuymi mana imas lutan rurasha kapaakunanpaq.\nARTICULO 9",
            "Image": "0e702435d75cf90db4274941e7812266"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Amam pitas manakaqpita, charichinmanchu u karselman wichrqachinmanchu. Naatan nasyuninpitas jurquchinmanchu.\nARTICULO 10\nJuchaakushakunata taripaq runakuna rikapaakunman chaynuylam lapan runatas. Paykuna wiyaripaakunmanmi Chay\njuchachasha runamayin wanuchiqta imaninqantas\". Chawra mana mayqantas kuyapaalarmi ima nipaakumansi\nrimakurkanqannuy.\nARTICULO 11\n\"Juk runapita lutantam rurasha\" nipaakuptin rasunpa shumaq musyakamunqankamaqa \"Manam yanqa rimapaakunmanchu paymi\nrurasha\". nir. Naatan juchaakusha karqa, kikin chay runa washakushun u washachun juk runas. Chay jucha taripaqkuna\nachka runakuna kayaptinmi mayapaakunman chay juchachasha runa rimaqta.\nPi runa imatas ruraruptin, manam imaniytas atipapaakurachu nasyuninkunachru mana kaynuy iskirbishakuna kaptin.\nNaatan manatan karachu iskirbishakuna j uchaakushakunata imaypa aliska kunchuchinapaqsi. Chaypi taran mandaqkuna\niskirbipaakura kayta naa imayqas juchaakusha jananchruuraq.\nARTICULO 12\nMariam pitas ayluykunata \"Lutanta ruray\". nichwanchu. Naatan manatan wayinchru imanuy kawakuqtasi imatas\njatipachwanpishchu. Manatan kartantas pisi kichrapunmachu ni washantas rimanmanpishchu. Kay iskirbishakunanuymi\nrurakasha kanman. Jinaman washasham kapaakunman lapansi kay tukuy lutan ruraypita.\nARTICULO 13\nRunaqa pi maysi munanqantam aywanman maytas, chaytas. Naatan nasyunninchruusi munanqanchruutan yachranman maychru\nchaychruusi.\nPi maysi munarqa yarqunmanmi imaysi nasyunninpita. Naatan munarqa kutiyunmantan imaysi.\nARTICULO 14\nMana kaqpita pis yanqa qatikachraptinqa, chay runakunaqa yarqukurkanmanmi nasyunninpita juklaa nasyunchru\nmaylachruusi ali kakunanpaq.\nNaatan imatas lutanta rurapakusha karqa amam yarqunmanchu nasyunninpita juklaa nasyunchru washapaakunanpaq, Lapan\nNasyunpita Qutukaq runakuna manam munapaakunchu kaykuna rurakananta.\nARTICULO 15\nLapan runas kapaakunman juklay nasyunlata markanch akusham.\nManam pisi \"Qampa naa manam kankimanchu kay nasyunnikipa runanqa\" nir, qarqunmanchu pitas. Ni manatan\nchariranmanpishchu \" Qamqa manam kankimanchu juklaa nasyunpa runanqa nirsi.\nARTICULO 16\nNaa kasaranan timpuman chrarurqa, warmis, olqos kasarakunmanmi, may kastawansi; yanawansi, yuraqwansi.\nKasaranmantan juklaa nasyun runawansi, Diosman u mana Diosman yupachikuqwansi. Nasyunchru iskirbishankunanuymi\nwashanman lapantam runankunata, kasarakunanpaqsi, kasararuptinsi u chulaanakuruptinsi.\nManam pisi kasarachinmanchu mana munaqta. Kasarachinmanqa munanakuqlatam.\nChay kasadukuna lapan wamrantinmi kapaakunman alipa rikasha, mandaqkunapita washasha. Chay kasadukuna\nwamrankunawan aliskam balin.\nARTICULO 17\nPi may runapas kanmanmi munaptinqa chrakransi, wayinsi u imayqansi, kikilanpasi u juk runakunapawansi. Chaynuy\nkananta manam pisi amachanmanchu.\nManam pisi kitanmanchu chay imayqantasi oíqoorir manakaqpitaqa.\nARTICULO 18\nPi may runasi munanqantam pinsiyakunman, naatan ali u lutan ruranqantasi tantiyakunmanmi. Chawraqa j inam\nyupachikunman Diosmansi u imamansi. Muyunmanmi juk riligiyunpita juk riligiyunmansi. Muyunmantan juknuy kawaypita\njuknuy kawanmansi. Jinam pi maysi imanaypasi Diosninta alawaakunman, japaíansi u wakin runawansi, washachruusi u\nwayilachruusi. Yachrachipaakunmantan .yachrakurkanqantawan juknuypa kawaynintas, naatan rurapaakunmanmi\nfistankunatas.\nARTICULO 19\nChawra runaqa jinam pinsiyanman, naatan \"Rimashaq\" nirqa, rimanman. Naatan chay pinsiyayanqan runata piñaakachinan\nmana pipitas amachasha kaptinqa amam rimanmanchu. Runaqa pi maysi yachrakunman munanqantam librukunata leyepasi u\njukkuna rimaptin mayakuypasi. Naatan munarqa pinsiyanqanta iskirbinmanmi u rimanmanmi wakinkaqkunas\nmayakurkaananpaq. Naatan apachinmanmi mayaq chayaq nasyunkunamansi amam juklaa nasyunman imanaypa apachikuptinsi;\nama apachiychu ninmanchu pisi.\nARTICULO 20",
            "Image": "f2dddf6dbfc83978a4a634bc2dd0cdb8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Pi may runasi jinam qutukaakurkanman imapaqsi. Naatan qutukapaakunman imapaqsi, alipaqmi.\nManam pi tasi \"Runakunawan qutukaashun\" ninmanchu mana munaqta wapuypaqa.\nARTICULO 21\nPi may runasi, mandaqnin ima ruraytas munaptinqa íapanmi chaychru kapaakunman, kikinkunas u deígadukunas.\nMandaqkuna imawansi yanapaamuptinqa wakinkunanuymi chraskinman lapansi.\nLapan runasi munanqantam akrapaakunman mayqantasi mandaqninpaq. Naatan chay mandaqninkuna akrapaakunqan kanman\nayqa' watakamas nasyuninkunachru iskirbishankunanuymi. Mandaqninta akrapaakunman mana kaskipanakularmi iskirbipas\nu makin chakcharkuypas.\nARTICULO 22\nJuk nasyunchru yachraq runapa kapunman aypam imansi ayqansi kawaananpaq. Naatan mayqanpas masía kapuptinqa\nyanapanman walkala kapuqtam. Chaynuytan masía kapuptinqa nasyunkunas, yanapanman mana alaapa kapuqniyoq\nnasyunkunata, wakinkunapita mana jukmapasha kapaakunanpaq. Chaypita tukuy j inanpa yanapanakur, ali kapaakunanpaq.\nARTICULO 23\nPi may runasi uryanman imachruusi munanqanchruumi maychruusi. Jinaman alipam rikanakurkanman uryaqsi u\nurayachiqsi. Naatan mana uryata tariptinqa mandaqninkunam yanapanman tariyta.\nIshkay runa chay uryalachru kaptin jinaman chaynuyla ishkaynin uryaptinqa, pagasha kapaakunman ayqata karsi\nchaynuylam.\nUryaqkuna ali pagasham kapaakunman mana ima wanaychruusi kapaakunanpaq. Jinaman aylunkunas alipa rikasha\nkapaakunanpaq. Naatan gananqan mana imapaqsi aypaptinqa nasyunninchru mandaqninkunam yananpanman.\nPi may runas urayaqqa qutukapaakunmanmi uryaq mayinkunawan imas mana ali kaptin rimanakurkaananpaq. Manam pisi\n\"Ama qutukapaakuychu\" ninmanchu pitas. Maslata ganayta munarqa u alipa rikasha kayta munarqa, jinam\nmanakurkaananpaq qutukarkur rimanakurkanman.\nARTICULO 24\nPi may runasi uryaqqa jamanmanmi. Chay jamar imatas rurakunman munanqantam. Naatan pisi amam uryachinmanchu\nrimanqanpita masqa. Jinaman watachamur jamaptin pagasham kanman.\nARTICULO 25\nPi may runapas kanman aypam imalansi ali kawapaakunanpaq, aylunkunas mana qeshyapaakunanpaq, kanman aypan mikunan,\njakun, jinaman wayin yachrananpaq. Qeshyarur aywanmanmi medikuman u hospitalmansi jampichikuq. Naatan mandaq\nrunakuna yanapapaakunman lapantam: uryapakuytam mana tariq runakunata, qeshyaqkunata, mana uryaq atipaqkunata,\njapatukushakunata, chachakunata, mana juchaynaq kayarsi imaynaqsi kidashakunata.\nPachrayoq warmikunas jinaman iñashakunas kapaakunman aliska yanapasham imayqachruusi. Akapa wamrakuna kapaakunman\nali rikasham lapansi kasadupa karsi u mana kasadupa karsi.\nARTICULO 26\nRunakuna lapanmi yaykupaakunman iskuylaman. Naatan \"amam pisi paganmanchu qalayunqanpita ushanqankamas.\nWamrakunata kachrapaakunman lapatam munaqtas, mana munaqtas primariya iskuylaman. Chaypita masta yachrakuy\nmunaqkuna, jinam yachrakurkanman medikupaqsi, abugadupaqsi u imayqapaqsi. Unibersidakunaman mana atipaqkuna ali\nyachrarqa chraskisham kapaakunman. Naatan mana yachraqkunata \"Amam chraskipaakunmanchu imansi rayqoqa.\nChay iskuylakunachru yachrachiykuna kanman lapan yachrakuqkunata ali runa kayta yanapananpaqmi, alipa\nrikanakurkaananpaq, lapan runata yanapaa- nanpaqmi, rantisha runanuy mana pipa sirbichiqninsi kapaakunanta\nmusyapaakunanpaqmi, juklaa nasyun runakunawan, u juk rimayta rimaqkunawan alipa kawapaakunanpaqmi Diosman\nyupachikuqtawan, mana yupachikuqtas alipa rikanakurkaananpaqmi. Jinaman yachrachipaakunmanmi lapan nasyunpita\nqutukaq delgadukuna iskirbipaakunqanta yanapanakur kawaypitas, mana wanuchinakuy kananpaq.\nNaatan taytakunam akrapaakunman churinkuna may iskuylachru yachrachisha kanapaqsi.\nARTICULO 27\nRunakuna pi maysi markachru imayqatas rurakunman munanqatam: ruranmanmi fistatas, kantamanmi kantatas, awanmanmi\nimatas, dibujanmanmi imayqatas u tantiyayninpita wamaqkunatas jurqamunmanmi, wakin aíiska tantiyay yachraq\nrunakunanuysi.\nPi may runasi, shumakuq wamaqlata imatas kamakarachirqa u mana pisi iskirbinqanta wamaqta imapitas iskirbirurqa\npagasham kapaakunman. Naatan \"Amam chay ruranqantaqa pisi yachrapanmanchu. Noqam wamaqta jurqaramuu\" nir,\nkaskinwanqa qolqeta charinan rayqosi u alawasha kanan rayqosi.\nARTICULO 28\nLapan runam may nasyunchru, kaqsi, ima lutantas rurayaqkuna qalayapaakunman ali kawayta runamayinwan, kaychru\nlapan kay iskirbishakunanuy.\nARTICULO 29",
            "Image": "f2d84f641b914e9bca3d2473479d4274"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Runakuna Iapanmi markachru mandaqkuna imatas niptin kaasukurkanman. Chay kaasukuq karqa, pi maysi kapaakun alipa\nrikasham, naatan ali runa pipaqsi.\nJuk nasyunchru yachraqkuna, nasyunninchru iskirbishakunata 1apanmi kaasukurkanqa, mana pisi juk rantishanwannuy\npiwansi sirbichikunanpaq, j inaman ali runa kapaakunanpaq. Pi maysi alim kawanman runamayinwan, naatan lapanmi\nimachru yanapanakurkanman ali kawayta chay nasyunninkunachru.\nKay lapan iskirbishakuna manam kaasukanmanchu kara, lapan nasyunpita qutukaq delgadukuna \"Rurashunmi\" ninakur\nrurayta mana qalayusha kapaakuptinqa.\nARTICULO 30\nJuk nasyunchruusi u runa qutukaqchruusi u juk runalatas imata rurananpaqsi pisi kaychru skirbirayaqpita juklasipa\nimapitas tantiyachinanta manam munapaakuuchu.",
            "Image": "c6840449a155dad0ded6dc283d8823e3"
        }
    }
}

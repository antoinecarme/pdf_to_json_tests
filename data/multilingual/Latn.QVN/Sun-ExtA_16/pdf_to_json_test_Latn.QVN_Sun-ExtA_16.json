{
    "MetaData": {
        "Author": null,
        "Creation_Date": 1581470357,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8925f50684fb59a0f47106ec21b3eeb0",
            "Index": 0,
            "Label": "1",
            "Size": [
                595.0,
                842.0
            ],
            "Text": "KAY PACHACHRU LAPAN RUNAKUNA WASHAKURKAANAPAQ ISKIRBISHAKUNA KAYKUNATA ISKIRBIPAAKURAA\n[Preamble]\nLapan runakuna chaynuyla washa kananpaqmi mana pisi rantisha runatanuy\nsirbichikunanpaqmi mana ima lutantas ruranakurkaananpaqmi, alipa rikanakurkaananpaqmi.\nLapan runakuna chay washasha kapaakunanta mana musyarmi, mana kaasukurmi runakuna\nqalayapaakusha lutan ruranakuyta, ashlinakuyta, kaykunam juchakachimanchi lapan\nrunakunata. Chaymi musyachipaakuu lapan runata mana manchakular, mana ima wanaychruusi\nkay pachachru kawapaakunanpaq. Jinamanmi \"Rimashaq\" nirqa, rimapaakunanpaq, naatan\nmunanqanman, Diosmansi u jukmansi yupachikurkaananpaq.\nMaychru chaychruusi mandaqkuna ninakunqannuyla rurapaakunanpaq. Runankunata lutan\nrunakunapa makinpitas washananpaq, lutan mandaqninta mana ima lutantas rurapaakunanpaq.\nChaynuytaq lapan nasyunchru runakunas alipa rikanakur kawapaakunanpaq.\nLapan nasuyunpita delgadukuna wamaqta qutukaanan junaqchruumi rimanakurkur\niskirbipaakura lapan runa, warmis, olqos chaynuyla alipa rikasha kananpaq. Chaychruutan\nrimanakurkara runakunata ali kawayta yanapapaakunanpaq. Naatan mana pisi rantiyasha\nrunawannuy piwansi sirbichinanpaq. Chaychruutan chay lapan nasyunkunapita qutukaq\nde!gadukuna ninakaraarira chay rimanakurkanqannuy yanapaanakur kawapaakunanpaqsi.\nKay rimanakunqanchi rurasha kananpaq musyachishun lapan runata, warmitas, olqotas\nninakurkaras, naatan mandaqkuna runankunata chay i mayqapitas washapaakunanpaq.\nLAPAN NASYUNPITA QUTUKAQKUNAM ISKIRBIPAAKURA\nKay Pachachru Maychru Chaychruusi Runakana Chay Washasha Kapaakunanapaq\nLapan runakuna mayaq chayaq nasyunchruusi mandaqnintin kay iskirbishakunata\nyarpapaakunanpaq, jinaman yachrachipaakunanpaq. Chaynuytan kay iskirbishakunata\nmandaqkunaqa rurachipaakunman, nasyunninkunachruusi u jukla nasyunkuna munayninchru\nalipa kayaqkunatas rikanakurkaananpaq.\nARTICULO 1\nLapan runas kay pachachru nasimun juk rantisha runanuy mana pitas sirbinanpaqmi, alipa\nrikasha kananpaqmi, washasha kananpaqmi. Lapan runakunas nasipaakamun yarpayniyoqmi\nnaatan tantiyayniyoqmi ima lutanta rurapaakurursi tantiyakunanpaq. Lapan runakunas\nkawapaakunaman juk wawqenuylam.\nARTICULO 2\nWashasha kananpaq kay lapan iskirbirayaqnuylam rurakanman lapan runawansi, yuraqwansi,\nyanawansi, imaniraqwansi kachun quechua rimaqsi, castellano rimaqsi, u kachun warmis,\nolqos, Diosman yupachikuqsi u imaman yupachikuqsi, kachun manadaqninpita pinsiyaqsi u\nima insiyaqsi, kachun mayaq markapitas u maychru, nasishas, kapuqniyoqsi u mana\nimaynaqsi. Imanuy ayqaynuy karsi rikanakurkanman juk kastanuylam.\nKachun mayqan mandaqkunapa qatiraqninsi, kachun libritayoqsi u jinalas, kachun mayaq\nmarkapita aywakamushas, pi maysi rikanakurkanman chaynuylam, juklaa nasyun mandaqpa\nmakinchru karsi, mana jukpa makinchru kaqnuylam rikapaakunman alipa, chay mandaqpa\nrunankunatas."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f574a4d0ad4910f15b1f9fce7ab2ba84",
            "Index": 1,
            "Label": "2",
            "Size": [
                595.0,
                842.0
            ],
            "Text": "ARTICULO 3\nPi may runatas amam munachwanchu pitas wanuchipaakunanta, piwansi mana munayaqwan\nsirbichikurkaananta, jinaman maqasha u ashlisha kapaakunantas.\nARTICULO 4\nAmam pisi, pipa sirbiqninsi imaysi yaykunqachu imapita nirsi u imapaq nirsi.\nARTICULO 5\nAmam pi tasi kawaypa kuchuchinmanchu juk uywatanuyqa, manatan pitas ashlinmanpishchu\nmana baliq nirsi.\nARTICULO 6\nLapan runas, may chay nasyunchru kaqsi kanman chay kikin nasyun runanuy alipa rikasham,\nlibritaanaq mana karsi.\nARTICULO 7\nLapan runas kapaakunman chaynuyla alipa rikasham. Naatan pis aliska kunchuchiptin kay\niskirbishakunapita juknuypa ruraptin nasuynchru mandaqqa washanmanmi lapan runakunata.\nAmam rirqararmanchu pisi, mandaqninpita lutanta rimayaqta u wakta, kayta lutanta ruray\nniyaqta. Manatan rirqaranmanchu wakinta alipa rikaqtas u wakinta lutanpa rikaqtas.\nARTICULO 8\nJucha taripaq runakuna wiyaripaakunman lapan runatam nasyunninchru kaqtaqa. Paykunaqa\nrunakunata washapaakunman iskirbishankunanuymi mana imas lutan rurasha kapaakunanpaq.\nARTICULO 9\nAmam pitas manakaqpita, charichinmanchu u karselman wichrqachinmanchu. Naatan\nnasyuninpitas jurquchinmanchu.\nARTICULO 10\nJuchaakushakunata taripaq runakuna rikapaakunman chaynuylam lapan runatas. Paykuna\nwiyaripaakunmanmi Chay juchachasha runamayin wanuchiqta imaninqantas\". Chawra mana\nmayqantas kuyapaalarmi ima nipaakumansi rimakurkanqannuy.\nARTICULO 11\n\"Juk runapita lutantam rurasha\" nipaakuptin rasunpa shumaq musyakamunqankamaqa \"Manam\nyanqa rimapaakunmanchu paymi rurasha\". nir. Naatan juchaakusha karqa, kikin chay runa\nwashakushun u washachun juk runas. Chay jucha taripaqkuna achka runakuna kayaptinmi\nmayapaakunman chay juchachasha runa rimaqta.\nPi runa imatas ruraruptin, manam imaniytas atipapaakurachu nasyuninkunachru mana kaynuy\niskirbishakuna kaptin. Naatan manatan karachu iskirbishakuna j uchaakushakunata imaypa\naliska kunchuchinapaqsi. Chaypi taran mandaqkuna iskirbipaakura kayta naa imayqas\njuchaakusha jananchruuraq.\nARTICULO 12\nMariam pitas ayluykunata \"Lutanta ruray\". nichwanchu. Naatan manatan wayinchru imanuy"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6052bc639e4eac4b99fa73292dfe14b5",
            "Index": 2,
            "Label": "3",
            "Size": [
                595.0,
                842.0
            ],
            "Text": "kawakuqtasi imatas jatipachwanpishchu. Manatan kartantas pisi kichrapunmachu ni\nwashantas rimanmanpishchu. Kay iskirbishakunanuymi rurakasha kanman. Jinaman washasham\nkapaakunman lapansi kay tukuy lutan ruraypita.\nARTICULO 13\nRunaqa pi maysi munanqantam aywanman maytas, chaytas. Naatan nasyunninchruusi\nmunanqanchruutan yachranman maychru chaychruusi.\nPi maysi munarqa yarqunmanmi imaysi nasyunninpita. Naatan munarqa kutiyunmantan imaysi.\nARTICULO 14\nMana kaqpita pis yanqa qatikachraptinqa, chay runakunaqa yarqukurkanmanmi nasyunninpita\njuklaa nasyunchru maylachruusi ali kakunanpaq.\nNaatan imatas lutanta rurapakusha karqa amam yarqunmanchu nasyunninpita juklaa\nnasyunchru washapaakunanpaq, Lapan Nasyunpita Qutukaq runakuna manam munapaakunchu\nkaykuna rurakananta.\nARTICULO 15\nLapan runas kapaakunman juklay nasyunlata markanch akusham.\nManam pisi \"Qampa naa manam kankimanchu kay nasyunnikipa runanqa\" nir, qarqunmanchu\npitas. Ni manatan chariranmanpishchu \" Qamqa manam kankimanchu juklaa nasyunpa runanqa\nnirsi.\nARTICULO 16\nNaa kasaranan timpuman chrarurqa, warmis, olqos kasarakunmanmi, may kastawansi;\nyanawansi, yuraqwansi. Kasaranmantan juklaa nasyun runawansi, Diosman u mana Diosman\nyupachikuqwansi. Nasyunchru iskirbishankunanuymi washanman lapantam runankunata,\nkasarakunanpaqsi, kasararuptinsi u chulaanakuruptinsi.\nManam pisi kasarachinmanchu mana munaqta. Kasarachinmanqa munanakuqlatam.\nChay kasadukuna lapan wamrantinmi kapaakunman alipa rikasha, mandaqkunapita washasha.\nChay kasadukuna wamrankunawan aliskam balin.\nARTICULO 17\nPi may runapas kanmanmi munaptinqa chrakransi, wayinsi u imayqansi, kikilanpasi u juk\nrunakunapawansi. Chaynuy kananta manam pisi amachanmanchu.\nManam pisi kitanmanchu chay imayqantasi oíqoorir manakaqpitaqa.\nARTICULO 18\nPi may runasi munanqantam pinsiyakunman, naatan ali u lutan ruranqantasi\ntantiyakunmanmi. Chawraqa j inam yupachikunman Diosmansi u imamansi. Muyunmanmi juk\nriligiyunpita juk riligiyunmansi. Muyunmantan juknuy kawaypita juknuy kawanmansi. Jinam\npi maysi imanaypasi Diosninta alawaakunman, japaíansi u wakin runawansi, washachruusi u\nwayilachruusi. Yachrachipaakunmantan .yachrakurkanqantawan juknuypa kawaynintas, naatan\nrurapaakunmanmi fistankunatas.\nARTICULO 19"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7e718ab2e407c766772d655fbec8dcfe",
            "Index": 3,
            "Label": "4",
            "Size": [
                595.0,
                842.0
            ],
            "Text": "Chawra runaqa jinam pinsiyanman, naatan \"Rimashaq\" nirqa, rimanman. Naatan chay\npinsiyayanqan runata piñaakachinan mana pipitas amachasha kaptinqa amam rimanmanchu.\nRunaqa pi maysi yachrakunman munanqantam librukunata leyepasi u jukkuna rimaptin\nmayakuypasi. Naatan munarqa pinsiyanqanta iskirbinmanmi u rimanmanmi wakinkaqkunas\nmayakurkaananpaq. Naatan apachinmanmi mayaq chayaq nasyunkunamansi amam juklaa\nnasyunman imanaypa apachikuptinsi; ama apachiychu ninmanchu pisi.\nARTICULO 20\nPi may runasi jinam qutukaakurkanman imapaqsi. Naatan qutukapaakunman imapaqsi,\nalipaqmi.\nManam pi tasi \"Runakunawan qutukaashun\" ninmanchu mana munaqta wapuypaqa.\nARTICULO 21\nPi may runasi, mandaqnin ima ruraytas munaptinqa íapanmi chaychru kapaakunman,\nkikinkunas u deígadukunas.\nMandaqkuna imawansi yanapaamuptinqa wakinkunanuymi chraskinman lapansi.\nLapan runasi munanqantam akrapaakunman mayqantasi mandaqninpaq. Naatan chay\nmandaqninkuna akrapaakunqan kanman ayqa' watakamas nasyuninkunachru\niskirbishankunanuymi. Mandaqninta akrapaakunman mana kaskipanakularmi iskirbipas u\nmakin chakcharkuypas.\nARTICULO 22\nJuk nasyunchru yachraq runapa kapunman aypam imansi ayqansi kawaananpaq. Naatan\nmayqanpas masía kapuptinqa yanapanman walkala kapuqtam. Chaynuytan masía kapuptinqa\nnasyunkunas, yanapanman mana alaapa kapuqniyoq nasyunkunata, wakinkunapita mana\njukmapasha kapaakunanpaq. Chaypita tukuy j inanpa yanapanakur, ali kapaakunanpaq.\nARTICULO 23\nPi may runasi uryanman imachruusi munanqanchruumi maychruusi. Jinaman alipam\nrikanakurkanman uryaqsi u urayachiqsi. Naatan mana uryata tariptinqa mandaqninkunam\nyanapanman tariyta.\nIshkay runa chay uryalachru kaptin jinaman chaynuyla ishkaynin uryaptinqa, pagasha\nkapaakunman ayqata karsi chaynuylam.\nUryaqkuna ali pagasham kapaakunman mana ima wanaychruusi kapaakunanpaq. Jinaman\naylunkunas alipa rikasha kapaakunanpaq. Naatan gananqan mana imapaqsi aypaptinqa\nnasyunninchru mandaqninkunam yananpanman.\nPi may runas urayaqqa qutukapaakunmanmi uryaq mayinkunawan imas mana ali kaptin\nrimanakurkaananpaq. Manam pisi \"Ama qutukapaakuychu\" ninmanchu pitas. Maslata ganayta\nmunarqa u alipa rikasha kayta munarqa, jinam manakurkaananpaq qutukarkur\nrimanakurkanman.\nARTICULO 24\nPi may runasi uryaqqa jamanmanmi. Chay jamar imatas rurakunman munanqantam. Naatan pisi\namam uryachinmanchu rimanqanpita masqa. Jinaman watachamur jamaptin pagasham kanman.\nARTICULO 25"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1b4f58174c6d749025298acd3c1d926d",
            "Index": 4,
            "Label": "5",
            "Size": [
                595.0,
                842.0
            ],
            "Text": "Pi may runapas kanman aypam imalansi ali kawapaakunanpaq, aylunkunas mana\nqeshyapaakunanpaq, kanman aypan mikunan, jakun, jinaman wayin yachrananpaq. Qeshyarur\naywanmanmi medikuman u hospitalmansi jampichikuq. Naatan mandaq runakuna\nyanapapaakunman lapantam: uryapakuytam mana tariq runakunata, qeshyaqkunata, mana uryaq\natipaqkunata, japatukushakunata, chachakunata, mana juchaynaq kayarsi imaynaqsi\nkidashakunata.\nPachrayoq warmikunas jinaman iñashakunas kapaakunman aliska yanapasham imayqachruusi.\nAkapa wamrakuna kapaakunman ali rikasham lapansi kasadupa karsi u mana kasadupa karsi.\nARTICULO 26\nRunakuna lapanmi yaykupaakunman iskuylaman. Naatan \"amam pisi paganmanchu\nqalayunqanpita ushanqankamas. Wamrakunata kachrapaakunman lapatam munaqtas, mana\nmunaqtas primariya iskuylaman. Chaypita masta yachrakuy munaqkuna, jinam\nyachrakurkanman medikupaqsi, abugadupaqsi u imayqapaqsi. Unibersidakunaman mana\natipaqkuna ali yachrarqa chraskisham kapaakunman. Naatan mana yachraqkunata \"Amam\nchraskipaakunmanchu imansi rayqoqa.\nChay iskuylakunachru yachrachiykuna kanman lapan yachrakuqkunata ali runa kayta\nyanapananpaqmi, alipa rikanakurkaananpaq, lapan runata yanapaa- nanpaqmi, rantisha\nrunanuy mana pipa sirbichiqninsi kapaakunanta musyapaakunanpaqmi, juklaa nasyun\nrunakunawan, u juk rimayta rimaqkunawan alipa kawapaakunanpaqmi Diosman\nyupachikuqtawan, mana yupachikuqtas alipa rikanakurkaananpaqmi. Jinaman\nyachrachipaakunmanmi lapan nasyunpita qutukaq delgadukuna iskirbipaakunqanta\nyanapanakur kawaypitas, mana wanuchinakuy kananpaq.\nNaatan taytakunam akrapaakunman churinkuna may iskuylachru yachrachisha kanapaqsi.\nARTICULO 27\nRunakuna pi maysi markachru imayqatas rurakunman munanqatam: ruranmanmi fistatas,\nkantamanmi kantatas, awanmanmi imatas, dibujanmanmi imayqatas u tantiyayninpita\nwamaqkunatas jurqamunmanmi, wakin aíiska tantiyay yachraq runakunanuysi.\nPi may runasi, shumakuq wamaqlata imatas kamakarachirqa u mana pisi iskirbinqanta\nwamaqta imapitas iskirbirurqa pagasham kapaakunman. Naatan \"Amam chay ruranqantaqa pisi\nyachrapanmanchu. Noqam wamaqta jurqaramuu\" nir, kaskinwanqa qolqeta charinan rayqosi u\nalawasha kanan rayqosi.\nARTICULO 28\nLapan runam may nasyunchru, kaqsi, ima lutantas rurayaqkuna qalayapaakunman ali kawayta\nrunamayinwan, kaychru lapan kay iskirbishakunanuy.\nARTICULO 29\nRunakuna Iapanmi markachru mandaqkuna imatas niptin kaasukurkanman. Chay kaasukuq\nkarqa, pi maysi kapaakun alipa rikasham, naatan ali runa pipaqsi.\nJuk nasyunchru yachraqkuna, nasyunninchru iskirbishakunata 1apanmi kaasukurkanqa, mana\npisi juk rantishanwannuy piwansi sirbichikunanpaq, j inaman ali runa kapaakunanpaq. Pi\nmaysi alim kawanman runamayinwan, naatan lapanmi imachru yanapanakurkanman ali kawayta\nchay nasyunninkunachru.\nKay lapan iskirbishakuna manam kaasukanmanchu kara, lapan nasyunpita qutukaq"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "431a9298b4f545b620d3e52d1218ea7f",
            "Index": 5,
            "Label": "6",
            "Size": [
                595.0,
                842.0
            ],
            "Text": "delgadukuna \"Rurashunmi\" ninakur rurayta mana qalayusha kapaakuptinqa.\nARTICULO 30\nJuk nasyunchruusi u runa qutukaqchruusi u juk runalatas imata rurananpaqsi pisi kaychru\nskirbirayaqpita juklasipa imapitas tantiyachinanta manam munapaakuuchu."
        }
    }
}

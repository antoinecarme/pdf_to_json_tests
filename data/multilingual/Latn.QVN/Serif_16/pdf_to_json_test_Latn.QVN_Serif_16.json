{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470310,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KAY PACHACHRU LAPAN RUNAKUNA WASHAKURKAANAPAQ ISKIRBISHAKUNA\nKAYKUNATA ISKIRBIPAAKURAA\n[Preamble]\nLapan runakuna chaynuyla washa kananpaqmi mana pisi rantisha runatanuy\nsirbichikunanpaqmi mana ima lutantas ruranakurkaananpaqmi, alipa\nrikanakurkaananpaqmi.\nLapan runakuna chay washasha kapaakunanta mana musyarmi, mana kaasukurmi\nrunakuna qalayapaakusha lutan ruranakuyta, ashlinakuyta, kaykunam\njuchakachimanchi lapan runakunata. Chaymi musyachipaakuu lapan runata mana\nmanchakular, mana ima wanaychruusi kay pachachru kawapaakunanpaq. Jinamanmi\n\"Rimashaq\" nirqa, rimapaakunanpaq, naatan munanqanman, Diosmansi u jukmansi\nyupachikurkaananpaq.\nMaychru chaychruusi mandaqkuna ninakunqannuyla rurapaakunanpaq. Runankunata\nlutan runakunapa makinpitas washananpaq, lutan mandaqninta mana ima lutantas\nrurapaakunanpaq. Chaynuytaq lapan nasyunchru runakunas alipa rikanakur\nkawapaakunanpaq.\nLapan nasuyunpita delgadukuna wamaqta qutukaanan junaqchruumi rimanakurkur\niskirbipaakura lapan runa, warmis, olqos chaynuyla alipa rikasha kananpaq.\nChaychruutan rimanakurkara runakunata ali kawayta yanapapaakunanpaq. Naatan\nmana pisi rantiyasha runawannuy piwansi sirbichinanpaq. Chaychruutan chay lapan\nnasyunkunapita qutukaq de!gadukuna ninakaraarira chay rimanakurkanqannuy\nyanapaanakur kawapaakunanpaqsi.\nKay rimanakunqanchi rurasha kananpaq musyachishun lapan runata, warmitas,\nolqotas ninakurkaras, naatan mandaqkuna runankunata chay i mayqapitas\nwashapaakunanpaq.\nLAPAN NASYUNPITA QUTUKAQKUNAM ISKIRBIPAAKURA\nKay Pachachru Maychru Chaychruusi Runakana Chay Washasha Kapaakunanapaq\nLapan runakuna mayaq chayaq nasyunchruusi mandaqnintin kay iskirbishakunata\nyarpapaakunanpaq, jinaman yachrachipaakunanpaq. Chaynuytan kay\niskirbishakunata mandaqkunaqa rurachipaakunman, nasyunninkunachruusi u jukla\nnasyunkuna munayninchru alipa kayaqkunatas rikanakurkaananpaq.\nARTICULO 1\nLapan runas kay pachachru nasimun juk rantisha runanuy mana pitas sirbinanpaqmi,\nalipa rikasha kananpaqmi, washasha kananpaqmi. Lapan runakunas nasipaakamun\nyarpayniyoqmi naatan tantiyayniyoqmi ima lutanta rurapaakurursi tantiyakunanpaq.\nLapan runakunas kawapaakunaman juk wawqenuylam.\nARTICULO 2\nWashasha kananpaq kay lapan iskirbirayaqnuylam rurakanman lapan runawansi,\nyuraqwansi, yanawansi, imaniraqwansi kachun quechua rimaqsi, castellano rimaqsi,\nu kachun warmis, olqos, Diosman yupachikuqsi u imaman yupachikuqsi, kachun\nmanadaqninpita pinsiyaqsi u ima insiyaqsi, kachun mayaq markapitas u maychru,\nnasishas, kapuqniyoqsi u mana imaynaqsi. Imanuy ayqaynuy karsi rikanakurkanman",
            "Image": "e2eaa7ccec4a812acc7b183f9fd30d6c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "juk kastanuylam.\nKachun mayqan mandaqkunapa qatiraqninsi, kachun libritayoqsi u jinalas, kachun\nmayaq markapita aywakamushas, pi maysi rikanakurkanman chaynuylam, juklaa\nnasyun mandaqpa makinchru karsi, mana jukpa makinchru kaqnuylam\nrikapaakunman alipa, chay mandaqpa runankunatas.\nARTICULO 3\nPi may runatas amam munachwanchu pitas wanuchipaakunanta, piwansi mana\nmunayaqwan sirbichikurkaananta, jinaman maqasha u ashlisha kapaakunantas.\nARTICULO 4\nAmam pisi, pipa sirbiqninsi imaysi yaykunqachu imapita nirsi u imapaq nirsi.\nARTICULO 5\nAmam pi tasi kawaypa kuchuchinmanchu juk uywatanuyqa, manatan pitas\nashlinmanpishchu mana baliq nirsi.\nARTICULO 6\nLapan runas, may chay nasyunchru kaqsi kanman chay kikin nasyun runanuy alipa\nrikasham, libritaanaq mana karsi.\nARTICULO 7\nLapan runas kapaakunman chaynuyla alipa rikasham. Naatan pis aliska\nkunchuchiptin kay iskirbishakunapita juknuypa ruraptin nasuynchru mandaqqa\nwashanmanmi lapan runakunata. Amam rirqararmanchu pisi, mandaqninpita lutanta\nrimayaqta u wakta, kayta lutanta ruray niyaqta. Manatan rirqaranmanchu wakinta\nalipa rikaqtas u wakinta lutanpa rikaqtas.\nARTICULO 8\nJucha taripaq runakuna wiyaripaakunman lapan runatam nasyunninchru kaqtaqa.\nPaykunaqa runakunata washapaakunman iskirbishankunanuymi mana imas lutan\nrurasha kapaakunanpaq.\nARTICULO 9\nAmam pitas manakaqpita, charichinmanchu u karselman wichrqachinmanchu.\nNaatan nasyuninpitas jurquchinmanchu.\nARTICULO 10\nJuchaakushakunata taripaq runakuna rikapaakunman chaynuylam lapan runatas.\nPaykuna wiyaripaakunmanmi Chay juchachasha runamayin wanuchiqta\nimaninqantas\". Chawra mana mayqantas kuyapaalarmi ima nipaakumansi\nrimakurkanqannuy.\nARTICULO 11\n\"Juk runapita lutantam rurasha\" nipaakuptin rasunpa shumaq\nmusyakamunqankamaqa \"Manam yanqa rimapaakunmanchu paymi rurasha\". nir.\nNaatan juchaakusha karqa, kikin chay runa washakushun u washachun juk runas.",
            "Image": "4595a62b8bc1c297a696c0de858b09be"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Chay jucha taripaqkuna achka runakuna kayaptinmi mayapaakunman chay\njuchachasha runa rimaqta.\nPi runa imatas ruraruptin, manam imaniytas atipapaakurachu nasyuninkunachru\nmana kaynuy iskirbishakuna kaptin. Naatan manatan karachu iskirbishakuna j\nuchaakushakunata imaypa aliska kunchuchinapaqsi. Chaypi taran mandaqkuna\niskirbipaakura kayta naa imayqas juchaakusha jananchruuraq.\nARTICULO 12\nMariam pitas ayluykunata \"Lutanta ruray\". nichwanchu. Naatan manatan wayinchru\nimanuy kawakuqtasi imatas jatipachwanpishchu. Manatan kartantas pisi\nkichrapunmachu ni washantas rimanmanpishchu. Kay iskirbishakunanuymi\nrurakasha kanman. Jinaman washasham kapaakunman lapansi kay tukuy lutan\nruraypita.\nARTICULO 13\nRunaqa pi maysi munanqantam aywanman maytas, chaytas. Naatan\nnasyunninchruusi munanqanchruutan yachranman maychru chaychruusi.\nPi maysi munarqa yarqunmanmi imaysi nasyunninpita. Naatan munarqa\nkutiyunmantan imaysi.\nARTICULO 14\nMana kaqpita pis yanqa qatikachraptinqa, chay runakunaqa yarqukurkanmanmi\nnasyunninpita juklaa nasyunchru maylachruusi ali kakunanpaq.\nNaatan imatas lutanta rurapakusha karqa amam yarqunmanchu nasyunninpita juklaa\nnasyunchru washapaakunanpaq, Lapan Nasyunpita Qutukaq runakuna manam\nmunapaakunchu kaykuna rurakananta.\nARTICULO 15\nLapan runas kapaakunman juklay nasyunlata markanch akusham.\nManam pisi \"Qampa naa manam kankimanchu kay nasyunnikipa runanqa\" nir,\nqarqunmanchu pitas. Ni manatan chariranmanpishchu \" Qamqa manam kankimanchu\njuklaa nasyunpa runanqa nirsi.\nARTICULO 16\nNaa kasaranan timpuman chrarurqa, warmis, olqos kasarakunmanmi, may\nkastawansi; yanawansi, yuraqwansi. Kasaranmantan juklaa nasyun runawansi,\nDiosman u mana Diosman yupachikuqwansi. Nasyunchru iskirbishankunanuymi\nwashanman lapantam runankunata, kasarakunanpaqsi, kasararuptinsi u\nchulaanakuruptinsi.\nManam pisi kasarachinmanchu mana munaqta. Kasarachinmanqa munanakuqlatam.\nChay kasadukuna lapan wamrantinmi kapaakunman alipa rikasha, mandaqkunapita\nwashasha. Chay kasadukuna wamrankunawan aliskam balin.\nARTICULO 17\nPi may runapas kanmanmi munaptinqa chrakransi, wayinsi u imayqansi, kikilanpasi u",
            "Image": "3562a587a46f890d0880e2357c6e10f1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "juk runakunapawansi. Chaynuy kananta manam pisi amachanmanchu.\nManam pisi kitanmanchu chay imayqantasi oíqoorir manakaqpitaqa.\nARTICULO 18\nPi may runasi munanqantam pinsiyakunman, naatan ali u lutan ruranqantasi\ntantiyakunmanmi. Chawraqa j inam yupachikunman Diosmansi u imamansi.\nMuyunmanmi juk riligiyunpita juk riligiyunmansi. Muyunmantan juknuy kawaypita\njuknuy kawanmansi. Jinam pi maysi imanaypasi Diosninta alawaakunman, japaíansi u\nwakin runawansi, washachruusi u wayilachruusi. Yachrachipaakunmantan\n.yachrakurkanqantawan juknuypa kawaynintas, naatan rurapaakunmanmi\nfistankunatas.\nARTICULO 19\nChawra runaqa jinam pinsiyanman, naatan \"Rimashaq\" nirqa, rimanman. Naatan\nchay pinsiyayanqan runata piñaakachinan mana pipitas amachasha kaptinqa amam\nrimanmanchu. Runaqa pi maysi yachrakunman munanqantam librukunata leyepasi u\njukkuna rimaptin mayakuypasi. Naatan munarqa pinsiyanqanta iskirbinmanmi u\nrimanmanmi wakinkaqkunas mayakurkaananpaq. Naatan apachinmanmi mayaq\nchayaq nasyunkunamansi amam juklaa nasyunman imanaypa apachikuptinsi; ama\napachiychu ninmanchu pisi.\nARTICULO 20\nPi may runasi jinam qutukaakurkanman imapaqsi. Naatan qutukapaakunman\nimapaqsi, alipaqmi.\nManam pi tasi \"Runakunawan qutukaashun\" ninmanchu mana munaqta wapuypaqa.\nARTICULO 21\nPi may runasi, mandaqnin ima ruraytas munaptinqa íapanmi chaychru kapaakunman,\nkikinkunas u deígadukunas.\nMandaqkuna imawansi yanapaamuptinqa wakinkunanuymi chraskinman lapansi.\nLapan runasi munanqantam akrapaakunman mayqantasi mandaqninpaq. Naatan\nchay mandaqninkuna akrapaakunqan kanman ayqa' watakamas nasyuninkunachru\niskirbishankunanuymi. Mandaqninta akrapaakunman mana kaskipanakularmi\niskirbipas u makin chakcharkuypas.\nARTICULO 22\nJuk nasyunchru yachraq runapa kapunman aypam imansi ayqansi kawaananpaq.\nNaatan mayqanpas masía kapuptinqa yanapanman walkala kapuqtam. Chaynuytan\nmasía kapuptinqa nasyunkunas, yanapanman mana alaapa kapuqniyoq nasyunkunata,\nwakinkunapita mana jukmapasha kapaakunanpaq. Chaypita tukuy j inanpa\nyanapanakur, ali kapaakunanpaq.\nARTICULO 23\nPi may runasi uryanman imachruusi munanqanchruumi maychruusi. Jinaman alipam\nrikanakurkanman uryaqsi u urayachiqsi. Naatan mana uryata tariptinqa\nmandaqninkunam yanapanman tariyta.",
            "Image": "fe4b37f56d1998ee37fcf994e7a007bc"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ishkay runa chay uryalachru kaptin jinaman chaynuyla ishkaynin uryaptinqa, pagasha\nkapaakunman ayqata karsi chaynuylam.\nUryaqkuna ali pagasham kapaakunman mana ima wanaychruusi kapaakunanpaq.\nJinaman aylunkunas alipa rikasha kapaakunanpaq. Naatan gananqan mana imapaqsi\naypaptinqa nasyunninchru mandaqninkunam yananpanman.\nPi may runas urayaqqa qutukapaakunmanmi uryaq mayinkunawan imas mana ali\nkaptin rimanakurkaananpaq. Manam pisi \"Ama qutukapaakuychu\" ninmanchu pitas.\nMaslata ganayta munarqa u alipa rikasha kayta munarqa, jinam manakurkaananpaq\nqutukarkur rimanakurkanman.\nARTICULO 24\nPi may runasi uryaqqa jamanmanmi. Chay jamar imatas rurakunman munanqantam.\nNaatan pisi amam uryachinmanchu rimanqanpita masqa. Jinaman watachamur\njamaptin pagasham kanman.\nARTICULO 25\nPi may runapas kanman aypam imalansi ali kawapaakunanpaq, aylunkunas mana\nqeshyapaakunanpaq, kanman aypan mikunan, jakun, jinaman wayin yachrananpaq.\nQeshyarur aywanmanmi medikuman u hospitalmansi jampichikuq. Naatan mandaq\nrunakuna yanapapaakunman lapantam: uryapakuytam mana tariq runakunata,\nqeshyaqkunata, mana uryaq atipaqkunata, japatukushakunata, chachakunata, mana\njuchaynaq kayarsi imaynaqsi kidashakunata.\nPachrayoq warmikunas jinaman iñashakunas kapaakunman aliska yanapasham\nimayqachruusi. Akapa wamrakuna kapaakunman ali rikasham lapansi kasadupa karsi\nu mana kasadupa karsi.\nARTICULO 26\nRunakuna lapanmi yaykupaakunman iskuylaman. Naatan \"amam pisi paganmanchu\nqalayunqanpita ushanqankamas. Wamrakunata kachrapaakunman lapatam\nmunaqtas, mana munaqtas primariya iskuylaman. Chaypita masta yachrakuy\nmunaqkuna, jinam yachrakurkanman medikupaqsi, abugadupaqsi u imayqapaqsi.\nUnibersidakunaman mana atipaqkuna ali yachrarqa chraskisham kapaakunman.\nNaatan mana yachraqkunata \"Amam chraskipaakunmanchu imansi rayqoqa.\nChay iskuylakunachru yachrachiykuna kanman lapan yachrakuqkunata ali runa kayta\nyanapananpaqmi, alipa rikanakurkaananpaq, lapan runata yanapaa- nanpaqmi,\nrantisha runanuy mana pipa sirbichiqninsi kapaakunanta musyapaakunanpaqmi,\njuklaa nasyun runakunawan, u juk rimayta rimaqkunawan alipa kawapaakunanpaqmi\nDiosman yupachikuqtawan, mana yupachikuqtas alipa rikanakurkaananpaqmi.\nJinaman yachrachipaakunmanmi lapan nasyunpita qutukaq delgadukuna\niskirbipaakunqanta yanapanakur kawaypitas, mana wanuchinakuy kananpaq.\nNaatan taytakunam akrapaakunman churinkuna may iskuylachru yachrachisha\nkanapaqsi.\nARTICULO 27\nRunakuna pi maysi markachru imayqatas rurakunman munanqatam: ruranmanmi\nfistatas, kantamanmi kantatas, awanmanmi imatas, dibujanmanmi imayqatas u\ntantiyayninpita wamaqkunatas jurqamunmanmi, wakin aíiska tantiyay yachraq",
            "Image": "ec1cf24c4938d1ae15ea3f1f18597e54"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "runakunanuysi.\nPi may runasi, shumakuq wamaqlata imatas kamakarachirqa u mana pisi\niskirbinqanta wamaqta imapitas iskirbirurqa pagasham kapaakunman. Naatan\n\"Amam chay ruranqantaqa pisi yachrapanmanchu. Noqam wamaqta jurqaramuu\" nir,\nkaskinwanqa qolqeta charinan rayqosi u alawasha kanan rayqosi.\nARTICULO 28\nLapan runam may nasyunchru, kaqsi, ima lutantas rurayaqkuna qalayapaakunman ali\nkawayta runamayinwan, kaychru lapan kay iskirbishakunanuy.\nARTICULO 29\nRunakuna Iapanmi markachru mandaqkuna imatas niptin kaasukurkanman. Chay\nkaasukuq karqa, pi maysi kapaakun alipa rikasham, naatan ali runa pipaqsi.\nJuk nasyunchru yachraqkuna, nasyunninchru iskirbishakunata 1apanmi\nkaasukurkanqa, mana pisi juk rantishanwannuy piwansi sirbichikunanpaq, j inaman\nali runa kapaakunanpaq. Pi maysi alim kawanman runamayinwan, naatan lapanmi\nimachru yanapanakurkanman ali kawayta chay nasyunninkunachru.\nKay lapan iskirbishakuna manam kaasukanmanchu kara, lapan nasyunpita qutukaq\ndelgadukuna \"Rurashunmi\" ninakur rurayta mana qalayusha kapaakuptinqa.\nARTICULO 30\nJuk nasyunchruusi u runa qutukaqchruusi u juk runalatas imata rurananpaqsi pisi\nkaychru skirbirayaqpita juklasipa imapitas tantiyachinanta manam munapaakuuchu.",
            "Image": "1d2a316470d7941a4c9bc73e836dff27"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581791948,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Declaracioun universalo di dre de l'ome\nArticle 1\nTóuti lis uman naisson libre. Soun egau pèrla digneta e li dre. An tóuti uno resoun e\nuno counsciènci. Se dèvon tenifreirenau lis un 'mé lis autre.\nArticle 2\nTout èsse uman a tóuti li liberta e tóuti lidre prouclama dins aquesto declaracioun,\nsènso ges li destria pèr de raço, decoulour, de sèisse, de lengo, de religioun, d'idèio\npoulitico o d'autro meno,d'óurigino naciounalo o soucialo, de richesso, de neissènço o\nd'àutricoundicioun.\nEn mai, se fara ges de destriamen foundasubre l'estatut pouliti, amenistratiéu o\ninternaciounau dóu païs o de l'endréde la persouno, fugue aquel endré independènt o\nsa soubeiraneta countourrouladoo limitado d'un biais o d'un autre.\nArticle 3\nCado persouno a dre à la vido, à la liberta,e à la segureta.\nArticle 4\nDegun sara soumés à l'esclavitudo o à laservitudo. Es enebi en plen de teni d'esclau o\nde n'en faire coumèrci.\nArticle 5\nDegun sara soumés à la tourturo nimai à depeno o de tratamen crudèu, inuman o\ndesgradant.\nArticle 6\nCadun a dre à la recouneissènço de sapersounalita juridico de pertout.\nArticle 7\nTóuti li gènt soun egau davans la lèi.Memamen an tóuti dre d'èstre apara pèr la lèi\nsènso ges de destriamen. An tóutidre d'èstre apara parié contro tout ço que vióularié\naquesto declaracioun o quebutarié à la vióula.\nArticle 8\nTouto persouno a lou dre de s'apela proche litribunau naciounau coumpetènt. Aquéli\nié dèvon l'eficàci e la dèvon defèndrecontro lis ate que violon li dre foundamentau\nrecouneigu pèr la lèi e lacoustitucioun.\nArticle 9\nDegun sara arresta, embarra vo eisila pèrarbitràri.\nArticle 10\nTóuti li persouno an lou meme dre de pleidejapublicamen sa defènso davans un\ntribunau que lis escoutara em'un esperitd'independènci e de justiço, que se",
            "Image": "866835f316a50730c9ec6fe2002d49e8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "prounounciara pièi siegue toucant si dre esis óubligacioun, siegue toucant la\nfoundamento de touto acusacioun contro eloen matèri penalo.\nArticle 11\nTouto persouno acusado d'un ate fautible es regardado coume innoucènto jusco que\nfugue legalamen establido sa coupableta pèr un proucès publi. Dins aquéu proucès,\ntóuti li garantido necito à sa defènso ié saran estado pourgido.\nRes sara coundana pèr d'ate o d'óublit qu'èron pas counsidera fautible segound lou\ndre naciounau o internaciounau quouro fuguèron fa. Mai qu'acò, se pòu pas\ncoundana li gènt en de peno mai forto d'aquéli que se poudien aplica quouro l'ate\nfautible fuguè coumés.\nArticle 12\nSe pòu pas sènso resoun valablo bouta lou nasdins la vido privado, la famiho, l'oustau\no lou courrié di gènt. Se pòu nimaiataca soun ounour e sa reputacioun. Touto\npersouno a lou dre d'èstre aparadopèr la lèi contro aquéli malafacho.\nArticle 13\nCadun a lou dre d'ana d'ounte vòu, de planta caviho d'ounte vòu dedins li raro d'un\nEstat.\nCadun a lou dre de quita un païs e lou siéu tambèn. Cadun a lou dre de s'entourna au\npaïs siéu.\nArticle 14\nQuouro secutado, touto persouno a lou dre de cerca un recate dins d'àutri païs e de\nlou prouficha.\nPòu pas s'apela d'aqueste dre uno persouno perseguido de-bon pèr un crime de dre\ncoumun o d'ate countràri i principe emai i toco di Nacioun Unido.\nArticle 15\nCadun a dre à uno naciounalita.\nSe pòu leva en res pèr arbitràri sa naciounalita o lou dre de la chanja.\nArticle 16\nL'ome e la femo, s'un cop soun maridadou, an lou dre de se marida e de founda uno\nfamiho, sènso ges d'empache pèr encauso de raço, de naciounalita o de religioun. Li\ndre dis ome e di femo soun parié raport au maridage, que siegue dóu tèms que soun\nmarida o quouro se divorçon.\nLou maridage se pòu faire soulamen se li nòvi se volon de-bon.\nLa famiho es la foundamento naturalo de la soucieta. A dre d'èstre aparado pèr la\nsoucieta e l'Estat.\nArticle 17\nTouto persouno, souleto o coutrìo 'mé d'àutri gènt, a dre à la prouprieta.",
            "Image": "821a0715bc10e15f7debbf359aa2fdf8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Degun sara despoussedi de soun bèn pèr arbitràri.\nArticle 18\nTouto persouno es libro de sa pensado, de sacounsciènci e de sa religioun. En aquéu\ndre ié caup la liberta de cambia dereligioun o de crèire, e tambèn de manifesta sa\nreligioun o si crèire, soulet o'mé d'àutri gènt, dins la vido publico o privado, pèr\nl'ensignamen, lis usage,lou culte emai l'acoumplissamen di rite.\nArticle 19\nTout persouno a dre à la liberta d'óupinioune d'espressioun. En aquéu dre ié caup de\nrèn se capita carcagna pèr encauso deço que pensas, e tambèn de cerca, reçaupre e\nespandi lis enfourmacioun e lisidèio, coume que siegue lou mejan d'espressioun,\nsènso empache à respèt difrountiero.\nArticle 20\nTóuti li gènt an lou dre de s'acampa e de s'assoucia dins un esperit de pas.\nDegun pòu èstre óublija de faire partido d'un groupamen.\nArticle 21\nTouto persouno a lou dre de partecipa au gouvernamen de soun païs, siegue\ndireitamen siegue depèr de representant chausi libramen.\nTouto persouno a lou dre d'óuteni de founcioun publico de soun païs dins de\ncoundicioun d'egalita.\nLa voulounta dóu pople es la foundamento de l'autourita di poudé publi. Aquesto\nvoulounta se dèu espremi depèr d'eleicioun ounèsto que saran estigançado à cadènço\nreglado, au sufrage universau emé buletin secret, o d'un biais equivalènt que posque\nassegura la liberta dóu vote.\nArticle 22\nTouto persouno, en fasènt partido de lasoucieta, a dre d'uno prouteicioun soucialo e\nde coumpli si dre ecounoumi,souciau e culturau ; e acò bonadi lis esperfors\nnaciounau e l'entre-ajudointernaciounalo, segound l'ourganisacioun e li mejan de\nchasque païs, que ladigneta e lou desvouloupa libre de la persounalita podon pas\nfaire sènso.\nArticle 23\nCadun a lou dre de travaia, de chausi libre soun mestié, dins de coundicioun\nequitablo d'obro e de prouteicioun contro lou chaumage.\nTóuti an dre en uno memo pago pèr uno memo obro, sènso ges de destriamen.\nUn que travaio a dre en uno pago justo e counvenènto, que sara coumpletado se ié fai\nbesoun pèr tóuti lis àutri mejan de prouteicioun soucialo. Dins tout acò, dèu pousqué\nviéure de-segur dignamen emé sa famiho.\nTouto persouno a lou dre de founda emé d'autro de sendicat e d'èstre sòci d'un\nsendicat pèr defèndre sis interès.",
            "Image": "750fb12ef794d5164741a9bc1a45d689"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Article 24\nCadun a dre de se pausa e de s'espaça. A dreà uno tanco resounablo de la journado\nde travai, à de counget regulié e paga.\nArticle 25\nTóuti an dre à un nivèu de vido que i'assegure la santa e lou bèn-èstre emai à sa\nfamiho, mai que mai pèr lou manja, lou vèsti, l'oustau, li siuen de santa e pèr tóuti li\nservice souciau necite. Pèr escasènço que un posque pas mai se gagna sa vido sènso\nl'avé vougu, pèr eisèmple se vèn vièi, malaut, endeca o chaumaire, a dre à la\nsegureta.\nLi femo embarrassado, li maire e li pichot an dre à uno ajudo particuliero. Siegon pas\nsi gènt marida, e lou fuguèsson pas quouro lou nistoun es nascu, tóuti li pichot\nproufichon pamens la memo prouteicioun soucialo.\nArticle 26\nTouto persouno a lou dre d'èstre educado. L'educacioun dèu èstre à-gràtis, lou plus\npau pèr ço que pretoco l'ensignamen elementàri e foundamentau. L'ensignamen\nelementàri es óubligatòri. L'ensignamen di teinico e di mestié dèu èstre d'atencho\npèr tóuti. Lis estùdi superiour dèvon èstre dubert à tóuti parié à respèt de si merite.\nLa toco de l'educacioun es que la persounalita di gènt s'espeligue, e que lou respèt\ndegu i dre de l'ome e i liberta foundamentalo s'afourtigue. Dèu favourisa la\ncoumprenènço, la touleranço e l'amista entre tóuti li nacioun, li group etni vo\nreligious, emai lou crèis dis ativeta di Nacioun-Unido. pèr manteni la pas.\nLou paire emai la maire an lou dre de chausi, bèu proumié, lou biais d'educacioun\nque volon pèr si pichot.\nArticle 27\nTouto persouno a lou dre de partecipa libramen à la vido culturalo de la coumunauta,\nau prougrès scientifi e i bèn-fa qu'aduson.\nTout lou mounde a lou dre de prouficha lou plesi coungreia pèr lis art. L'autour d'uno\nobro scientifico, literàri o artistico a dre à l'aparamen de sis interès mourau e\nfinancié.\nArticle 28\nTouto persouno a lou dre de viéure dins unmitan souciau e internaciounau proun\nourdouna, que li dre esplica dins aquestodeclaracioun d'aqui se ié poscon aplica en\nplen.\nArticle 29\nTouto persouno a de devé à respèt de la coumunauta, qu'es en soun dintre soulet que\nlou desvouloupamen libre e coumplet de sa persounalita i'es poussible.\nSe pòu restanca li dre e li liberta de chascun soulamen dóu biais que la lèi l'a vougu\npèr fin d'assegura la recouneissènço dis autre, lou respèt de si dre e liberta ; e\ntambèn pèr fin de respeta lis eisigènci justo de la mouralo, de la tranquileta di gènt, e\ndóu bèn-èstre generau dins uno soucieta demoucratico.",
            "Image": "54e56f90fe8c511a0bd5bec8b59e7907"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Aquésti dre e liberta poudran jamai e de ges de biais èstre emplega pèr faire de\ncauso countràri i principe di Nacioun-Unido.\nArticle 30\nRes, ni Estat ni groupamen nimai unopersouno, poudra assaja de tira d'aquesto\ndeclaracioun lou dre de fairequaucarèn pèr escracha li dre e li liberta que ié soun\nesplica.",
            "Image": "ddd37f66a4dc7f99303933d413af5ad2"
        }
    }
}

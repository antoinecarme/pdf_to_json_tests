{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581791905,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Declaracioun universalo di dre de l'ome\nArticle 1\nTóuti lis uman naisson libre. Soun egau pèrla digneta e li dre. An tóuti uno resoun e uno\ncounsciènci. Se dèvon tenifreirenau lis un 'mé lis autre.\nArticle 2\nTout èsse uman a tóuti li liberta e tóuti lidre prouclama dins aquesto declaracioun, sènso ges\nli destria pèr de raço, decoulour, de sèisse, de lengo, de religioun, d'idèio poulitico o\nd'autro meno,d'óurigino naciounalo o soucialo, de richesso, de neissènço o d'àutricoundicioun.\nEn mai, se fara ges de destriamen foundasubre l'estatut pouliti, amenistratiéu o internaciounau\ndóu païs o de l'endréde la persouno, fugue aquel endré independènt o sa soubeiraneta\ncountourrouladoo limitado d'un biais o d'un autre.\nArticle 3\nCado persouno a dre à la vido, à la liberta,e à la segureta.\nArticle 4\nDegun sara soumés à l'esclavitudo o à laservitudo. Es enebi en plen de teni d'esclau o de n'en\nfaire coumèrci.\nArticle 5\nDegun sara soumés à la tourturo nimai à depeno o de tratamen crudèu, inuman o desgradant.\nArticle 6\nCadun a dre à la recouneissènço de sapersounalita juridico de pertout.\nArticle 7\nTóuti li gènt soun egau davans la lèi.Memamen an tóuti dre d'èstre apara pèr la lèi sènso ges\nde destriamen. An tóutidre d'èstre apara parié contro tout ço que vióularié aquesto\ndeclaracioun o quebutarié à la vióula.\nArticle 8\nTouto persouno a lou dre de s'apela proche litribunau naciounau coumpetènt. Aquéli ié dèvon\nl'eficàci e la dèvon defèndrecontro lis ate que violon li dre foundamentau recouneigu pèr la\nlèi e lacoustitucioun.\nArticle 9\nDegun sara arresta, embarra vo eisila pèrarbitràri.\nArticle 10\nTóuti li persouno an lou meme dre de pleidejapublicamen sa defènso davans un tribunau que lis\nescoutara em'un esperitd'independènci e de justiço, que se prounounciara pièi siegue toucant si\ndre esis óubligacioun, siegue toucant la foundamento de touto acusacioun contro eloen matèri\npenalo.\nArticle 11\nTouto persouno acusado d'un ate fautible es regardado coume innoucènto jusco que fugue\nlegalamen establido sa coupableta pèr un proucès publi. Dins aquéu proucès, tóuti li garantido\nnecito à sa defènso ié saran estado pourgido.\nRes sara coundana pèr d'ate o d'óublit qu'èron pas counsidera fautible segound lou dre\nnaciounau o internaciounau quouro fuguèron fa. Mai qu'acò, se pòu pas coundana li gènt en de\npeno mai forto d'aquéli que se poudien aplica quouro l'ate fautible fuguè coumés.\nArticle 12\nSe pòu pas sènso resoun valablo bouta lou nasdins la vido privado, la famiho, l'oustau o lou\ncourrié di gènt. Se pòu nimaiataca soun ounour e sa reputacioun. Touto persouno a lou dre\nd'èstre aparadopèr la lèi contro aquéli malafacho.\nArticle 13",
            "Image": "c10cc206ab02f618342f44f4111a7f09"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Cadun a lou dre d'ana d'ounte vòu, de planta caviho d'ounte vòu dedins li raro d'un Estat.\nCadun a lou dre de quita un païs e lou siéu tambèn. Cadun a lou dre de s'entourna au païs siéu.\nArticle 14\nQuouro secutado, touto persouno a lou dre de cerca un recate dins d'àutri païs e de lou\nprouficha.\nPòu pas s'apela d'aqueste dre uno persouno perseguido de-bon pèr un crime de dre coumun o d'ate\ncountràri i principe emai i toco di Nacioun Unido.\nArticle 15\nCadun a dre à uno naciounalita.\nSe pòu leva en res pèr arbitràri sa naciounalita o lou dre de la chanja.\nArticle 16\nL'ome e la femo, s'un cop soun maridadou, an lou dre de se marida e de founda uno famiho, sènso\nges d'empache pèr encauso de raço, de naciounalita o de religioun. Li dre dis ome e di femo\nsoun parié raport au maridage, que siegue dóu tèms que soun marida o quouro se divorçon.\nLou maridage se pòu faire soulamen se li nòvi se volon de-bon.\nLa famiho es la foundamento naturalo de la soucieta. A dre d'èstre aparado pèr la soucieta e\nl'Estat.\nArticle 17\nTouto persouno, souleto o coutrìo 'mé d'àutri gènt, a dre à la prouprieta.\nDegun sara despoussedi de soun bèn pèr arbitràri.\nArticle 18\nTouto persouno es libro de sa pensado, de sacounsciènci e de sa religioun. En aquéu dre ié caup\nla liberta de cambia dereligioun o de crèire, e tambèn de manifesta sa religioun o si crèire,\nsoulet o'mé d'àutri gènt, dins la vido publico o privado, pèr l'ensignamen, lis usage,lou culte\nemai l'acoumplissamen di rite.\nArticle 19\nTout persouno a dre à la liberta d'óupinioune d'espressioun. En aquéu dre ié caup de rèn se\ncapita carcagna pèr encauso deço que pensas, e tambèn de cerca, reçaupre e espandi lis\nenfourmacioun e lisidèio, coume que siegue lou mejan d'espressioun, sènso empache à respèt\ndifrountiero.\nArticle 20\nTóuti li gènt an lou dre de s'acampa e de s'assoucia dins un esperit de pas.\nDegun pòu èstre óublija de faire partido d'un groupamen.\nArticle 21\nTouto persouno a lou dre de partecipa au gouvernamen de soun païs, siegue direitamen siegue\ndepèr de representant chausi libramen.\nTouto persouno a lou dre d'óuteni de founcioun publico de soun païs dins de coundicioun\nd'egalita.\nLa voulounta dóu pople es la foundamento de l'autourita di poudé publi. Aquesto voulounta se\ndèu espremi depèr d'eleicioun ounèsto que saran estigançado à cadènço reglado, au sufrage\nuniversau emé buletin secret, o d'un biais equivalènt que posque assegura la liberta dóu vote.\nArticle 22\nTouto persouno, en fasènt partido de lasoucieta, a dre d'uno prouteicioun soucialo e de coumpli\nsi dre ecounoumi,souciau e culturau ; e acò bonadi lis esperfors naciounau e l'entre-\najudointernaciounalo, segound l'ourganisacioun e li mejan de chasque païs, que ladigneta e lou\ndesvouloupa libre de la persounalita podon pas faire sènso.\nArticle 23",
            "Image": "f6fffb9dba4de2126d8ef3e713b63e79"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Cadun a lou dre de travaia, de chausi libre soun mestié, dins de coundicioun equitablo d'obro e\nde prouteicioun contro lou chaumage.\nTóuti an dre en uno memo pago pèr uno memo obro, sènso ges de destriamen.\nUn que travaio a dre en uno pago justo e counvenènto, que sara coumpletado se ié fai besoun pèr\ntóuti lis àutri mejan de prouteicioun soucialo. Dins tout acò, dèu pousqué viéure de-segur\ndignamen emé sa famiho.\nTouto persouno a lou dre de founda emé d'autro de sendicat e d'èstre sòci d'un sendicat pèr\ndefèndre sis interès.\nArticle 24\nCadun a dre de se pausa e de s'espaça. A dreà uno tanco resounablo de la journado de travai, à\nde counget regulié e paga.\nArticle 25\nTóuti an dre à un nivèu de vido que i'assegure la santa e lou bèn-èstre emai à sa famiho, mai\nque mai pèr lou manja, lou vèsti, l'oustau, li siuen de santa e pèr tóuti li service souciau\nnecite. Pèr escasènço que un posque pas mai se gagna sa vido sènso l'avé vougu, pèr eisèmple se\nvèn vièi, malaut, endeca o chaumaire, a dre à la segureta.\nLi femo embarrassado, li maire e li pichot an dre à uno ajudo particuliero. Siegon pas si gènt\nmarida, e lou fuguèsson pas quouro lou nistoun es nascu, tóuti li pichot proufichon pamens la\nmemo prouteicioun soucialo.\nArticle 26\nTouto persouno a lou dre d'èstre educado. L'educacioun dèu èstre à-gràtis, lou plus pau pèr ço\nque pretoco l'ensignamen elementàri e foundamentau. L'ensignamen elementàri es óubligatòri.\nL'ensignamen di teinico e di mestié dèu èstre d'atencho pèr tóuti. Lis estùdi superiour dèvon\nèstre dubert à tóuti parié à respèt de si merite.\nLa toco de l'educacioun es que la persounalita di gènt s'espeligue, e que lou respèt degu i dre\nde l'ome e i liberta foundamentalo s'afourtigue. Dèu favourisa la coumprenènço, la touleranço e\nl'amista entre tóuti li nacioun, li group etni vo religious, emai lou crèis dis ativeta di\nNacioun-Unido. pèr manteni la pas.\nLou paire emai la maire an lou dre de chausi, bèu proumié, lou biais d'educacioun que volon pèr\nsi pichot.\nArticle 27\nTouto persouno a lou dre de partecipa libramen à la vido culturalo de la coumunauta, au\nprougrès scientifi e i bèn-fa qu'aduson.\nTout lou mounde a lou dre de prouficha lou plesi coungreia pèr lis art. L'autour d'uno obro\nscientifico, literàri o artistico a dre à l'aparamen de sis interès mourau e financié.\nArticle 28\nTouto persouno a lou dre de viéure dins unmitan souciau e internaciounau proun ourdouna, que li\ndre esplica dins aquestodeclaracioun d'aqui se ié poscon aplica en plen.\nArticle 29\nTouto persouno a de devé à respèt de la coumunauta, qu'es en soun dintre soulet que lou\ndesvouloupamen libre e coumplet de sa persounalita i'es poussible.\nSe pòu restanca li dre e li liberta de chascun soulamen dóu biais que la lèi l'a vougu pèr fin\nd'assegura la recouneissènço dis autre, lou respèt de si dre e liberta ; e tambèn pèr fin de\nrespeta lis eisigènci justo de la mouralo, de la tranquileta di gènt, e dóu bèn-èstre generau\ndins uno soucieta demoucratico.\nAquésti dre e liberta poudran jamai e de ges de biais èstre emplega pèr faire de causo\ncountràri i principe di Nacioun-Unido.\nArticle 30\nRes, ni Estat ni groupamen nimai unopersouno, poudra assaja de tira d'aquesto declaracioun lou\ndre de fairequaucarèn pèr escracha li dre e li liberta que ié soun esplica.",
            "Image": "f631972fd082106e8c25e57921ca253d"
        }
    }
}

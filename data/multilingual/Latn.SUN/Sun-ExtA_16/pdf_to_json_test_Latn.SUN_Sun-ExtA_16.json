{
    "MetaData": {
        "Author": null,
        "Creation_Date": 1581470918,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1cecd57078648c27c562e6ce1da6eb2f",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sakabeh manusa, gubragna ka alam dunya teh bari nampa hak-hak anu sarua jeung mutlak,\nkalawan dibarung ku ayana kabebasan anu fundamental.\nPerserikatan Bangsa-Bangsa boga komitmen pikeun nanjeurkeun jeung nangtayungan hak-hak\nasasi manusa sakumna.\nIeu komitmen teh awalna lahir dina Piagem Perserikatan Bangsa-Bangsa anu ngeceskeun\nkayakinan sakumna bangsa di ieu dunya kana ayana hak-hak asasi manusa anu fundamental\ndina martabat katut ajen kamanusaan.\nDina Pernyataan Umum ngeunaan Hak-Hak Asasi Manusa, Perserikatan Bangsa-Bangsa\nnerangkeun kalawan eces ngeunaan hak-hak anu geus jadi milikna saban jalma sacara adil.\nEta hak-hak teh saestuna pisan bogana saderek.\nEta hak - hak teh saestuna pisan mangrupa hak saderek.\nAtuh ku kituna, saderek kedah wanoh kana hak-hak saderek teh. Heg jalankeun eta hak-hak\nteh boh keur diri urang pribadi boh pikeun sasama.\nPERNYATAAN UMUM NGEUNAAN HAK - HAK ASASI MANUSA\nMukadimah\nDumasar ku ayana timbangan yen pangakuan kana ayana martabat alamiah katut hak-hak anu\nsarua ti sakumna anggota kulawarga manusa nu dasarna kamerdikaan, kaadilan jeung\nperdamaian di dunya.\nKu ayana timbangan yen ngalelewodehkeun katut nganggap enteng kana hak-hak manusa teh\ngeus nyiptakeun polah - polah bengis anu nimbulkeun kaceuceub kana nurani manusa tur\nngawangun hiji dunya tempat manusa ngasaan nikmatna kabebasan nyarita jeung ngagem\nagama sarta bebas tina kasieun jeung katuna, geus ditembrakkeun salaku cita-cita luhung\nti rahayat biasa.\nKu ayana timbangan yen hak-hak manusa teh perlu ditangtayungan ku aturan hukum sangkan\nulah milih cara anu kapaksa dina ngalawan nu lalim jeung anu resep ngajajah.\nKu ayana timbangan yen dina ngabina hubungan duduluran di antara nagara-nagara perlu\ndironjatkeun.\nKu ayana timbangan yen bangsa-bangsa ti Perserikatan Bangsa-Bangsa dina Piagem\nPerserikatan Bangsa-Bangsa geus ngeceskeun deui ayana kapercayaan kana hak-hak dasar\nmanusa katut hak-hak anu sajajar boh keur lalaki boh keur awewe, jeung geus mutuskeun\nrek ngarojong kamajuan sosial jeung taraf hirup anu leuwih hade dina kamerdikaan nu\nleuwih jembar.\nKu ayana timbangan yen nagara-nagara anggota geus guyub pikeun ngahontal kamajuan nu\nmangrupa pangajen jeung rasa hormat sacara umum kana hak-hak asasi manusa sarta kana\nkabebasan - kabebasan anu asasi, ku jalan gawebabarengan jeung Perserikatan Bangsa-\nBangsa.\nKu ayana timbangan yen janji ayana paham anu sarua ngeunaan hak-hak jeung kabebasan-\nkabebasan teh kacida pentingna pikeun dilaksanakeun kalawan daria, atuh ku kituna.\nMAJELIS UMUM\nku jalan ieu ngaproklamasikeun"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "0328f537772eb0f96be24262b11f29f5",
            "Index": 1,
            "Label": "2",
            "Size": [
                595.0,
                842.0
            ],
            "Text": "PERNYATAAN UMUM NGEUNAAN HAK - HAK ASASI MANUSA\nSalaku standar umum hiji-hijina pikeun ngahasilkeun sakumna bangsa katut sakumna\nnagara, kalawan tujuanana malar saban jalma jeung saban badan-badan masarakat, mun\ninget kana ieu pernyataan rek satekah polah mere pangaweruh malar bisa ngajenan kana\nhak-hak jeung kabebasan ku tindakan-tindakan anu progresif boh sacara nasional boh\nsacara internasional sifatna, ngajamin ayana pangakuan jeung pangajen anu universal\njeung efektif, ti sakumna bangsa nagara anggota sorangan, boh ti bangsa-bangsa anu aya\ndi wilayah kawasan hukum luar ti eta.\nPASAL 1\nSakumna jalma gubrag ka alam dunya teh sifatna merdika jeung boga martabat katut hak-\nhak anu sarua . Maranehna dibere akal jeung hate nurani, campur-gaul jeung sasamana aya\ndina sumanget duduluran.\nPASAL 2\nSaban jalma boga hak kana sakumna hak jeung kabebasan anu dicatetkeun dina ieu\npernyataan bari teu diiwalkeun, saperti perbedaan ras, warna kulit, jenis kelamin,\nbasa, agama, pulitik atawa pandangan sejen, asal usul kabangsaan atawa kamasarakatan,\nhak milik, kalahiran atawa kadudukan sejen.\nSaterusna, moal dibeda-bedakeun ngeunaan kadudukan pulitik, hukum, atawa kadudukan\ninternasional ti nagara atawa daerah mana-manana, naha eta jalma teh datang ti nagara\nnu geus merdika, atawa ti nagara anu bentukna wilayah-wilayah perwalian, jajahan atawa\nanu aya dina handapeun kadaulatan nagara sejen.\nPASAL 3\nSakumna jalma, saha bae, boga hak kana kahirupanana, kabebasanana sarta kasalamatenana.\nPASAL 4\nSing saha bae, teu meunang diperbudak atawa dibujangkeun; perbudakan atawa perdagangan\nbudak nu kumaha bae rupana kudu dihulag.\nPASAL 5\nSing saha bae teu meunang nandangan panyiksa atawa kakejeman, atawa narima hukuman anu\njauh tina rasrasan atawa nampa panghina.\nPASAL 6\nSing saha bae nampa pangaku nu sarua di hareupeun hukum, di mana bae ayana.\nPASAL 7\nSing saha bae, boga kadudukan sajajar di hareupeun hukum jeung ngabogaan hak dina\nnarima panangtayungan hukum bari teu diwilah-wilah. Sakumna jalma boga hak anu sarua\ndina narima panangtayungan tina polah-polah anu sok ngawilah-wilah anu patukang-\ntonggong jeung ieu pernyataan, katut tina sagala rupa hasudan anu deukeut-deukeut kana\npolah diskriminasi.\nPASAL 8\nSing saha bae, sacara mandiri boga hak dina mulangkeun deui ngaran hade ti pangadilan"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3838fa3c1e383d8d4735b4805dfcb95f",
            "Index": 2,
            "Label": "3",
            "Size": [
                595.0,
                842.0
            ],
            "Text": "nasional anu boga urusan dina nguruskeun tindakan-tindakan nu ngarempak hak-hak\nfundamental anu dibikeun ka manehna ku undang-undang dasar atawa hukum.\nPASAL 9\nSing saha bae teu meunang ditewak, ditahan atawa dibuang bari sawenang-wenang.\nPASAL 10\nSing saha bae, sacara gembleng, boga hak nampa kaadilan ti pangadilan sacara adil jeung\nnembrak jeung henteu mihak, dina netepkeun hak jeung kawajiban-kawajibanana sarta tina\nsaban tungtutan pidana anu ditibankeunana.\nPASAL 11\nSing saha bae anu unggah balewatangan ku sabab disangka ngarempak hukum, ulah waka\ndianggap salah, satungtung ku pangadilan anu terbuka acan dibuktikeun kasalahanana.\nManehna boga jaminan anu diperlukeun dina pembelaanana.\nSing saha bae teu meunang disalahkeun geus ngarempak hukum dumeh polahna anu lalawora\nsatungtung henteu ngarempak hukum dumasar kana undang-undang nasional boh kana undang-\nundang internasional waktu eta polah dipigawe. Pon kitu deui, dipahing nibankeun\nhukuman leuwih beurat ti batan hukuman anu geus sakuduna ditibankeun dumasar kana\npolahna tea.\nPASAL 12\nSing saha bae teu meunang diganggu sacara sawenang-wenang kana urusan pribadina,\nkulawargana, rumah-tanggana atawa mun manehna ngayakeun hubungan surat-sinurat ; pon\nkitu deui dipahing ngaganggu kana kahormatan sarta ngaruksak ngaran manehna. Sakumna\njalma boga hak narima panangtayungan hukum tina gangguan jeung polah-polah sarupa kitu.\nPASAL 13\nSing saha bae boga hak kana kabebasan, boh anu kumelendang boh anu cicing dina wates-\nwates saban nagara.\nSing saha bae boga hak pikeun ninggalkeun nagara mana bae, kaasup nagarana sorangan,\njeung boga hak pikeun balik deui ka nagarana sorangan.\nPASAL 14\nSing saha bae boga hak neangan suaka (panyalindungan) di nagri sejen pikeun neangan\nkatengtreman jeung katingtriman katut panangtayungan dirina ti pihak-pihak sejen anu\nngudag-ngudag manehna.\nTapi ieu hal teh henteu lumaku pikeun kasus jalma anu diudag-udag alatan polah-polah\nkajahatan (pidana) anu taya patula-patalina jeung pulitik atawa alatan polah-polah anu\ntojaiah jeung tujuan katut dasar Perserikatan Bangsa-Bangsa.\nPASAL 15\nSing saha bae boga hak dina nangtukeun kawarga-nagaraanana.\nSing saha bae kawarganagaraanana teu bisa dicabut sacara samena-mena, atawa ditolak\nhakna dina ngaganti kawarga-nagaraanana."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e8de25eb16070b2c1a94f37db7cd8f63",
            "Index": 3,
            "Label": "4",
            "Size": [
                595.0,
                842.0
            ],
            "Text": "PASAL 16\nLalaki jeung awewe anu geus dewasa, kalawan teu diwatesan kabangsaanana,\nkawarganagaraanana atawa agamana, boga hak pikeun rarumah - tangga jeung ngawangun\nkahirupan rumahtanggana. Maranehna boga hak anu sarua dina perkawinan, dina mangsana\nrarumah-tangga jeung dina mangsa pipirakan.\nEta perkawinan ngan ukur bisa dilaksanakeun dumasar kana pilihan bebas turta hasil tina\nbabadamian eta calon ewe-salaki.\nKulawarga teh hiji kesatuan nu alamiah tur fundamental masarakat, atuh ku kituna boga\nhak dina narima panangtayungan boh ti masarakat sabudeureunana boh ti nagara.\nPASAL 17\nSing saha bae boga hak ngukumpul harta, boh sosoranganan boh babarengan jeung batur.\nSing saha bae teu meunang dirampas hartana kalawan samena-mena.\nPASAL 18\nSing saha bae boga hak dina kabebasan mikir, hate nurani jeung agama; dina hal ieu oge\naya kabebasan ganti agama atawa kapercayaan, katut kabebasan dina nembongkeun agama\njeung kapercayaanana ku jalan ngajarkeun, milampah, ibadah jeung taat kana agama atawa\nkapercayaanana, boh sosoranganan boh jeung batur, naha di hareupeun umum atawa\nrerencepan.\nPASAL 19\nSing saha bae boga hak dina ngaluarkeun pamanggih; ieu kaasup kabebasan dina boga\npamanggih bari henteu diganggu deungeun, kaasup dina neanganana, narima atawa nepikeun\ninformasi tina hasil mikirna ngaliwatan media naon bae kalawan henteu kawatesan ku\nwilayah.\nPASAL 20\nSing saha bae boga hak kana kabebasan ririungan nyieun serikat tanpa kekerasan.\nSing saha bae teu meunang dipaksa asup kana hiji beungkeutan.\nPASAL 21\nSing saha bae boga hak ilubiung kana pamarentahan nagarana, boh sacara langsung boh\nngaliwatan wakil-wakilna anu dipilih sacara bebas.\nSing saha bae boga lolongkrang anu sarua pikeun diangkat dina jabatan pamarentahan di\nnagarana.\nKereteg rahayat kudu jadi dasar kakawasaan pamarentah; ieu kereteg teh kudu dinyatakeun\ndina wangun pilihan umum anu dilaksanakeun sacara berkala jeung murni, kalawan hak\npilihna sacara umum tur sajajar, kalawan ngayakeun pungutan sora sacara rusiah atawa ku\nngagunakeun prosedur sejen anu pokona mah bisa ngajamin kabebasan dina ngasongkeun\nsora.\nPASAL 22\nSing saha bae salaku anggota masarakat boga hak dina narima jaminan sosial, sarta hak-"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f30a4d96ea6e743c36e74c3d0a78bca9",
            "Index": 4,
            "Label": "5",
            "Size": [
                595.0,
                842.0
            ],
            "Text": "hak ekonomi, sosial jeung budaya anu kacida dipikabutuhna pikeun nanjeurkeun martabat\njeung tumuwuhna pribadi anu bebas, ngaliwatan usaha-usaha nasional katut gawe\nbabarengan internasional anu luyu jeung anu diatur sarta jeung sumber daya saban\nnagara.\nPASAL 23\nSing saha bae boga hak kana rupa-rupa pagawean, boga hak milih jenis pagawean, boga hak\nnarima pasaratan pagawean anu adil jeung nguntungkeun sarta boga hak narima\npanangtayungan dimana ngaligeuh teu digawe.\nSing saha bae bari teu diwilah-wilah, boga hak narima upah anu sarua ladang digawe anu\nsarua.\nSing saha bae anu boga pagawean, boga hak narima upah anu adil jeung nguntungkeun, anu\nsakirana bisa mere jaminan kana kahirupan anu minuhan ajen martabat, boh keur dirina\nboh keur kulawargana, jeung lamun perlu ditambahan ku panangtayungan sosial sejenna.\nSing saha bae boga hak ngadegkeun jeung asup kana sarikat-sarikat pagawe pikeun\nnangtayungan kapentinganana.\nPASAL 24\nSing saha bae boga hak pikeun reureuh jeung libur, kaasup boga hak nampa jam gawe anu\nngawates tur merenah, boga pere anu mayeng bari angger narima upah.\nPASAL 25\nSing saha bae boga hak kana taraf hirup anu merenah pikeun kasehatan jeung\nkasejahteraan dirina katut kulawargana, kaasup boga hak narima pangan, pakean, imah\njeung miara kasehatan sarta pangladen sosial anu diperlukeun, oge boga hak kana jaminan\nsaupamana ngaligeuh, gering, jadi tanpa-daksa, jadi randa, geus kolot atawa kaayaan\nsejen anu ngabalukarkeun pangasilan ngurangan luareun wates kamampuhanana.\nAwewe jeung anak-anakna boga hak narima bantuan istimewa. Sakumna turunan, boh anu\nlahir sacara sah boh anu diluar pernikahan, kudu narima panangtayungan sosial anu\nsarua.\nPASAL 26\nSing saha bae boga hak nampa atikan. Atikan teh kudu garatis, sakurang-kurangna pikeun\ntingkat sakola rendah jeung pendidikan dasar. Pendidikan rendah kudu diwajibkeun.\nPendidikan teknik jeung jurusan sacara umum kudu terbuka pikeun sing saha bae, ari\npendidikan tinggi kudu bisa diabusan ku saban jalma dumasar kumaha pantesna.\nAtikan kudu ditujulkeun pikeun ngamekarkeun kamampuh pribadi sajembar-jembarna sarta\nngandelan rasa ajen kana hak-hak asasi manusa jeung kabebasan fundamental. Pendidikan\nkudu bisa ningkatkeun rasa saling pengertian, toleransi jeung duduluran di sasama\nbangsa, kelompok ras atawa agama sarta kudu bisa ngamajukeun kagiatan Perserikatan\nBangsa-Bangsa dina ngamumule perdamaian.\nKolot boga hak utama dina milih-milih jenis pendidikan anu baris dibikeun ka anak-\nanakna.\nPASAL 27"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7a54893168eaef9df4f11ffb84c28a41",
            "Index": 5,
            "Label": "6",
            "Size": [
                595.0,
                842.0
            ],
            "Text": "Sing saha bae boga hak pikeun ilubiung dina kabudayaan masarakat sacara bebas pikeun\nneuleuman kasenian jeung milu ngararasakeun majuna sarta mangpaatna elmu pangaweruh.\nSing sah bae boga hak pikeun narima panangtayungan kana kauntungan moril atawa materil\nanu ditarima tina hasil karya ilmiah, sastra atawa kasenian anu diciptakeunana.\nPASAL 28\nSing saha bae boga hak kana tatanan nasional jeung internasional. Eta hak jeung\nkabebasan anu aya dina ieu pernyataan teh bisa dilaksanakeun sacara jembar.\nPASAL 29\nSing saha bae boga kawajiban di masarakat tempat dimana manehna bisa ngamekarkeun\nkapribadian kalawan bebas.\nDina ngajalankeun hak jeung kawajibanana, saban jalma kudu taat kana watesan-watesan\nanu geus ditetepkeun ku undang-undang anu tujuanana ukur pikeun ngajamin pangakuan\nsarta mere pangajen anu merenah kana hak jeung kabebasan balarea jeung pikeun minuhan\npasaratan anu adil dina kasusilaan, katartiban jeung kasejahteraan umum di masarakat\nanu demokratis.\nHak jeung kabebasan ieu teh, sanajan kumaha bae oge dipahing ulah henteu dilaksanakeun,\nangot bari patukang-tonggong jeung tujuan sarta prinsip-prinsip Perserikatan Bangsa-\nBangsa mah.\nPASAL 30\nTina ieu Pernyataan, hiji oge ulah ditafsirkeun saolah-olah mere nanaon ka hiji nagara,\nkelompok atawa pribadi anu mangrupa hak, pikeun kalibet atawa nyieun polah anu\ntujuanana rek ngaruksak kana hak-hak jeung kabebasan anu kacatet dina Pernyataan."
        }
    }
}

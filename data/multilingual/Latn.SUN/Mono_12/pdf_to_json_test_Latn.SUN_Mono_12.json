{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470790,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Sakabeh manusa, gubragna ka alam dunya teh bari nampa hak-hak anu sarua jeung mutlak, kalawan\ndibarung ku ayana kabebasan anu fundamental.\nPerserikatan Bangsa-Bangsa boga komitmen pikeun nanjeurkeun jeung nangtayungan hak-hak asasi\nmanusa sakumna.\nIeu komitmen teh awalna lahir dina Piagem Perserikatan Bangsa-Bangsa anu ngeceskeun kayakinan\nsakumna bangsa di ieu dunya kana ayana hak-hak asasi manusa anu fundamental dina martabat katut\najen kamanusaan.\nDina Pernyataan Umum ngeunaan Hak-Hak Asasi Manusa, Perserikatan Bangsa-Bangsa nerangkeun\nkalawan eces ngeunaan hak-hak anu geus jadi milikna saban jalma sacara adil. Eta hak-hak teh\nsaestuna pisan bogana saderek.\nEta hak - hak teh saestuna pisan mangrupa hak saderek.\nAtuh ku kituna, saderek kedah wanoh kana hak-hak saderek teh. Heg jalankeun eta hak-hak teh boh\nkeur diri urang pribadi boh pikeun sasama.\nPERNYATAAN UMUM NGEUNAAN HAK - HAK ASASI MANUSA\nMukadimah\nDumasar ku ayana timbangan yen pangakuan kana ayana martabat alamiah katut hak-hak anu sarua ti\nsakumna anggota kulawarga manusa nu dasarna kamerdikaan, kaadilan jeung perdamaian di dunya.\nKu ayana timbangan yen ngalelewodehkeun katut nganggap enteng kana hak-hak manusa teh geus\nnyiptakeun polah - polah bengis anu nimbulkeun kaceuceub kana nurani manusa tur ngawangun hiji\ndunya tempat manusa ngasaan nikmatna kabebasan nyarita jeung ngagem agama sarta bebas tina\nkasieun jeung katuna, geus ditembrakkeun salaku cita-cita luhung ti rahayat biasa.\nKu ayana timbangan yen hak-hak manusa teh perlu ditangtayungan ku aturan hukum sangkan ulah\nmilih cara anu kapaksa dina ngalawan nu lalim jeung anu resep ngajajah.\nKu ayana timbangan yen dina ngabina hubungan duduluran di antara nagara-nagara perlu\ndironjatkeun.\nKu ayana timbangan yen bangsa-bangsa ti Perserikatan Bangsa-Bangsa dina Piagem Perserikatan\nBangsa-Bangsa geus ngeceskeun deui ayana kapercayaan kana hak-hak dasar manusa katut hak-hak\nanu sajajar boh keur lalaki boh keur awewe, jeung geus mutuskeun rek ngarojong kamajuan sosial\njeung taraf hirup anu leuwih hade dina kamerdikaan nu leuwih jembar.\nKu ayana timbangan yen nagara-nagara anggota geus guyub pikeun ngahontal kamajuan nu mangrupa\npangajen jeung rasa hormat sacara umum kana hak-hak asasi manusa sarta kana kabebasan -\nkabebasan anu asasi, ku jalan gawebabarengan jeung Perserikatan Bangsa-Bangsa.\nKu ayana timbangan yen janji ayana paham anu sarua ngeunaan hak-hak jeung kabebasan-kabebasan\nteh kacida pentingna pikeun dilaksanakeun kalawan daria, atuh ku kituna.\nMAJELIS UMUM\nku jalan ieu ngaproklamasikeun\nPERNYATAAN UMUM NGEUNAAN HAK - HAK ASASI MANUSA\nSalaku standar umum hiji-hijina pikeun ngahasilkeun sakumna bangsa katut sakumna nagara,\nkalawan tujuanana malar saban jalma jeung saban badan-badan masarakat, mun inget kana ieu\npernyataan rek satekah polah mere pangaweruh malar bisa ngajenan kana hak-hak jeung kabebasan\nku tindakan-tindakan anu progresif boh sacara nasional boh sacara internasional sifatna,\nngajamin ayana pangakuan jeung pangajen anu universal jeung efektif, ti sakumna bangsa nagara\nanggota sorangan, boh ti bangsa-bangsa anu aya di wilayah kawasan hukum luar ti eta.\nPASAL 1\nSakumna jalma gubrag ka alam dunya teh sifatna merdika jeung boga martabat katut hak-hak anu\nsarua . Maranehna dibere akal jeung hate nurani, campur-gaul jeung sasamana aya dina sumanget\nduduluran.\nPASAL 2\nSaban jalma boga hak kana sakumna hak jeung kabebasan anu dicatetkeun dina ieu pernyataan bari\nteu diiwalkeun, saperti perbedaan ras, warna kulit, jenis kelamin, basa, agama, pulitik atawa\npandangan sejen, asal usul kabangsaan atawa kamasarakatan, hak milik, kalahiran atawa kadudukan\nsejen.",
            "Image": "57f17914d93855178c1de52b11c4dab0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Saterusna, moal dibeda-bedakeun ngeunaan kadudukan pulitik, hukum, atawa kadudukan\ninternasional ti nagara atawa daerah mana-manana, naha eta jalma teh datang ti nagara nu geus\nmerdika, atawa ti nagara anu bentukna wilayah-wilayah perwalian, jajahan atawa anu aya dina\nhandapeun kadaulatan nagara sejen.\nPASAL 3\nSakumna jalma, saha bae, boga hak kana kahirupanana, kabebasanana sarta kasalamatenana.\nPASAL 4\nSing saha bae, teu meunang diperbudak atawa dibujangkeun; perbudakan atawa perdagangan budak nu\nkumaha bae rupana kudu dihulag.\nPASAL 5\nSing saha bae teu meunang nandangan panyiksa atawa kakejeman, atawa narima hukuman anu jauh\ntina rasrasan atawa nampa panghina.\nPASAL 6\nSing saha bae nampa pangaku nu sarua di hareupeun hukum, di mana bae ayana.\nPASAL 7\nSing saha bae, boga kadudukan sajajar di hareupeun hukum jeung ngabogaan hak dina narima\npanangtayungan hukum bari teu diwilah-wilah. Sakumna jalma boga hak anu sarua dina narima\npanangtayungan tina polah-polah anu sok ngawilah-wilah anu patukang-tonggong jeung ieu\npernyataan, katut tina sagala rupa hasudan anu deukeut-deukeut kana polah diskriminasi.\nPASAL 8\nSing saha bae, sacara mandiri boga hak dina mulangkeun deui ngaran hade ti pangadilan nasional\nanu boga urusan dina nguruskeun tindakan-tindakan nu ngarempak hak-hak fundamental anu dibikeun\nka manehna ku undang-undang dasar atawa hukum.\nPASAL 9\nSing saha bae teu meunang ditewak, ditahan atawa dibuang bari sawenang-wenang.\nPASAL 10\nSing saha bae, sacara gembleng, boga hak nampa kaadilan ti pangadilan sacara adil jeung nembrak\njeung henteu mihak, dina netepkeun hak jeung kawajiban-kawajibanana sarta tina saban tungtutan\npidana anu ditibankeunana.\nPASAL 11\nSing saha bae anu unggah balewatangan ku sabab disangka ngarempak hukum, ulah waka dianggap\nsalah, satungtung ku pangadilan anu terbuka acan dibuktikeun kasalahanana. Manehna boga jaminan\nanu diperlukeun dina pembelaanana.\nSing saha bae teu meunang disalahkeun geus ngarempak hukum dumeh polahna anu lalawora\nsatungtung henteu ngarempak hukum dumasar kana undang-undang nasional boh kana undang-undang\ninternasional waktu eta polah dipigawe. Pon kitu deui, dipahing nibankeun hukuman leuwih beurat\nti batan hukuman anu geus sakuduna ditibankeun dumasar kana polahna tea.\nPASAL 12\nSing saha bae teu meunang diganggu sacara sawenang-wenang kana urusan pribadina, kulawargana,\nrumah-tanggana atawa mun manehna ngayakeun hubungan surat-sinurat ; pon kitu deui dipahing\nngaganggu kana kahormatan sarta ngaruksak ngaran manehna. Sakumna jalma boga hak narima\npanangtayungan hukum tina gangguan jeung polah-polah sarupa kitu.\nPASAL 13\nSing saha bae boga hak kana kabebasan, boh anu kumelendang boh anu cicing dina wates-wates\nsaban nagara.\nSing saha bae boga hak pikeun ninggalkeun nagara mana bae, kaasup nagarana sorangan, jeung boga\nhak pikeun balik deui ka nagarana sorangan.\nPASAL 14\nSing saha bae boga hak neangan suaka (panyalindungan) di nagri sejen pikeun neangan",
            "Image": "c232b80ef393ae4095b6d6f813efa21b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "katengtreman jeung katingtriman katut panangtayungan dirina ti pihak-pihak sejen anu ngudag-\nngudag manehna.\nTapi ieu hal teh henteu lumaku pikeun kasus jalma anu diudag-udag alatan polah-polah kajahatan\n(pidana) anu taya patula-patalina jeung pulitik atawa alatan polah-polah anu tojaiah jeung\ntujuan katut dasar Perserikatan Bangsa-Bangsa.\nPASAL 15\nSing saha bae boga hak dina nangtukeun kawarga-nagaraanana.\nSing saha bae kawarganagaraanana teu bisa dicabut sacara samena-mena, atawa ditolak hakna dina\nngaganti kawarga-nagaraanana.\nPASAL 16\nLalaki jeung awewe anu geus dewasa, kalawan teu diwatesan kabangsaanana, kawarganagaraanana\natawa agamana, boga hak pikeun rarumah - tangga jeung ngawangun kahirupan rumahtanggana.\nMaranehna boga hak anu sarua dina perkawinan, dina mangsana rarumah-tangga jeung dina mangsa\npipirakan.\nEta perkawinan ngan ukur bisa dilaksanakeun dumasar kana pilihan bebas turta hasil tina\nbabadamian eta calon ewe-salaki.\nKulawarga teh hiji kesatuan nu alamiah tur fundamental masarakat, atuh ku kituna boga hak dina\nnarima panangtayungan boh ti masarakat sabudeureunana boh ti nagara.\nPASAL 17\nSing saha bae boga hak ngukumpul harta, boh sosoranganan boh babarengan jeung batur.\nSing saha bae teu meunang dirampas hartana kalawan samena-mena.\nPASAL 18\nSing saha bae boga hak dina kabebasan mikir, hate nurani jeung agama; dina hal ieu oge aya\nkabebasan ganti agama atawa kapercayaan, katut kabebasan dina nembongkeun agama jeung\nkapercayaanana ku jalan ngajarkeun, milampah, ibadah jeung taat kana agama atawa\nkapercayaanana, boh sosoranganan boh jeung batur, naha di hareupeun umum atawa rerencepan.\nPASAL 19\nSing saha bae boga hak dina ngaluarkeun pamanggih; ieu kaasup kabebasan dina boga pamanggih\nbari henteu diganggu deungeun, kaasup dina neanganana, narima atawa nepikeun informasi tina\nhasil mikirna ngaliwatan media naon bae kalawan henteu kawatesan ku wilayah.\nPASAL 20\nSing saha bae boga hak kana kabebasan ririungan nyieun serikat tanpa kekerasan.\nSing saha bae teu meunang dipaksa asup kana hiji beungkeutan.\nPASAL 21\nSing saha bae boga hak ilubiung kana pamarentahan nagarana, boh sacara langsung boh ngaliwatan\nwakil-wakilna anu dipilih sacara bebas.\nSing saha bae boga lolongkrang anu sarua pikeun diangkat dina jabatan pamarentahan di nagarana.\nKereteg rahayat kudu jadi dasar kakawasaan pamarentah; ieu kereteg teh kudu dinyatakeun dina\nwangun pilihan umum anu dilaksanakeun sacara berkala jeung murni, kalawan hak pilihna sacara\numum tur sajajar, kalawan ngayakeun pungutan sora sacara rusiah atawa ku ngagunakeun prosedur\nsejen anu pokona mah bisa ngajamin kabebasan dina ngasongkeun sora.\nPASAL 22\nSing saha bae salaku anggota\nekonomi, sosial jeung budaya\ntumuwuhna pribadi anu bebas,\ninternasional anu luyu jeung\nmasarakat boga hak dina narima jaminan sosial, sarta hak-hak\nanu kacida dipikabutuhna pikeun nanjeurkeun martabat jeung\nngaliwatan usaha-usaha nasional katut gawe babarengan\nanu diatur sarta jeung sumber daya saban nagara.\nPASAL 23\nSing saha bae boga hak kana rupa-rupa pagawean, boga hak milih jenis pagawean, boga hak narima\npasaratan pagawean anu adil jeung nguntungkeun sarta boga hak narima panangtayungan dimana",
            "Image": "105f101ef44fe8ad50ec927ea6edbea8"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ngaligeuh teu digawe.\nSing saha bae bari teu diwilah-wilah, boga hak narima upah anu sarua ladang digawe anu sarua.\nSing saha bae anu boga pagawean, boga hak narima upah anu adil jeung nguntungkeun, anu sakirana\nbisa mere jaminan kana kahirupan anu minuhan ajen martabat, boh keur dirina boh keur\nkulawargana, jeung lamun perlu ditambahan ku panangtayungan sosial sejenna.\nSing saha bae boga hak ngadegkeun jeung asup kana sarikat-sarikat pagawe pikeun nangtayungan\nkapentinganana.\nPASAL 24\nSing saha bae boga hak pikeun reureuh jeung libur, kaasup boga hak nampa jam gawe anu ngawates\ntur merenah, boga pere anu mayeng bari angger narima upah.\nPASAL 25\nSing saha bae boga hak kana taraf hirup anu merenah pikeun kasehatan jeung kasejahteraan dirina\nkatut kulawargana, kaasup boga hak narima pangan, pakean, imah jeung miara kasehatan sarta\npangladen sosial anu diperlukeun, oge boga hak kana jaminan saupamana ngaligeuh, gering, jadi\ntanpa-daksa, jadi randa, geus kolot atawa kaayaan sejen anu ngabalukarkeun pangasilan ngurangan\nluareun wates kamampuhanana.\nAwewe jeung anak-anakna boga hak narima bantuan istimewa. Sakumna turunan, boh anu lahir sacara\nsah boh anu diluar pernikahan, kudu narima panangtayungan sosial anu sarua.\nPASAL 26\nSing saha bae boga hak nampa atikan. Atikan teh kudu garatis, sakurang-kurangna pikeun tingkat\nsakola rendah jeung pendidikan dasar. Pendidikan rendah kudu diwajibkeun. Pendidikan teknik\njeung jurusan sacara umum kudu terbuka pikeun sing saha bae, ari pendidikan tinggi kudu bisa\ndiabusan ku saban jalma dumasar kumaha pantesna.\nAtikan kudu ditujulkeun pikeun ngamekarkeun kamampuh pribadi sajembar-jembarna sarta ngandelan\nrasa ajen kana hak-hak asasi manusa jeung kabebasan fundamental. Pendidikan kudu bisa\nningkatkeun rasa saling pengertian, toleransi jeung duduluran di sasama bangsa, kelompok ras\natawa agama sarta kudu bisa ngamajukeun kagiatan Perserikatan Bangsa-Bangsa dina ngamumule\nperdamaian.\nKolot boga hak utama dina milih-milih jenis pendidikan anu baris dibikeun ka anak-anakna.\nPASAL 27\nSing saha bae boga hak pikeun ilubiung dina kabudayaan masarakat sacara bebas pikeun neuleuman\nkasenian jeung milu ngararasakeun majuna sarta mangpaatna elmu pangaweruh.\nSing sah bae boga hak pikeun narima panangtayungan kana kauntungan moril atawa materil anu\nditarima tina hasil karya ilmiah, sastra atawa kasenian anu diciptakeunana.\nPASAL 28\nSing saha bae boga hak kana tatanan nasional jeung internasional. Eta hak jeung kabebasan anu\naya dina ieu pernyataan teh bisa dilaksanakeun sacara jembar.\nPASAL 29\nSing saha bae boga kawajiban di masarakat tempat dimana manehna bisa ngamekarkeun kapribadian\nkalawan bebas.\nDina ngajalankeun hak jeung kawajibanana, saban jalma kudu taat kana watesan-watesan anu geus\nditetepkeun ku undang-undang anu tujuanana ukur pikeun ngajamin pangakuan sarta mere pangajen\nanu merenah kana hak jeung kabebasan balarea jeung pikeun minuhan pasaratan anu adil dina\nkasusilaan, katartiban jeung kasejahteraan umum di masarakat anu demokratis.\nHak jeung kabebasan ieu teh, sanajan kumaha bae oge dipahing ulah henteu dilaksanakeun, angot\nbari patukang-tonggong jeung tujuan sarta prinsip-prinsip Perserikatan Bangsa-Bangsa mah.\nPASAL 30\nTina ieu Pernyataan, hiji oge ulah ditafsirkeun saolah-olah mere nanaon ka hiji nagara,\nkelompok atawa pribadi anu mangrupa hak, pikeun kalibet atawa nyieun polah anu tujuanana rek\nngaruksak kana hak-hak jeung kabebasan anu kacatet dina Pernyataan.",
            "Image": "3b1a7c8513ae6e75518ccfbb7fde5823"
        }
    }
}

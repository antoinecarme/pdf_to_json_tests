{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467137,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Sran mmla mun be m\u025bn nun j\u0254 bol\u025b\nIbo bol\u025b\nK\u025b \u0254 fin k\u025b sran kwlakwa i sran bul\u025b \u0254 fin bl\u0254l\u0254'n ti, k\u025b i sran-mmla \u0254 nin sran kwlakwla li\u025b'n s\u025b'n ti, k\u025b is\u0254 nin\nye \u0254 nin f\u0254undi, nanwl\u025b atin, aklunj\u0254\u025b ba m\u025bn nun'n ti\nK\u025b \u0254 fin k\u025b s\u025b be si'a sran-mmla mun, nan s\u025b be bu'a be like fi, i s\u0254 nin y\u025b \u0254 fa sa t\u025bt\u025b yewa'n ba'nti, sang\u025b k\u025b \u0254\nfin k\u025b be seli k\u025b m\u025bn nga m\u0254 i nun sran mun be di be f\u0254undi, m\u0254 be kwla be kan be klunklo nd\u025b, be kwla be s\u0254 be\nklunklo like, m\u0254 s\u025bkunl\u025b \u0254 nin yal\u025b b'a jaso su, i s\u0254 m\u025bn m\u0254 be wan sran kund\u025b i dan'n ti\nK\u025b \u0254 fin k\u025b i dan lika nin y\u025b le k\u025b \u0254 fata k\u025b mmla su awa y\u025b \u0254 nian sran-mmla mun be su\u0254, k\u025b \u0254 ko yo nan b'a\nmianmian-man sran nan w'a faman ya w'a jaso-man be nga be fa kwlal\u025b nin sran t\u025bt\u025b yol\u025b be fa be tintin i su be\nwun'n ti\nK\u025b \u0254 fin k\u025b like nga \u0254 ti kpa dan y\u025bl\u025b m\u025bn mun b'afi\u025bn janvu\u025b kekle diwa'n ti\nK\u025b \u0254 fin k\u025b m\u025bn unmuan nun nvle mun be yali be wan be kan be sie su yekun k\u025b be te lafi sran-mmla su dan, sran \u0254 ti\nlike dan, \u0254 le'a gua, bla nin yasua be s\u025b. Be wan i s\u0254'n ti, like nga ba ko yo nan sran mun b'a nyan alaje, nan\naklunj\u0254\u025b w'a ba be wun, f\u0254undi nun, i s\u0254 like nin y\u025b be wa yo'n ti\nK\u025b \u0254 fin k\u025b nvle nga be wo anyia s\u0254 nun, be wan be nin like nga be fl\u025b, k\u025b \"M\u025bn mun be Bo Yekun Anyia\" be bo yekun\nbe bo mandr\u025bn nan sran i f\u0254ndi \u0254 nin i sranmmla be kaci ninge m\u0254 sran kwlakwla i ti wo be bo'n ti\nK\u025b \u0254 fin k\u025b nga \u0254 ti kpa dan y\u025bl\u025b k\u025b sran mun be ngba be fa be ti be wl\u025b sran-mmla \u0254 nin sran-f\u0254undi be bo'n ti\nAnyia Dan wan k\u025b Nd\u025b nga be k\u025bn y\u025b'n, \u0254 fata k\u025b \u0254 kaci k\u025b like m\u0254 i d\u025bnman y\u025b sran kwalkwla nian; m\u025bn kwlakwla be\nkund\u025b be k\u025bn; \u0254 ye s\u0254 nan m\u025bn kwlakwula su sran o, m\u025bn kun i siesiel\u025b ninge mun, be bu Nd\u025b Dan nga i akundan c\u025bn\nkwlakwla, be bo mandr\u025bn \u0254 nin sran mun be fluwaklel\u025b, \u0254 nin ngwl\u025bl\u025b klel\u025b, be yo man sran mun be dan lika si sran-\nmmla \u0254 nin f\u0254ndi; k\u025b be ko si be kp\u0254kun be yo bl\u025bbl\u025b, m\u025bn kun nun o, m\u025bn ngba nun o, man sran mun be ngba be si i s\u0254\nnd\u025b: m\u025bn nga be trannin annuanz\u025b dan i ase be nun sran mun o, be nga be wo i s\u0254fu\u025b mun be bo'no, \u0254 fata k\u025b i s\u0254 sran\nmun be ngba be si sran-mmla \u0254 nin sran-f\u0254undi.\nTikle kikli\nSran mun be ngba, k\u025b be wu be \u0254, be ngba be s\u025b, f\u0254ndi nun, sran-mmala nun. Be si akundanbu, be si su \u0254 fata k\u025b sran\nmun be tran'n, be tran aniaan nun tranl\u025b.\nTikle 2\nSran-mmla \u0254 nin sran-f\u0254undi nga \u0254 wo Nd\u025b dan nun, sran kwlakwla kwla fa ye ili\u025b; \u0254 le'a k\u025b e ti sran nvle ngunmin,\nk\u025b e wunn\u025bn ti'a kun, e ani\u025bn ti'a kun, e bo lika ti'a kun, e like s\u0254wa \u0254 ti i ngunmin, e politiki angundan ti'a\nkun, e fin'a lika kun, \u0254 le'a k\u025b wie ti sikafu\u025b, wie ti yal\u025bfu\u025b, k\u025b wie mun be osu ti wlengbi, wie mun be osu ti\nkanga.\nI kungba yekun, be kwla'a kpaman sran mun be nun be se'ak\u025b nga ti bue nga su sran, nga be wun'\u025bn i li\u025b wl\u025b'n kpa,\nbe wun'an m\u025bn nga su \u0254 fin \u0254: be kwla'a be se'a s\u0254, kanz\u025b sran fin nvle ufl\u025b suo, s\u025b nvle s\u0254 \u0254 le i f\u0254undio, kanze i\nti wo m\u025bn ufl\u025b i bo o, \u0254 nunm\u025bn i ti bo nun til\u025b o.\nTikle 3\nSran kwalakwla, \u0254 fata k\u025b be s\u025bs\u025b i nguan, be wuk\u025b i \u0254 di i f\u0254undi, be s\u025bs\u025b ib\u0254b\u0254 ba unmuan.\nTikle 4\nBe kwla'a be fa-man sran be kaci'a kanga. Sran kanga yol\u025b nin i fat\u0254 \u0254 nin i ninge i fa s\u0254 mun be yowa, ba\ntanninnin be ngba be atin.\nTikle5\nBe kwla'a be ye'a sran fi like t\u025bt\u025b mun, be wl\u025b-m\u025bn i bisva, be kwla'a be yo-m\u025bn i ninge nga m\u0254 \u0254 ye sran finfin, m\u0254\n\u0254 kaci sran k\u025b blo nn\u025bn mun be sa.\nTikle 6\nLika kwlakwla nga sran kun wo, \u0254 fata k\u025b be bu i sran, \u0254 fin i mmla su.\nTikle 7\nSran mun be ngba be s\u025b mmla mu be nyrun; i s\u0254'n ti, \u0254 fata k\u025b mmla mun be wutu be su, be ngba. sran kwlakwla, \u0254\nfata k\u025b be wuke i nan sran nun kpakpawa w'a ny\u025bn-m\u025bn; sran nun kpakpawa \u0254 ti k\u025b Nd\u025b nga i gblu t\u0254wa sa.\nTikle 8\nSran kwmakwla le atin \u0254 ko to ib\u0254b\u0254invle su j\u0254l\u025b difu\u025bmun, s\u025b \u0254 fin nan be bu i anunnflin i f\u0254undi-mmla su, f\u0254undi-\nmmla nga be kl\u025bli i fluwa nga be fl\u025b i k\u025b \"m\u025bn i takawa i bo fluwa\".\nTikle 9\nBe kwla'a be tra-man sran ngb\u025bn sa, be kwla'a be wl\u025b-m\u025bn i bisua, be kwla'a be tu-m\u025bn i m\u025bn kun su ngb\u025bn sa.",
            "Image": "b016cf42b416d4844ab02952838c308a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Tikle 10\nS\u025b be sanman sran, n\u0251n ndrumun tran nun, nd\u025b nga ti y\u025b be sanman i, \u0254 fata k\u025b nzraa nun, nanwl\u025b nun, j\u0254l\u025b difu\u025b mun,\nbe nga be ti nun-man sran fi bo'n, m\u0254 be ti nanwl\u025b sran, be y\u025b \u0254 fata k\u025b be ken i s\u0254 nd\u025b li\u025b ni\u0254n: be y\u025b be kwla se\nk\u025b s\u025b \u0254 wo i nd\u025b f\u025b su o, s\u025b kusuman, nzanman m\u0254 be sanmanin i, \u0254 ti atin su o.\nTikle 11\nSran kwla nga b'a s\u025bnm\u025bn i nd\u025b kun ti, k\u025b be nian kan nd\u025b m\u0254 be nian bu-man, i s\u0254 fu\u025b'n be kwla'a se'a k\u025b i nd\u025b yo'a\nf\u025b. A wun k\u025b be kwla be se s\u0254, san b'a di j\u0254l\u025b, be ngba be ngba be nyrun, ato a wlu'a nun, be nga be ko jr\u025bn i sin\ni ti kplil\u025b b'a jran.\nBe kwla-man be bu-man nd\u025b be gu\u025b'\u025b sran kun su; s\u025b nd\u025b ti y\u025b be s\u025bnm\u025bn i, i nun nga \u0254 fa ye sa s\u0254n, mmla wie fi, i\nnvle li\u025b su mmla o, m\u025bn nun mmla o, be bu'\u025b i s\u0254 like li\u025b'n k\u025b \u0254 ti like t\u025b. I ng'\u0254 wuka su, y\u025bl\u025b k\u025b alamandi nga be\nfu i, bisua nga be wl\u025b i, be nuan kwla'a tra-man nga be fa be yo i s\u0254 titi'n\nTikle 12\nBe kwla'a be wla-man be nuan sran kun i awlo nun nd\u025b mun be nun ngb\u025bn, i awlo nun nd\u025b i tranwl\u025b, i fluwa nga \u0254\nkl\u025b'n, i fluwa nga be kl\u025b i, be kwla'a be k\u025bn'\u025bn i wun nd\u025b ngb\u025bn, be kwla'a be saci i dunman ngb\u025bn. I s\u0254 ninge li\u025b\nmun be ti, \u0254 fata k\u025b mmla mun be sasa sran kwlakwla.\nTikle 13\nSran kwlakwla \u0254 kwla wlanwlan sin, nvle kun nun, lika nga \u0254 kl\u0254 k\u025b \u0254 tran'n \u0254 kwla se k\u025b wa y\u025b n kl\u0254 k\u025b n tran.\nSran kwlakwla \u0254 le atin m\u0254 \u0254 jaso nvle kun su k\u0254 lika nfle; \u0254 kwla jaso ib\u0254b\u0254 nvle li\u025b'n su, kp\u0254kun \u0254 kwla s\u025b i sin\n\u0254 ba i nvle li\u025b'n nun yekun.\nTikle 14\nS\u025b nvle kun su be kle sran kun yal\u025b, sran s\u0254'n \u0254 le atin \u0254 k\u0254 mantan nvle ufu\u025b m\u0254 \u0254 kwla s\u0254 i nun \u0254n.\nSang\u025b i s\u0254 atin li\u025b'n, w\u0254 nga a ye sa t\u025bt\u025b m\u0254 \u0254 k\u0254-man M\u025bn b'Anyia be nd\u025b li\u025b su'n, w\u0254 nga a ye i s\u0254 sa t\u025b m\u0254 fata k\u025b\nbe sanman w\u0254'n, sa kpa, a kwla'a a jr\u025bn-m\u025ben i s\u0254 atin su kan-man nd\u025b.\nTikle 15\nSran kwlakwla \u0254 le atin m\u0254 \u0254 nyen i auli\u025b nvle\nBe kwla-man be se-man sran kun k\u025b, \u0254 fin and\u025b a le'a auli\u025b nvle wie kun, i sa s\u0254 ngb\u025bn; kusuman, s\u025b sran kun wan \u0254\nkaci i auli\u025b nvle, \u0254 le atin kaci.\nTikle 16\nK\u025b be ko nyin yasua kun \u0254 nin bla kun, be le atin be ja be wun, be taka be awlo; \u0254 fata k\u025b nd\u025b k\u025b nvle ufl\u025b nun\nsran, m\u025bn ufl\u025b nun sran, like s\u0254wa wafa ufl\u025b sran, \u0254 fata k\u025b i s\u0254 angundan wlu nun. Be aja nun, be ny\u0254n be s\u025b; be\nnun kun se'a k\u025b \u0254 tin kun su: i bl\u025b nga be ja o, k\u025b be titi aja nun o.\nA wun k\u025b be ja'n, uun be ny\u0254n be nuan w'a yekun, be klun klo su.\nAwlo bo \u0254 ti k\u025b ananganman like sa, y\u025b \u0254 ti nvle kun su sa i olui ni\u0254n; \u0254 fata k\u025b nvle \u0254 nian su k\u025b i nyima sa, k\u025b\nawa wuk\u025b i.\nTikle 17\nSran kwlakwla, i kungba anz\u025b, \u0254 nin sran ufl\u025b mun anz\u025b, \u0254 kwla le i ti b\u0254 nun like.\nBe kwla'a le'a sran fi i ti bo nun like i sanun.\nTikle 18\nSran kwlakwla \u0254 le atin m\u0254 \u0254 bu i ti bo nun angundan, \u0254 ny\u025bn i klun nd\u025b, \u0254 kwla s\u0254 i like wafa nga \u0254 klo i'n; k\u025b \u0254\nfin i l\u025b kusuman, s\u025b i wan \u0254 kaci nan \u0254 s\u0254 like ufl\u025b'n, s\u025b i wan \u0254 bu akundan ufl\u025b'n, \u0254 le atin \u0254 kaci. S\u025b i wan i\nklun akundan li\u025b'n, i like sowa li\u025b'n, s\u025b i wan \u0254 bo be j\u0254, i ba kungba o, \u0254 nin sran ufl\u025b mun o, \u0254 le atin \u0254 bo be\nj\u0254; s\u025b kusu i wan \u0254 ye i like aswre nun, \u0254 le atin yo. I kwlaa ng\u0254'l\u025b, \u0254 kwla kl\u025b i fluwa nun, \u0254 kwla yo like\nkwlakwla nga fata k\u025b \u0254 yo; sran fi kwla'a tannin i atin.\nTikle 19\nSran kwlakwla \u0254 le atin \u0254 bu i b\u0254b\u0254 ti bo nun akundan, \u0254 k\u025bn i klun nd\u025b nga i wan \u0254 kan'n. I s\u0254 i sin y\u025ble k\u025b s\u025b \u0254\nk\u025bn i klun nd\u025b'n, be kwla-man be kle'\u025b i yal\u025b; i sin nin y\u025ble k\u025b \u0254 le atin kund\u025b nd\u025b mun be til\u025b; i kusuman kwla bo\nnd\u025b \u0254 nin nz\u025bbua mun be j\u0254 kle sran mun; like kwlakwla nga \u0254 kwla fa bo i s\u0254 j\u0254l\u025b li\u025b, \u0254 fa bo; \u0254 nun-man i ti nun\nkaan k\u025b aw\u025b wo nvle mun b'afi\u025bn.\nTikle 20\nSran kwlakwla \u0254 le atin \u0254 nin sran ufu\u025b mun be ya anyia; \u0254 kwla wlu anuanz\u025b nga \u0254 ti'a nzaje anuanz\u025b nun.\nBe kwla'a be mianmian-man sran kun \u0254 wlu-man anuanz\u025b kun nun.",
            "Image": "91604141fbc39fd39b10192dbfc67775"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Tikle 21\nSran kwlakwla \u0254 le atin m\u0254, i b\u0254b\u0254 i nvle li\u025b'n su, \u0254 tran awa i juman be ti, s\u025b n\u025bn i b\u0254b\u0254 trele sa, \u0254 kwla yo i\njanunfu\u025b.\nSran kwlakwla \u0254 le atin, n\u00e1n ndrunmun kan tran nun, m\u0254 di i b\u0254b\u0254 i nvle'n su awa juman.\nNvle kun su i sran unmwah mun, be ye be man nvle s\u0254 i su gb\u025bngb\u025bn be fangan. I s\u0254'n ti, \u0254 fata k\u025b be yo manwl\u025b nun\nvote, nan sran mun be nd\u025b nga \u0254 wo be klun, b'af\u025b i s\u0254 b'a kan vote'n le nuan; k\u025b i nuan ko ju'n, \u0254 fata k\u025b \u0254 s\u025bn i\nwun; sran ngba vote o, aswre vote o; i kwlaa nga \u0254 yo \u0254, vote i yowa, n\u0251n mianmianl\u025b tran nun, sran kun i klun vote\ny\u025b \u0254 vote \u0254.\nTikle 22\nSran kwlakwla, k\u025b m\u0254 \u0254 ti nvle kun su\nawasranwukal\u025b atin, be nyin su yiyil\u025b\nsran lika nglo \u0254, be yo i f\u0254undi-mmla\nnun, \u0254 fin nvle kun i siesiewa nun, \u0254\nsran'n, \u0254 fata k\u025b \u0254 nyan awa sran anwukal\u025blike, \u0254 le awunnyanmblusu\u025b atin,\nninge atin; i s\u0254 ninge mun y\u025b be ti sran kwlaa cinjin, be y\u025b be yi sran i\nbe dan; i s\u0254'n fin nvle kun i mandr\u025bn bowa nun, \u0254 fin m\u025bn mun be wun wukawa\nfin nvle kun i nun anyanbewun ninge mun nun.\nTikle 23\nSran kwla \u0254 le atin m\u0254 \u0254 di i b\u0254b\u0254 i klunklo juman, juman i fa diwa \u0254 nin i akatua be ti i klunsu; \u0254 fata k\u025b be\nnian i su, n\u0251n man \u0254 tran sa ngb\u025bn k\u025b \u0254 nyan-man juman\nSran kwlakwla i juman nga \u0254 di, i su sika c\u025b y\u025b \u0254 fata k\u025b be m\u025bn i \u0254, \u0254 le'a k\u025b sran kun \u0254 le i akatua, sran kun \u0254\nle i akatua\nSran kwlakwla, k\u025b \u0254 di juman'a \u0254 fata k\u025b i akatua nga be tu\u025b i'n, \u0254 ju i b\u0254b\u0254, i yi \u0254 nin i mma mun be wun siesiel\u025b\nk\u025b \u0254 fata k\u025b sran fa siesie i wun sa. S\u025b akatua s\u0254'n ju-man, awa wuka su\u0254 \u0254 yo ye.\nSran kwlakwla \u0254 nin i wiengu mun be kwla be taka jumandil\u025b anuanz\u025b, sran kwlakwla \u0254 kwla wlu i s\u0254 anuanz\u025b li\u025b nun \u0254\nfa kpli i like nga \u0254 lo i i ti.\nTikle 24\nSran kwlakwla, k\u025b \u0254 di juman'n, \u0254 le atin \u0254 lo unmi\u025bn, \u0254 le bl\u025b wie \u0254 \u0254 yiyi i nyisu \u0254. \u0254 fata k\u025b d\u0254 nga m\u0254 \u0254 fa di\njuman, nan \u0254 c\u025b ngboko; y\u025b afu\u025b kun nun i bl\u025b m\u0254 \u0254 di'a juman, \u0254 fata k\u025b be tu\u025b i kal\u025b.\nTikle 25\nSran kwlakwla \u0254 fata k\u025b i sa nun yo f\u025b nan w'a kwla w'a ye i wun ayre, w'a kwla w'a siesie i wun, i b\u0254b\u0254 nin i yi\nnin i mma mun, k\u025b \u0254 ti k\u025b ali\u025b dil\u025b li\u025b'n, tral\u025b wlawa'n, lawl\u025b'n, be wun ayre yel\u025b'n, bl\u025b m\u0254 \u0254 di'a juman'n, m\u0254 \u0254 t\u0254\ntukpaki\u025b'n, s\u025b \u0254 kwla'a nun'n, s\u025b \u0254 wo angbeti nun'n, s\u025b w'a yo oke'n; sa yal\u025b kwlakwla nga \u0254 t\u0254 i su m\u0254 i sa nun a\nwie'n, \u0254 fata k\u025b awa wuk\u025b i.\nBlata \u0254 nin ba kangan mun, \u0254 le be wukal\u025b li\u025b'n m\u0254 awa wuka be \u0254. Ba kangan kwlakwla, kanz\u025b be wu be gua su o, kanz\u025b\nbe wu be aja nun o, be kwlakwla \u0254 fata k\u025b awa sasa be.\nTikle 26\nSran kwlakwla \u0254la atin m\u0254 be kle i fluwa. Sran fluwa klel\u025b'n, k\u025b\nfata k\u025b ba kangan mun be ngba be k\u0254 suklu, be nun kun le'\u025b ti k\u025b\ndil\u025b nun, i s\u0254 suklu'n, \u0254 fata k\u025b \u0254 tru; suklu dandan mun be nun\nbe kpa'a sran mun be nun, sran kun \u0254 nin i like li\u025b m\u0254 \u0254 kwla yo\n\u0254 fa ju k\u025b sua blu su'n, sika tual\u025b nun-man nun. \u0254\n\u0254 k\u0254-man. Sukln nga be kle blal\u025b juman nin juman\nwlul\u025b i atin, \u0254 fata k\u025b be tike man sran kwlakwla;\n\u0254.\n\u0254 fata k\u025b fluwa klel\u025b \u0254 yi sran i sran lika i nglo, \u0254 yo man sran mun be bo nyan, \u0254 yo man be nyin yi sran-mmla mun\n\u0254 nin f\u0254undi-mmla nga \u0254 ti f\u0254undi-mmla be b\u0254'n. Fluwa klel\u025b \u0254 fata k\u025b \u0254 yo man ndidi\u025b ba sran mun b'afi\u025bn, \u0254 yo man\nsran mun be yaci sran kun nun \u0254 yo i klunklo ninge, man janvu\u025b dil\u025b \u0254 ba m\u025bn mun b'afi\u025bn, sran nvle mun b'afi\u025bn,\nlike s\u0254fu\u025b mun be wafa b'afi\u025bn. Fluwa klel\u025b i kungba yekun, \u0254 fata k\u025b \u0254 man \"M\u025bn mun be Bo Yekun Anyia\" be ninge nga\nm\u0254 be yo m\u0254 alaje ko c\u0254 m\u0254n nun.\nSi\u025b mun \u0254 nin ni\u025bn mun, be y\u025b \u0254 fata k\u025b be kund\u025b fluwa i klel\u025b wafa nga \u0254 nin be mma mun fata \u0254.\nTikle 27\nSran kwlakwla \u0254 le atin m\u0254, i nvle li\u025b'n su ninge m\u0254 \u0254 ti k\u025b be nyin su yiyiwa ninge, be sa ti ninge, aguin ninge,\n\u0254 le atin \u0254 ye i s\u0254 ninge wie, \u0254 le atin \u0254 di su wie; \u0254 le atin \u0254 wuka be yo be nyrun k\u0254l\u025b ninge mun; afin s\u025b\nmblusu\u025b fite su, \u0254 le atin di wie.\nSran kun, s\u025b \u0254 di i be nyrun, k\u0254l\u025b aguin juman, \u0254 kl\u025bi fluwa, \u0254 di aguin nan s\u025b i duman fite su \u0254, i mblnsn\u025b fite\nsu\u0254 \u0254 ti ili\u025b.\nTikle 28\nSran kwla \u0254 le atin \u0254 kunde k\u025b sran mun b'afi\u025b, m\u025bn mun b'afi\u025bn \u0254 ye fl\u0254l\u0254\u0254, i s\u0254 nan sran-mmla \u0254 nin f\u0254undi nga be\nkan be nd\u025b Nd\u025b nga nun, b'a su mma.\nTikle 29\nSran kun, \u0254 fata k\u025b \u0254 yo like m\u025bn i nvle m\u0254 i nun y\u025b i b\u0254b\u0254 \u0254 kwla di i f\u0254undi, \u0254 kwla bo nyan.",
            "Image": "152f8131be2a6e6531aa30098f6f2dfb"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Sran i sran-mmla nin i f\u0254undi su dil\u025b \u0254 le'a awieli\u025b ufl\u025b, san awieli\u025b nga i nve su mmla mun be sieli k\u025b \u0254 fata'a k\u025b\nsran kun i sran-mmla nin i f\u0254undi su dil\u025b \u0254 tannin sran ufl\u025b mun be li\u025b atin. I s\u0254 nin y\u025b man be kwla fa atin\nnd\u025bnman kpa su, aunj\u0254\u025b \u0254 ba nvle nga m\u0254 i su kp\u025bn siel\u025b \u0254 wo sran kwlakwla sa nun nun.\nSran-mmla nin f\u0254undi ng'\u0254l\u025b be kwla'a fa-man be yo'a like fi m\u0254 \u0254 kaci i sin si M\u025bn mun be Bo Yekun Anyia be atin\nli\u025b'n\nTikle 30\nAwa kun, sran akpasua, sran kun, be kwla'a be jran-man d\u025b nga i nun tre ba kun su be se'a k\u025b be le atin m\u0254 be di\njuman wie, be yo ninge wie m\u0254 \u0254 ti sran-mmla nin f\u0254ndi nga be wo y\u025b be sakiwa.",
            "Image": "b24829b2280481c6c527aa700b8f7f5e"
        }
    }
}

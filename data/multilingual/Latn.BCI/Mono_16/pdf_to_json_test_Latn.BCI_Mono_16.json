{
    "MetaData": {
        "Author": null,
        "Creation_Date": 1581467053,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4d98c030b80795c1edd4e781d080917f",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sran mmla mun be mɛn nun jɔ bolɛ\nIbo bolɛ\nKɛ ɔ fin kɛ sran kwlakwa i sran bulɛ ɔ fin blɔlɔ'n ti, kɛ i sran-mmla ɔ\nnin sran kwlakwla liɛ'n sɛ'n ti, kɛ isɔ nin ye ɔ nin fɔundi, nanwlɛ\natin, aklunjɔɛ ba mɛn nun'n ti\nKɛ ɔ fin kɛ sɛ be si'a sran-mmla mun, nan sɛ be bu'a be like fi, i sɔ\nnin yɛ ɔ fa sa tɛtɛ yewa'n ba'nti, sangɛ kɛ ɔ fin kɛ be seli kɛ mɛn nga\nmɔ i nun sran mun be di be fɔundi, mɔ be kwla be kan be klunklo ndɛ, be\nkwla be sɔ be klunklo like, mɔ sɛkunlɛ ɔ nin yalɛ b'a jaso su, i sɔ mɛn\nmɔ be wan sran kundɛ i dan'n ti\nKɛ ɔ fin kɛ i dan lika nin yɛ le kɛ ɔ fata kɛ mmla su awa yɛ ɔ nian\nsran-mmla mun be suɔ, kɛ ɔ ko yo nan b'a mianmian-man sran nan w'a faman\nya w'a jaso-man be nga be fa kwlalɛ nin sran tɛtɛ yolɛ be fa be tintin i\nsu be wun'n ti\nKɛ ɔ fin kɛ like nga ɔ ti kpa dan yɛlɛ mɛn mun b'afiɛn janvuɛ kekle\ndiwa'n ti\nKɛ ɔ fin kɛ mɛn unmuan nun nvle mun be yali be wan be kan be sie su\nyekun kɛ be te lafi sran-mmla su dan, sran ɔ ti like dan, ɔ le'a gua,\nbla nin yasua be sɛ. Be wan i sɔ'n ti, like nga ba ko yo nan sran mun\nb'a nyan alaje, nan aklunjɔɛ w'a ba be wun, fɔundi nun, i sɔ like nin yɛ\nbe wa yo'n ti\nKɛ ɔ fin kɛ nvle nga be wo anyia sɔ nun, be wan be nin like nga be flɛ,\nkɛ \"Mɛn mun be Bo Yekun Anyia\" be bo yekun be bo mandrɛn nan sran i\nfɔndi ɔ nin i sranmmla be kaci ninge mɔ sran kwlakwla i ti wo be bo'n ti\nKɛ ɔ fin kɛ nga ɔ ti kpa dan yɛlɛ kɛ sran mun be ngba be fa be ti be wlɛ\nsran-mmla ɔ nin sran-fɔundi be bo'n ti\nAnyia Dan wan kɛ Ndɛ nga be kɛn yɛ'n, ɔ fata kɛ ɔ kaci kɛ like mɔ i\ndɛnman yɛ sran kwalkwla nian; mɛn kwlakwla be kundɛ be kɛn; ɔ ye sɔ nan\nmɛn kwlakwula su sran o, mɛn kun i siesielɛ ninge mun, be bu Ndɛ Dan nga\ni akundan cɛn kwlakwla, be bo mandrɛn ɔ nin sran mun be fluwaklelɛ, ɔ\nnin ngwlɛlɛ klelɛ, be yo man sran mun be dan lika si sran-mmla ɔ nin\nfɔndi; kɛ be ko si be kpɔkun be yo blɛblɛ, mɛn kun nun o, mɛn ngba nun\no, man sran mun be ngba be si i sɔ ndɛ: mɛn nga be trannin annuanzɛ dan\ni ase be nun sran mun o, be nga be wo i sɔfuɛ mun be bo'no, ɔ fata kɛ i\nsɔ sran mun be ngba be si sran-mmla ɔ nin sran-fɔundi.\nTikle kikli\nSran mun be ngba, kɛ be wu be ɔ, be ngba be sɛ, fɔndi nun, sran-mmala\nnun. Be si akundanbu, be si su ɔ fata kɛ sran mun be tran'n, be tran\naniaan nun tranlɛ.\nTikle 2\nSran-mmla ɔ nin sran-fɔundi nga ɔ wo Ndɛ dan nun, sran kwlakwla kwla fa\nye iliɛ; ɔ le'a kɛ e ti sran nvle ngunmin, kɛ e wunnɛn ti'a kun, e aniɛn"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4327a22a2e5e800fb31d31e5d2b7bae3",
            "Index": 1,
            "Label": "2",
            "Size": [
                595.0,
                842.0
            ],
            "Text": "ti'a kun, e bo lika ti'a kun, e like sɔwa ɔ ti i ngunmin, e politiki\nangundan ti'a kun, e fin'a lika kun, ɔ le'a kɛ wie ti sikafuɛ, wie ti\nyalɛfuɛ, kɛ wie mun be osu ti wlengbi, wie mun be osu ti kanga.\nI kungba yekun, be kwla'a kpaman sran mun be nun be se'akɛ nga ti bue\nnga su sran, nga be wun'ɛn i liɛ wlɛ'n kpa, be wun'an mɛn nga su ɔ fin\nɔ: be kwla'a be se'a sɔ, kanzɛ sran fin nvle uflɛ suo, sɛ nvle sɔ ɔ le i\nfɔundio, kanze i ti wo mɛn uflɛ i bo o, ɔ nunmɛn i ti bo nun tilɛ o.\nTikle 3\nSran kwalakwla, ɔ fata kɛ be sɛsɛ i nguan, be wukɛ i ɔ di i fɔundi, be\nsɛsɛ ibɔbɔ ba unmuan.\nTikle 4\nBe kwla'a be fa-man sran be kaci'a kanga. Sran kanga yolɛ nin i fatɔ ɔ\nnin i ninge i fa sɔ mun be yowa, ba tanninnin be ngba be atin.\nTikle5\nBe kwla'a be ye'a sran fi like tɛtɛ mun, be wlɛ-mɛn i bisva, be kwla'a\nbe yo-mɛn i ninge nga mɔ ɔ ye sran finfin, mɔ ɔ kaci sran kɛ blo nnɛn\nmun be sa.\nTikle 6\nLika kwlakwla nga sran kun wo, ɔ fata kɛ be bu i sran, ɔ fin i mmla su.\nTikle 7\nSran mun be ngba be sɛ mmla mu be nyrun; i sɔ'n ti, ɔ fata kɛ mmla mun\nbe wutu be su, be ngba. sran kwlakwla, ɔ fata kɛ be wuke i nan sran nun\nkpakpawa w'a nyɛn-mɛn; sran nun kpakpawa ɔ ti kɛ Ndɛ nga i gblu tɔwa sa.\nTikle 8\nSran kwmakwla le atin ɔ ko to ibɔbɔinvle su jɔlɛ difuɛmun, sɛ ɔ fin nan\nbe bu i anunnflin i fɔundi-mmla su, fɔundi-mmla nga be klɛli i fluwa nga\nbe flɛ i kɛ \"mɛn i takawa i bo fluwa\".\nTikle 9\nBe kwla'a be tra-man sran ngbɛn sa, be kwla'a be wlɛ-mɛn i bisua, be\nkwla'a be tu-mɛn i mɛn kun su ngbɛn sa.\nTikle 10\nSɛ be sanman sran, nɑn ndrumun tran nun, ndɛ nga ti yɛ be sanman i, ɔ\nfata kɛ nzraa nun, nanwlɛ nun, jɔlɛ difuɛ mun, be nga be ti nun-man sran\nfi bo'n, mɔ be ti nanwlɛ sran, be yɛ ɔ fata kɛ be ken i sɔ ndɛ liɛ niɔn:\nbe yɛ be kwla se kɛ sɛ ɔ wo i ndɛ fɛ su o, sɛ kusuman, nzanman mɔ be\nsanmanin i, ɔ ti atin su o.\nTikle 11\nSran kwla nga b'a sɛnmɛn i ndɛ kun ti, kɛ be nian kan ndɛ mɔ be nian bu-"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7ca070b31b5777eddf932c9ae76c86e1",
            "Index": 2,
            "Label": "3",
            "Size": [
                595.0,
                842.0
            ],
            "Text": "man, i sɔ fuɛ'n be kwla'a se'a kɛ i ndɛ yo'a fɛ. A wun kɛ be kwla be se\nsɔ, san b'a di jɔlɛ, be ngba be ngba be nyrun, ato a wlu'a nun, be nga\nbe ko jrɛn i sin i ti kplilɛ b'a jran.\nBe kwla-man be bu-man ndɛ be guɛ'ɛ sran kun su; sɛ ndɛ ti yɛ be sɛnmɛn\ni, i nun nga ɔ fa ye sa sɔn, mmla wie fi, i nvle liɛ su mmla o, mɛn nun\nmmla o, be bu'ɛ i sɔ like liɛ'n kɛ ɔ ti like tɛ. I ng'ɔ wuka su, yɛlɛ kɛ\nalamandi nga be fu i, bisua nga be wlɛ i, be nuan kwla'a tra-man nga be\nfa be yo i sɔ titi'n\nTikle 12\nBe kwla'a be wla-man be nuan sran kun i awlo nun ndɛ mun be nun ngbɛn, i\nawlo nun ndɛ i tranwlɛ, i fluwa nga ɔ klɛ'n, i fluwa nga be klɛ i, be\nkwla'a be kɛn'ɛn i wun ndɛ ngbɛn, be kwla'a be saci i dunman ngbɛn. I sɔ\nninge liɛ mun be ti, ɔ fata kɛ mmla mun be sasa sran kwlakwla.\nTikle 13\nSran kwlakwla ɔ kwla wlanwlan sin, nvle kun nun, lika nga ɔ klɔ kɛ ɔ\ntran'n ɔ kwla se kɛ wa yɛ n klɔ kɛ n tran.\nSran kwlakwla ɔ le atin mɔ ɔ jaso nvle kun su kɔ lika nfle; ɔ kwla jaso\nibɔbɔ nvle liɛ'n su, kpɔkun ɔ kwla sɛ i sin ɔ ba i nvle liɛ'n nun yekun.\nTikle 14\nSɛ nvle kun su be kle sran kun yalɛ, sran sɔ'n ɔ le atin ɔ kɔ mantan\nnvle ufuɛ mɔ ɔ kwla sɔ i nun ɔn.\nSangɛ i sɔ atin liɛ'n, wɔ nga a ye sa tɛtɛ mɔ ɔ kɔ-man Mɛn b'Anyia be\nndɛ liɛ su'n, wɔ nga a ye i sɔ sa tɛ mɔ fata kɛ be sanman wɔ'n, sa kpa,\na kwla'a a jrɛn-mɛen i sɔ atin su kan-man ndɛ.\nTikle 15\nSran kwlakwla ɔ le atin mɔ ɔ nyen i auliɛ nvle\nBe kwla-man be se-man sran kun kɛ, ɔ fin andɛ a le'a auliɛ nvle wie kun,\ni sa sɔ ngbɛn; kusuman, sɛ sran kun wan ɔ kaci i auliɛ nvle, ɔ le atin\nkaci.\nTikle 16\nKɛ be ko nyin yasua kun ɔ nin bla kun, be le atin be ja be wun, be taka\nbe awlo; ɔ fata kɛ ndɛ kɛ nvle uflɛ nun sran, mɛn uflɛ nun sran, like\nsɔwa wafa uflɛ sran, ɔ fata kɛ i sɔ angundan wlu nun. Be aja nun, be\nnyɔn be sɛ; be nun kun se'a kɛ ɔ tin kun su: i blɛ nga be ja o, kɛ be\ntiti aja nun o.\nA wun kɛ be ja'n, uun be nyɔn be nuan w'a yekun, be klun klo su.\nAwlo bo ɔ ti kɛ ananganman like sa, yɛ ɔ ti nvle kun su sa i olui niɔn;\nɔ fata kɛ nvle ɔ nian su kɛ i nyima sa, kɛ awa wukɛ i.\nTikle 17"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b3c607b2ab60d391b5b73c16f0c1ac1b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Sran kwlakwla, i kungba anzɛ, ɔ nin sran uflɛ mun anzɛ, ɔ kwla le i ti\nbɔ nun like.\nBe kwla'a le'a sran fi i ti bo nun like i sanun.\nTikle 18\nSran kwlakwla ɔ le atin mɔ ɔ bu i ti bo nun angundan, ɔ nyɛn i klun ndɛ,\nɔ kwla sɔ i like wafa nga ɔ klo i'n; kɛ ɔ fin i lɛ kusuman, sɛ i wan ɔ\nkaci nan ɔ sɔ like uflɛ'n, sɛ i wan ɔ bu akundan uflɛ'n, ɔ le atin ɔ\nkaci. Sɛ i wan i klun akundan liɛ'n, i like sowa liɛ'n, sɛ i wan ɔ bo be\njɔ, i ba kungba o, ɔ nin sran uflɛ mun o, ɔ le atin ɔ bo be jɔ; sɛ kusu\ni wan ɔ ye i like aswre nun, ɔ le atin yo. I kwlaa ngɔ'lɛ, ɔ kwla klɛ i\nfluwa nun, ɔ kwla yo like kwlakwla nga fata kɛ ɔ yo; sran fi kwla'a\ntannin i atin.\nTikle 19\nSran kwlakwla ɔ le atin ɔ bu i bɔbɔ ti bo nun akundan, ɔ kɛn i klun ndɛ\nnga i wan ɔ kan'n. I sɔ i sin yɛle kɛ sɛ ɔ kɛn i klun ndɛ'n, be kwla-man\nbe kle'ɛ i yalɛ; i sin nin yɛle kɛ ɔ le atin kundɛ ndɛ mun be tilɛ; i\nkusuman kwla bo ndɛ ɔ nin nzɛbua mun be jɔ kle sran mun; like kwlakwla\nnga ɔ kwla fa bo i sɔ jɔlɛ liɛ, ɔ fa bo; ɔ nun-man i ti nun kaan kɛ awɛ\nwo nvle mun b'afiɛn.\nTikle 20\nSran kwlakwla ɔ le atin ɔ nin sran ufuɛ mun be ya anyia; ɔ kwla wlu\nanuanzɛ nga ɔ ti'a nzaje anuanzɛ nun.\nBe kwla'a be mianmian-man sran kun ɔ wlu-man anuanzɛ kun nun.\nTikle 21\nSran kwlakwla ɔ le atin mɔ, i bɔbɔ i nvle liɛ'n su, ɔ tran awa i juman\nbe ti, sɛ nɛn i bɔbɔ trele sa, ɔ kwla yo i janunfuɛ.\nSran kwlakwla ɔ le atin, nán ndrunmun kan tran nun, mɔ di i bɔbɔ i\nnvle'n su awa juman.\nNvle kun su i sran unmwah mun, be ye be man nvle sɔ i su gbɛngbɛn be\nfangan. I sɔ'n ti, ɔ fata kɛ be yo manwlɛ nun vote, nan sran mun be ndɛ\nnga ɔ wo be klun, b'afɛ i sɔ b'a kan vote'n le nuan; kɛ i nuan ko ju'n,\nɔ fata kɛ ɔ sɛn i wun; sran ngba vote o, aswre vote o; i kwlaa nga ɔ yo\nɔ, vote i yowa, nɑn mianmianlɛ tran nun, sran kun i klun vote yɛ ɔ vote\nɔ.\nTikle 22\nSran kwlakwla, kɛ mɔ ɔ ti nvle kun su sran'n, ɔ fata kɛ ɔ nyan awa sran\nanwukalɛlike, ɔ le awunnyanmblusuɛ atin, awasranwukalɛ atin, be nyin su\nyiyilɛ ninge atin; i sɔ ninge mun yɛ be ti sran kwlaa cinjin, be yɛ be\nyi sran i sran lika nglo ɔ, be yo i fɔundi-mmla be dan; i sɔ'n fin nvle\nkun i mandrɛn bowa nun, ɔ fin mɛn mun be wun wukawa nun, ɔ fin nvle kun\ni siesiewa nun, ɔ fin nvle kun i nun anyanbewun ninge mun nun."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c37958ec47f5fb56ac31cd2f5640278d",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tikle 23\nSran kwla ɔ le atin mɔ ɔ di i bɔbɔ i klunklo juman, juman i fa diwa ɔ\nnin i akatua be ti i klunsu; ɔ fata kɛ be nian i su, nɑn man ɔ tran sa\nngbɛn kɛ ɔ nyan-man juman\nSran kwlakwla i juman nga ɔ di, i su sika cɛ yɛ ɔ fata kɛ be mɛn i ɔ, ɔ\nle'a kɛ sran kun ɔ le i akatua, sran kun ɔ le i akatua\nSran kwlakwla, kɛ ɔ di juman'a ɔ fata kɛ i akatua nga be tuɛ i'n, ɔ ju i\nbɔbɔ, i yi ɔ nin i mma mun be wun siesielɛ kɛ ɔ fata kɛ sran fa siesie i\nwun sa. Sɛ akatua sɔ'n ju-man, awa wuka suɔ ɔ yo ye.\nSran kwlakwla ɔ nin i wiengu mun be kwla be taka jumandilɛ anuanzɛ, sran\nkwlakwla ɔ kwla wlu i sɔ anuanzɛ liɛ nun ɔ fa kpli i like nga ɔ lo i i\nti.\nTikle 24\nSran kwlakwla, kɛ ɔ di juman'n, ɔ le atin ɔ lo unmiɛn, ɔ le blɛ wie ɔ ɔ\nyiyi i nyisu ɔ. ɔ fata kɛ dɔ nga mɔ ɔ fa di juman, nan ɔ cɛ ngboko; yɛ\nafuɛ kun nun i blɛ mɔ ɔ di'a juman, ɔ fata kɛ be tuɛ i kalɛ.\nTikle 25\nSran kwlakwla ɔ fata kɛ i sa nun yo fɛ nan w'a kwla w'a ye i wun ayre,\nw'a kwla w'a siesie i wun, i bɔbɔ nin i yi nin i mma mun, kɛ ɔ ti kɛ\naliɛ dilɛ liɛ'n, tralɛ wlawa'n, lawlɛ'n, be wun ayre yelɛ'n, blɛ mɔ ɔ\ndi'a juman'n, mɔ ɔ tɔ tukpakiɛ'n, sɛ ɔ kwla'a nun'n, sɛ ɔ wo angbeti\nnun'n, sɛ w'a yo oke'n; sa yalɛ kwlakwla nga ɔ tɔ i su mɔ i sa nun a\nwie'n, ɔ fata kɛ awa wukɛ i.\nBlata ɔ nin ba kangan mun, ɔ le be wukalɛ liɛ'n mɔ awa wuka be ɔ. Ba\nkangan kwlakwla, kanzɛ be wu be gua su o, kanzɛ be wu be aja nun o, be\nkwlakwla ɔ fata kɛ awa sasa be.\nTikle 26\nSran kwlakwla ɔla atin mɔ be kle i fluwa. Sran fluwa klelɛ'n, kɛ ɔ fa ju\nkɛ sua blu su'n, sika tualɛ nun-man nun. ɔ fata kɛ ba kangan mun be ngba\nbe kɔ suklu, be nun kun le'ɛ ti kɛ ɔ kɔ-man. Sukln nga be kle blalɛ\njuman nin juman dilɛ nun, i sɔ suklu'n, ɔ fata kɛ ɔ tru; suklu dandan\nmun be nun wlulɛ i atin, ɔ fata kɛ be tike man sran kwlakwla; be kpa'a\nsran mun be nun, sran kun ɔ nin i like liɛ mɔ ɔ kwla yo ɔ.\nɔ fata kɛ fluwa klelɛ ɔ yi sran i sran lika i nglo, ɔ yo man sran mun be\nbo nyan, ɔ yo man be nyin yi sran-mmla mun ɔ nin fɔundi-mmla nga ɔ ti\nfɔundi-mmla be bɔ'n. Fluwa klelɛ ɔ fata kɛ ɔ yo man ndidiɛ ba sran mun\nb'afiɛn, ɔ yo man sran mun be yaci sran kun nun ɔ yo i klunklo ninge,\nman janvuɛ dilɛ ɔ ba mɛn mun b'afiɛn, sran nvle mun b'afiɛn, like sɔfuɛ\nmun be wafa b'afiɛn. Fluwa klelɛ i kungba yekun, ɔ fata kɛ ɔ man \"Mɛn\nmun be Bo Yekun Anyia\" be ninge nga mɔ be yo mɔ alaje ko cɔ mɔn nun.\nSiɛ mun ɔ nin niɛn mun, be yɛ ɔ fata kɛ be kundɛ fluwa i klelɛ wafa nga\nɔ nin be mma mun fata ɔ."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "840d0acbd8003aa4f2f8f49b7eb63507",
            "Index": 5,
            "Label": "6",
            "Size": [
                595.0,
                842.0
            ],
            "Text": "Tikle 27\nSran kwlakwla ɔ le atin mɔ, i\nyiyiwa ninge, be sa ti ninge,\nwie, ɔ le atin ɔ di su wie; ɔ\nmun; afin sɛ mblusuɛ fite su,\nnvle liɛ'n su ninge mɔ ɔ ti kɛ be nyin su\naguin ninge, ɔ le atin ɔ ye i sɔ ninge\nle atin ɔ wuka be yo be nyrun kɔlɛ ninge\nɔ le atin di wie.\nSran kun, sɛ ɔ di i be nyrun, kɔlɛ aguin juman, ɔ klɛi fluwa, ɔ di aguin\nnan sɛ i duman fite su ɔ, i mblnsnɛ fite suɔ ɔ ti iliɛ.\nTikle 28\nSran kwla ɔ le atin ɔ kunde kɛ sran mun b'afiɛ, mɛn mun b'afiɛn ɔ ye\nflɔlɔɔ, i sɔ nan sran-mmla ɔ nin fɔundi nga be kan be ndɛ Ndɛ nga nun,\nb'a su mma.\nTikle 29\nSran kun, ɔ fata kɛ ɔ yo like mɛn i nvle mɔ i nun yɛ i bɔbɔ ɔ kwla di i\nfɔundi, ɔ kwla bo nyan.\nSran i sran-mmla nin i fɔundi su dilɛ ɔ le'a awieliɛ uflɛ, san awieliɛ\nnga i nve su mmla mun be sieli kɛ ɔ fata'a kɛ sran kun i sran-mmla nin i\nfɔundi su dilɛ ɔ tannin sran uflɛ mun be liɛ atin. I sɔ nin yɛ man be\nkwla fa atin ndɛnman kpa su, aunjɔɛ ɔ ba nvle nga mɔ i su kpɛn sielɛ ɔ\nwo sran kwlakwla sa nun nun.\nSran-mmla nin fɔundi ng'ɔlɛ be kwla'a fa-man be yo'a like fi mɔ ɔ kaci i\nsin si Mɛn mun be Bo Yekun Anyia be atin liɛ'n\nTikle 30\nAwa kun, sran akpasua, sran kun, be kwla'a be jran-man dɛ nga i nun tre\nba kun su be se'a kɛ be le atin mɔ be di juman wie, be yo ninge wie mɔ ɔ\nti sran-mmla nin fɔndi nga be wo yɛ be sakiwa."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471190,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "´SYALJI´BAL TO SPAMLEL TE BELUK AYKU´UNTIKE YU´UN JICH YA JKOLTABATIKA\nTE JPISILTIK WINIKOTIKE\nPasbil sok albil yu´un te Tso´b´tomba Lumetik tey ta spisil\nbalumilaletik, te banti la yalik jilel tey ta 217 (III), ta sk´alel\nlajuneb yu´un yuil disiempre ta yawilal 1948.\nXA´JCH´IBAL\nTe jkich´tik ta muk´ te jkuxlejaltik ta jujun tul yu´un jich ya\njkoltebatika, sok yu´un pajalotik jpisiltika yu´un jich lek ya jk\n´anbatika ta spamlel k´inal. Ja´ into jajch´em tulan sk´oplal ta jun, te\na yich´elotikix ta wenta te bit´il ayotik jujun tul, sok te pajaluk ya\nyak´botik tu´untestik te beluk ay jku´untike, sok ja ya jk´antik te\nyakuk yak´botik jtukeltik te bit´il ya jk´antik xkuxinotike.\nTe ya jnatik stojol te ma ich´bil ta wenta sok te mayuk ta nael te\nsnopjibal xk´uxul kot´antike ja´ ta stojol te bit´il sokemix joltik ta\nsba k´inal. Inte beluk albil ta june ta swenta te jlekibaltike ja´ te\nyakuk jmaletik ta k´inalil te lekil kuxinele, ta banti mayuk xiwel,\nmebal, sok ya jkaltik te beluk lek ya jkiltik te beluk ya jch´u´untike.\nJa´me ya jk´antik te yakuk x-och ta ts´ibayel ta sunal Rerecho te beluk\nya sk´an spasik te winiketike, yu´un jich ma x-ochik ta kera sok te\najwaliletike te ma lekuk yat´elike sok te ma xyak´ beluk ya jpastike.\nJa´me jich tulan sk´oplal te lekuk ya jkilbatik sok te yan lumetike k\n´ejel aylane.\nJanix ya yak´ natik stojol te lumetik te tso´boj te\nyan lumetik ta k´ejel ta slomol balumilal la xan me\nte beluk lek ya sk´anik te winiketike ta pajalil ta\nyalojik slekubtesik te jkuxlejaltik ta swenta yu´un\njpisiltika.\nChapk´opetik yu´un\nyalik ta jun Karta\nk´inalil. Ja´ jich\nya xmuk´ubotik ta\nJa´jich ya yak´jnatik stojol te Estados Miembros sok te Chap K´opetik\nyalojik xchajpanel te bit´il ya sk´an xkuxinik te winiketik ta spisil k\n´inal, sok ja´me ya jk´antik te jpisiltik ya jnabetik sk´oplal te bit´il\nkuxulotik sok kolemotik ta balumilal yu´un jich tulan sk´oplal ya xch´u\n´not xchapela.\nTe Muk´ul jun te banti ya yalik te srerecho winiketik albil yu´un te Tso\n´b´tomba Lumetik ja la me swenta yu´un te spisil lumetik ta balumilal yu\n´un jich ya xtulane sk´oplalaa ta spisil winiketik, janix jich ya yich\n´pukel ta snaul jnop junetike ta swenta ya jnatika te rerechotik sok te\nbeluk lek ta pasel ta jlumaltik sok ta yantik lumetik sok te lumetik te\nsmakoj te Estados Miembros.\nArtikulo 1.-\nSpisil winiketik te ya xbejk´ajik ta k´inalil ay jrerechotik, mayuk mach\n´a chukul ya xbejka, ya jnatik stojol te jpisiltik ay snopibal sok\nsbijil joltik, ja´ me k´ux ya kaibatik ta jujun tul.\nArtikulo 2.-",
            "Image": "d24c1c5979cbfc460af0996a0e70afe1"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Spisil te winiketik kich´otik spisil rerechotik ja´jich ya stak´jpastik\nte beluk ya jk´antik xi´te albil ta june, ma ayotik ya tsael, seame ijk\n´otik o sakotik, ach´ixotik o winikotik, me bats´il k´op o kastiya ya xk\n´opojotik, o teme ya jch´u´untik o ma jch´u´untik yos, teme ay o mayuk\njtak´intik, me ya jk´an jchaptik o ma jchaptik k´op, sok te banti jach\n´emotik o me ay xan yanetik beluk ya jnatik.\nJich te bit´il ich´bil ta muk´te mabe pajalotik ta jujun tul ta sba jun\nk´inal, pajal me ta jpisiltik ya jkich´tik chukel te me ay bi amen ya\njpastik ta jlimaltik sok jaxanme toyol sk´oplal te me ya jpastik ta\nyantik lumetik.\nArtikulo 3.-\nSpisil winiketik ay srerechoik te bit´il ya sk´an xkuxinik, xu´ spas\nbeluk ya sk´anik sok te ya yich´ kananteyel te beluk ya spasik.\nArtikulo 4.-\nMame mach´a ya sujotik ta spasel at´eletik te me ma stalemaluk kot´antik\nya jpastik, into chapbil tulan sunal te ma xu´ mach´a ya yich´ chonel.\nArtikulo 5.-\nMame mach´a xu´ yich´ majel ta jich nax te me mayuk smul ja´me swenta te\nma chambalamotik.\nArtikulo 6.-\nSpisil winiketik ay srerechoik ya x-ak´bot ta wenta te beluk ya sk´an ch\n´u´unik ta spamlel k´inal.\nArtikulo 7.-\nInte leyetik o sunal xchapojik te ajwaliletike ya yal te pajal ya jkich\n´tik ilel te ta banti kuxulotike yu´un ma jlabanbatika sok jich ma jtu\n´ptik te beluk ya yal te sunale.\nArtikulo 8.-\nSpisil winiketik te ya yich´ chapel smul yu´un muk´ul ajwaliletik, ay\nsrerecho ta yich´ koltayel, ja´ swenta la sts´ibayik te leyetik yu´un ma\njkich´tik uts´inelaa.\nArtikulo 9.-\nNi tuluk winik ya stak´yich´chukel o yich´tenel lok´el ta slumal jich\nnax te me mayuk smule.\nArtikulo 10.-\nSpisil winiketik pajal ay srerechoik te ya x-aybot stojol te beluk ya sk\n´an yal ta slumale sok lek nax ya x-ilot o ya x-aybot yu´un te\najwaliletike yu´un jich ya xchapj a te sk´oplal te beluk swenta te\nxlebot smule.\nArtikulo 11.-",
            "Image": "0235f70e653254331bbf7670a4118811"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "11.1.- Spisil winiketik te lebil smul ay srerecho ya yalbe te nuk´ul\najwaliletike te me melel o lotil te beluk kujch´inbilaa ja into ya yich\n´leel te srerecho ta sunal leyetik ta banti x-albot te me ya yich´\nchukel o koltayel.\n11.2.- Ni tuluk winik ay ta chukel yu´un yat´el, te me mabe kuybil ta\nmulil yu´un te sunal Rerecho ta jlumaltik o yantik lumetik. Ja´ nix jich\nma stak´ya kich´tik tulan majel te k´alal ya tsajk´otik yu´un te\njmultike.\nArtikulo 12.-\nTe bit´il kuxulotik jujun tul ta lumaltike ma xu´ mach´a xch´ik sk´op\nniuk sok kalnich´antik, ni ta yutil jnatik ja nix jich ma xu´ya\nsleelotik ta k´op. Spisil winiketik ay srerecho ya xchap ta swenta\najwaliletik te me ay mach´a bi ya sk´an spasbotike.\nArtikulo 13.-\n13.1.- Spisil winiketik ay srerecho xbeen ta slumalik sok te chikan\nbanti ya x-ain ta sk´inal slumalik.\n13.2.- Spisil winiketik ay srerecho ya xlok´bael ta paxal ta sk´inal\nslumal sok ta yantik lumetik, ja´ nix jix ya stak´ sujt´el ta slumal\nnix.\nArtikulo 14.-\n14.1.- Spisil winiketik me la yich´ nutsel lok´el ta slumal ay srerecho\nya sle´ xkuxle ta yan lumetik.\n14.2.- Ma xu´ yik´otik ta yan lum te me yu´un nix mala jchu´untik te\nbeluk jajchem sunal yu´un te muk´ul ajwaliletike.\nArtikulo 15.-\n15.1.- Spisil winiketik ay srerechoik te ya yak´ik ta ilel te bit´il\nkuxulik ta k´inalile.\n15.2.- Ni tuluk winik ya yich´ uts´inel ta banti sk´inal bejk´ajem, ja´\nnix jich mayuk Derecho te jkich´tik jeltayel ta yan k´inalil.\nArtikulo 16.-\n16.1.- Te me la staik xch´ielik te ba k´alal ya stak´xnujbinik te\nwiniketike sok te antsetike, ay me srerechoik ya yik´sbaik ta bayuk\njajch´emik, bayuk bejk´ajemik o me xch´u´uneik o ma xch´u´uneik sk´op\nyos, ya xu´ ya sbolik syalnichanik, sok pajalme ya yich´ik o tu´untesik\nte beluk ay yu´unike, pajal me ya spasik mantal te k´alal syik´osbaike,\nin te me la xch´uy baike ya me x-ochta xat´el te sbilukike.\n16.2.- Ja´ tome teme la snopik lek te xnujbinike ya me stak´xchapbeyik\nsunal ta swenta jueletik ta slumalik.\n16.3.- Te alnich´najele ja´ me jich paso mantal te kajwaltik yu´un jich\nxkuxinotik ta comon, ja´ yu´un ay me rerecho te ya skanantayotik te",
            "Image": "31583c3557870e5ad2a0dad4aa28025e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "yanetik winiketik sok te ajwalil yu´un jlumaltik.\nArtikulo 17.-\n17.1.- Spisil winiketik ay srerechoik te ya skanantey te sbiluk, ja´ nix\njix xu´ komon ya smanik soklan yanetik winiketik.\n17.2.- Ma mach´a xu´ ya spojbotik ta jichnax te beluk aylan ku´untike.\nArtikulo 18.-\nSpisil winiketik ay srerechoik ta yalel te beluk ya sk´an yot´ anik, te\nbeluk snopojik sok te beluk yos xchu´unojik, ja´ in to ja´ ya yalbotik\nte ya stak´ jeltik te snopjibal ku´untik ta xch´unel yos, ja nix jich ya\nstak´ jkak´tik ta ilel te bit´il jch´u´unetik seame jpisiltik o ta jujun\ntul, ta sit winiketik o ta muken ya jkaltik te beluk ya jpastike.\nArtikulo 19.-\nAy me rerecho ya slok´esik te beluk ya sk´an yot´anik te winiketike,\nmame xu´ mach´a ya yutotik o skomotik ta swenta te beluk ya jk´altike,\nbeluk ya jchiknatestike, te beluk ya jkaltike, te beluk ya jpuktik ta\nalele te ta jlumaltike.\nArtikulo 20.-\n20.1.- Spisil winiketik ay srerechoik te ya yayik tsobojel yu´un jich ya\nxchapik sk´opika.\n20.2.- Ma mach´a xu´ta sujel yich´ otsesel ta jun tso´ble teme ma jichuk\no stalemaluk yot´an.\nArtikulo 21.-\n21.1.- Spisil winiketik ay srerechoik ta yalel te bit´il ya sk´an x-ich\n´ot ta muk yu´un te ajwaliletike, ja´ nix jich ya me sk´an x-och ta tu\n´unel ta slumal teme jich ya sk´an te sotak ta lume.\n21.2.- Spisil winiketik pajalme ya stak´ x-och ta ajwalinelil ta slumal\nk´inal.\n21.3.- Te snopjibal yot´anik te jlumaltike ja´me tulan ich´bil ta k´op\nyu´un te niwak ajwaliletike sok ja´ ich´bil ta k´op ta k´alal ya xelon\nte ajwaliletik ta banti ya jkaltil sok te jvototik te beluk ajwalil ya\njk´antik xnajk´a.\nArtikulo 22.-\nSpisil winiketik tsobolik sok ta kuxlej yan winiketik, ja´ yu´un ay\nrerecho ya yich´kananteyel ta komon, ja´ te ajwaliletik yu´un jlumaltik\nsok yu´un yanetik lumetik ja´ yalojik te xu´ya k´antik o ya jtu´untestik\nte bit´il pasem sk´oplal sok te beluk aylan yu´un te jujun lom lumetike\nte baatik x-at´ejotik yu´un jich ya jtatik jtak´intika sok komon ya\njchaptik te beluk ya jk´antik sok ya jpastik ta jkuxlejaltike.\nArtikulo 23.-",
            "Image": "34636351c45e98d95004849d614857b0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "23.1.- Spisil winiketik ay rerecho x-at´e, xu´ya stsa beluk at´elil ya\nsk´an ya spas yu´un jich pajal ya x-at´ejikaa, ta swenta mayuk mach´a ma\nxilta at´elaa.\n23.2.- Spisil winiketik ay rerecho ya yich´ik tojel te me pajal nax te\nyat´elike.\n23.3.- Spisil te at´el winiketik ay me rerecho te pajal ya yich´ik\nstojolik, ja swenta lek ya xkuxin sok a te yalsnich´anike sok ya yich´\nkoltayel te me ay be amen la sta´ o ejch´ena ta yat´elike.\n23.4.- Spisil te at´el winiketik ay rerecho ya xachik Sintikatoik yu´un\njich ya skoltesbaika.\nArtikulo 24.-\nSpisil te at´el winiketik ay rerecho ya xkux yot´an, me ay jochol\nstiempo a spas beluk sk´an yot´an, ja´ me ya sk´an te ben tsamnax ora ya\nx-at´eje, sok te jayeb ya xkux yot´ane ya me yich´ tojel.\nArtikulo 25.-\n25.1.- Spisil winiketik ay rerecho te lek ya xkuxinik ta k´inalil, ya me\nyil te yalsich´anike, teme ma stsak´ta chamel, ya me yak´bey swe´el, ya\nme smambe sk´u, ya me yak´bey sna´, ya me yak´ta poxtayel sok yantik xan\nbeluk ya sk´anik. Ja´ nix te winiketike ay me srerecho xkux yot´anik ta\nyat´el teme tsajk´ ta chamele, ejchena, mamalub, o yantik xan chamel\njtsakotike.\n25.2.- Ja´ te ants yik´oy yale sok teme ayin te tut alale, ay me rerecho\nya yich´ ilel sok poxtayel. Spsil alaletik me ay stat o mayuk stat ya\nxbejk´a pajalme ay rerecho ya yich´ ilel ta komon.\nArtikulo 26.-\n26.1.- Spisil te winiketik ay srerecho te ya yich´ bijtesel ta nopjune.\nMayuk ta tojel te nopjune te k´alal xach´ibal ja´ yu´un tulan sk´oplal\nte ya jk´ichtik tenel ta persa. Te yantik sjawilal te jnopjuntike pajal\nya jkich´tik ta jpisiltik. Ja´ nix jich te toyem snopjibal te june pisil\nay rerechop x-ochotikaa.\n26.2.- Te bijtesel ta june ja´ swenta te ya jtatik ta nopel te bit´il k\n´ux ya jkaybatik ta jpisiltik, te bit´il ch´ich´bak´etotik sok te junuk\nnax ya jkak´batik sok te yantik lumetik, manchukme xkopojotik ta bats\n´ilk´op o manchukme yantik yos jch´unetik, ja´ in to ja me tulan sk\n´oplal tas swenta max xach´otik ta kera, jich ya sk´an te muk´ul lum te\njchapo ja ayejetikto.\n26.3.- Te sme´ sok te stat te alaletik ay rerecho ya slebeyik te beluk\njun ya sk´an snopik te snich´nab.\nArtikulo 27.-\n27.1.- Spisil winiketik ay srerecho ya yak´sbaik ta wenta ta schapel te\nbeluk ya xu´ o ya spastalanot te ta slumalike, xu´ smulanik te at´eletik\nmeltsanbil le ta banti jach´emike, sok ya me sk´an skoltaysbaik ta",
            "Image": "b48cd0d751766a316282bd218ca8fc54"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "slekubtesel te yat´elike.\n27.2.- Spisil winiketik ay srerecho skoltayik te beluk ay yu´unike sok\nte beluk xch´une sk´oplale, yu´un jich ya xtulane leka te spisil beluka\nte yat´elike.\nArtikulo 28.-\nSpisil winiketik ay srerecho ya xachbeyik sunal ta spamlel k´inal ta\nbanti ya yalik te meleluknix ya x-ichot ta muk´aa te srerechoik xchapoj\nte Tso´b´tomba Muk´ul Lumetik.\nArtikulo 29.-\n29.1.- Spisil winiketik ay me tulan yat´elik te ta slumalike ya sk´an ya\nstsobsbaik lek, yu´un jich lek ya xkuxinikaa y snopik k´inala.\n29.2.- Te spasbelul yat´el te rerecho yak´obotik te Muk´ul June ja nix\nme jich ya yich´ kananteyel sok leyetik, ja´ swenta mame jk´axintaytik\nte ayejetik sok ja´ me yu´un jich lek ya jkilbatik ta jpisiltika ta\nbanti lekil lumalil.\n29.3.- Te rerechoto sok te kolemotik ya jpastik te beluk sk´an kot\n´antike mame stak´ya jk´axintaytik te beluk ya sk´anik sok te beluk\nxchapojik te Muk´ul Tso´b´tomba Lumetik.\nArtikulo 30.-\nTe Muk´ul Jun jachbil tey to´ ma sk´an yak´ noptiok te junax lum o tul\nnax winik ya yak´bey srerecho, o teme ya jtatik ta nopel te ya stubotik\nkaltk te rerecho yak´obotike, in te beluk la yich´ alel leyto ja´ yaloj\nte Muk´ul Chap K´opetik.",
            "Image": "56ce5c015e9bf334d937f5ea06bfac35"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471211,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "\u00b4SYALJI\u00b4BAL TO SPAMLEL TE BELUK AYKU\u00b4UNTIKE YU\u00b4UN JICH YA JKOLTABATIKA TE JPISILTIK WINIKOTIKE\nPasbil sok albil yu\u00b4un te Tso\u00b4b\u00b4tomba Lumetik tey ta spisil balumilaletik, te banti la yalik jilel tey ta 217 (III), ta sk\u00b4alel lajuneb yu\u00b4un yuil disiempre ta yawilal\n1948.\nXA\u00b4JCH\u00b4IBAL\nTe jkich\u00b4tik ta muk\u00b4 te jkuxlejaltik ta jujun tul yu\u00b4un jich ya jkoltebatika, sok yu\u00b4un pajalotik jpisiltika yu\u00b4un jich lek ya jk\u00b4anbatika ta spamlel k\u00b4inal. Ja\u00b4 into jajch\n\u00b4em tulan sk\u00b4oplal ta jun, te a yich\u00b4elotikix ta wenta te bit\u00b4il ayotik jujun tul, sok te pajaluk ya yak\u00b4botik tu\u00b4untestik te beluk ay jku\u00b4untike, sok ja ya jk\u00b4antik te\nyakuk yak\u00b4botik jtukeltik te bit\u00b4il ya jk\u00b4antik xkuxinotike.\nTe ya jnatik stojol te ma ich\u00b4bil ta wenta sok te mayuk ta nael te snopjibal xk\u00b4uxul kot\u00b4antike ja\u00b4 ta stojol te bit\u00b4il sokemix joltik ta sba k\u00b4inal. Inte beluk albil ta\njune ta swenta te jlekibaltike ja\u00b4 te yakuk jmaletik ta k\u00b4inalil te lekil kuxinele, ta banti mayuk xiwel, mebal, sok ya jkaltik te beluk lek ya jkiltik te beluk ya jch\u00b4u\n\u00b4untike.\nJa\u00b4me ya jk\u00b4antik te yakuk x-och ta ts\u00b4ibayel ta sunal Rerecho te beluk ya sk\u00b4an spasik te winiketike, yu\u00b4un jich ma x-ochik ta kera sok te ajwaliletike te ma lekuk\nyat\u00b4elike sok te ma xyak\u00b4 beluk ya jpastike.\nJa\u00b4me jich tulan sk\u00b4oplal te lekuk ya jkilbatik sok te yan lumetike k\u00b4ejel aylane.\nJanix ya yak\u00b4 natik stojol te lumetik te tso\u00b4boj te Chapk\u00b4opetik yu\u00b4un yan lumetik ta k\u00b4ejel ta slomol balumilal la xan me yalik ta jun Karta te beluk lek ya sk\u00b4anik te\nwiniketike ta pajalil ta k\u00b4inalil. Ja\u00b4 jich yalojik slekubtesik te jkuxlejaltik ta swenta yu\u00b4un ya xmuk\u00b4ubotik ta jpisiltika.\nJa\u00b4jich ya yak\u00b4jnatik stojol te Estados Miembros sok te Chap K\u00b4opetik yalojik xchajpanel te bit\u00b4il ya sk\u00b4an xkuxinik te winiketik ta spisil k\u00b4inal, sok ja\u00b4me ya jk\u00b4antik\nte jpisiltik ya jnabetik sk\u00b4oplal te bit\u00b4il kuxulotik sok kolemotik ta balumilal yu\u00b4un jich tulan sk\u00b4oplal ya xch\u00b4u\u00b4not xchapela.\nTe Muk\u00b4ul jun te banti ya yalik te srerecho winiketik albil yu\u00b4un te Tso\u00b4b\u00b4tomba Lumetik ja la me swenta yu\u00b4un te spisil lumetik ta balumilal yu\u00b4un jich ya xtulane\nsk\u00b4oplalaa ta spisil winiketik, janix jich ya yich\u00b4pukel ta snaul jnop junetike ta swenta ya jnatika te rerechotik sok te beluk lek ta pasel ta jlumaltik sok ta yantik\nlumetik sok te lumetik te smakoj te Estados Miembros.\nArtikulo 1.-\nSpisil winiketik te ya xbejk\u00b4ajik ta k\u00b4inalil ay jrerechotik, mayuk mach\u00b4a chukul ya xbejka, ya jnatik stojol te jpisiltik ay snopibal sok sbijil joltik, ja\u00b4 me k\u00b4ux ya\nkaibatik ta jujun tul.\nArtikulo 2.-\nSpisil te winiketik kich\u00b4otik spisil rerechotik ja\u00b4jich ya stak\u00b4jpastik te beluk ya jk\u00b4antik xi\u00b4te albil ta june, ma ayotik ya tsael, seame ijk\u00b4otik o sakotik, ach\u00b4ixotik o\nwinikotik, me bats\u00b4il k\u00b4op o kastiya ya xk\u00b4opojotik, o teme ya jch\u00b4u\u00b4untik o ma jch\u00b4u\u00b4untik yos, teme ay o mayuk jtak\u00b4intik, me ya jk\u00b4an jchaptik o ma jchaptik k\u00b4op,\nsok te banti jach\u00b4emotik o me ay xan yanetik beluk ya jnatik.\nJich te bit\u00b4il ich\u00b4bil ta muk\u00b4te mabe pajalotik ta jujun tul ta sba jun k\u00b4inal, pajal me ta jpisiltik ya jkich\u00b4tik chukel te me ay bi amen ya jpastik ta jlimaltik sok\njaxanme toyol sk\u00b4oplal te me ya jpastik ta yantik lumetik.\nArtikulo 3.-\nSpisil winiketik ay srerechoik te bit\u00b4il ya sk\u00b4an xkuxinik, xu\u00b4 spas beluk ya sk\u00b4anik sok te ya yich\u00b4 kananteyel te beluk ya spasik.\nArtikulo 4.-\nMame mach\u00b4a ya sujotik ta spasel at\u00b4eletik te me ma stalemaluk kot\u00b4antik ya jpastik, into chapbil tulan sunal te ma xu\u00b4 mach\u00b4a ya yich\u00b4 chonel.\nArtikulo 5.-\nMame mach\u00b4a xu\u00b4 yich\u00b4 majel ta jich nax te me mayuk smul ja\u00b4me swenta te ma chambalamotik.\nArtikulo 6.-\nSpisil winiketik ay srerechoik ya x-ak\u00b4bot ta wenta te beluk ya sk\u00b4an ch\u00b4u\u00b4unik ta spamlel k\u00b4inal.\nArtikulo 7.-\nInte leyetik o sunal xchapojik te ajwaliletike ya yal te pajal ya jkich\u00b4tik ilel te ta banti kuxulotike yu\u00b4un ma jlabanbatika sok jich ma jtu\u00b4ptik te beluk ya yal te\nsunale.\nArtikulo 8.-\nSpisil winiketik te ya yich\u00b4 chapel smul yu\u00b4un muk\u00b4ul ajwaliletik, ay srerecho ta yich\u00b4 koltayel, ja\u00b4 swenta la sts\u00b4ibayik te leyetik yu\u00b4un ma jkich\u00b4tik uts\u00b4inelaa.\nArtikulo 9.-\nNi tuluk winik ya stak\u00b4yich\u00b4chukel o yich\u00b4tenel lok\u00b4el ta slumal jich nax te me mayuk smule.\nArtikulo 10.-\nSpisil winiketik pajal ay srerechoik te ya x-aybot stojol te beluk ya sk\u00b4an yal ta slumale sok lek nax ya x-ilot o ya x-aybot yu\u00b4un te ajwaliletike yu\u00b4un jich ya xchapj a\nte sk\u00b4oplal te beluk swenta te xlebot smule.\nArtikulo 11.-\n11.1.- Spisil winiketik te lebil smul ay srerecho ya yalbe te nuk\u00b4ul ajwaliletike te me melel o lotil te beluk kujch\u00b4inbilaa ja into ya yich\u00b4leel te srerecho ta sunal\nleyetik ta banti x-albot te me ya yich\u00b4 chukel o koltayel.\n11.2.- Ni tuluk winik ay ta chukel yu\u00b4un yat\u00b4el, te me mabe kuybil ta mulil yu\u00b4un te sunal Rerecho ta jlumaltik o yantik lumetik. Ja\u00b4 nix jich ma stak\u00b4ya kich\u00b4tik\ntulan majel te k\u00b4alal ya tsajk\u00b4otik yu\u00b4un te jmultike.\nArtikulo 12.-\nTe bit\u00b4il kuxulotik jujun tul ta lumaltike ma xu\u00b4 mach\u00b4a xch\u00b4ik sk\u00b4op niuk sok kalnich\u00b4antik, ni ta yutil jnatik ja nix jich ma xu\u00b4ya sleelotik ta k\u00b4op. Spisil winiketik\nay srerecho ya xchap ta swenta ajwaliletik te me ay mach\u00b4a bi ya sk\u00b4an spasbotike.\nArtikulo 13.-\n13.1.- Spisil winiketik ay srerecho xbeen ta slumalik sok te chikan banti ya x-ain ta sk\u00b4inal slumalik.\n13.2.- Spisil winiketik ay srerecho ya xlok\u00b4bael ta paxal ta sk\u00b4inal slumal sok ta yantik lumetik, ja\u00b4 nix jix ya stak\u00b4 sujt\u00b4el ta slumal nix.\nArtikulo 14.-\n14.1.- Spisil winiketik me la yich\u00b4 nutsel lok\u00b4el ta slumal ay srerecho ya sle\u00b4 xkuxle ta yan lumetik.\n14.2.- Ma xu\u00b4 yik\u00b4otik ta yan lum te me yu\u00b4un nix mala jchu\u00b4untik te beluk jajchem sunal yu\u00b4un te muk\u00b4ul ajwaliletike.\nArtikulo 15.-\n15.1.- Spisil winiketik ay srerechoik te ya yak\u00b4ik ta ilel te bit\u00b4il kuxulik ta k\u00b4inalile.",
            "Image": "b0d3c7d5c10c619c7daa2e7d73ee144b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "15.2.- Ni tuluk winik ya yich\u00b4 uts\u00b4inel ta banti sk\u00b4inal bejk\u00b4ajem, ja\u00b4 nix jich mayuk Derecho te jkich\u00b4tik jeltayel ta yan k\u00b4inalil.\nArtikulo 16.-\n16.1.- Te me la staik xch\u00b4ielik te ba k\u00b4alal ya stak\u00b4xnujbinik te winiketike sok te antsetike, ay me srerechoik ya yik\u00b4sbaik ta bayuk jajch\u00b4emik, bayuk bejk\u00b4ajemik o\nme xch\u00b4u\u00b4uneik o ma xch\u00b4u\u00b4uneik sk\u00b4op yos, ya xu\u00b4 ya sbolik syalnichanik, sok pajalme ya yich\u00b4ik o tu\u00b4untesik te beluk ay yu\u00b4unike, pajal me ya spasik mantal te k\n\u00b4alal syik\u00b4osbaike, in te me la xch\u00b4uy baike ya me x-ochta xat\u00b4el te sbilukike.\n16.2.- Ja\u00b4 tome teme la snopik lek te xnujbinike ya me stak\u00b4xchapbeyik sunal ta swenta jueletik ta slumalik.\n16.3.- Te alnich\u00b4najele ja\u00b4 me jich paso mantal te kajwaltik yu\u00b4un jich xkuxinotik ta comon, ja\u00b4 yu\u00b4un ay me rerecho te ya skanantayotik te yanetik winiketik sok te\najwalil yu\u00b4un jlumaltik.\nArtikulo 17.-\n17.1.- Spisil winiketik ay srerechoik te ya skanantey te sbiluk, ja\u00b4 nix jix xu\u00b4 komon ya smanik soklan yanetik winiketik.\n17.2.- Ma mach\u00b4a xu\u00b4 ya spojbotik ta jichnax te beluk aylan ku\u00b4untike.\nArtikulo 18.-\nSpisil winiketik ay srerechoik ta yalel te beluk ya sk\u00b4an yot\u00b4 anik, te beluk snopojik sok te beluk yos xchu\u00b4unojik, ja\u00b4 in to ja\u00b4 ya yalbotik te ya stak\u00b4 jeltik te\nsnopjibal ku\u00b4untik ta xch\u00b4unel yos, ja nix jich ya stak\u00b4 jkak\u00b4tik ta ilel te bit\u00b4il jch\u00b4u\u00b4unetik seame jpisiltik o ta jujun tul, ta sit winiketik o ta muken ya jkaltik te beluk\nya jpastike.\nArtikulo 19.-\nAy me rerecho ya slok\u00b4esik te beluk ya sk\u00b4an yot\u00b4anik te winiketike, mame xu\u00b4 mach\u00b4a ya yutotik o skomotik ta swenta te beluk ya jk\u00b4altike, beluk ya\njchiknatestike, te beluk ya jkaltike, te beluk ya jpuktik ta alele te ta jlumaltike.\nArtikulo 20.-\n20.1.- Spisil winiketik ay srerechoik te ya yayik tsobojel yu\u00b4un jich ya xchapik sk\u00b4opika.\n20.2.- Ma mach\u00b4a xu\u00b4ta sujel yich\u00b4 otsesel ta jun tso\u00b4ble teme ma jichuk o stalemaluk yot\u00b4an.\nArtikulo 21.-\n21.1.- Spisil winiketik ay srerechoik ta yalel te bit\u00b4il ya sk\u00b4an x-ich\u00b4ot ta muk yu\u00b4un te ajwaliletike, ja\u00b4 nix jich ya me sk\u00b4an x-och ta tu\u00b4unel ta slumal teme jich ya\nsk\u00b4an te sotak ta lume.\n21.2.- Spisil winiketik pajalme ya stak\u00b4 x-och ta ajwalinelil ta slumal k\u00b4inal.\n21.3.- Te snopjibal yot\u00b4anik te jlumaltike ja\u00b4me tulan ich\u00b4bil ta k\u00b4op yu\u00b4un te niwak ajwaliletike sok ja\u00b4 ich\u00b4bil ta k\u00b4op ta k\u00b4alal ya xelon te ajwaliletik ta banti ya\njkaltil sok te jvototik te beluk ajwalil ya jk\u00b4antik xnajk\u00b4a.\nArtikulo 22.-\nSpisil winiketik tsobolik sok ta kuxlej yan winiketik, ja\u00b4 yu\u00b4un ay rerecho ya yich\u00b4kananteyel ta komon, ja\u00b4 te ajwaliletik yu\u00b4un jlumaltik sok yu\u00b4un yanetik lumetik\nja\u00b4 yalojik te xu\u00b4ya k\u00b4antik o ya jtu\u00b4untestik te bit\u00b4il pasem sk\u00b4oplal sok te beluk aylan yu\u00b4un te jujun lom lumetike te baatik x-at\u00b4ejotik yu\u00b4un jich ya jtatik jtak\n\u00b4intika sok komon ya jchaptik te beluk ya jk\u00b4antik sok ya jpastik ta jkuxlejaltike.\nArtikulo 23.-\n23.1.- Spisil winiketik ay rerecho x-at\u00b4e, xu\u00b4ya stsa beluk at\u00b4elil ya sk\u00b4an ya spas yu\u00b4un jich pajal ya x-at\u00b4ejikaa, ta swenta mayuk mach\u00b4a ma xilta at\u00b4elaa.\n23.2.- Spisil winiketik ay rerecho ya yich\u00b4ik tojel te me pajal nax te yat\u00b4elike.\n23.3.- Spisil te at\u00b4el winiketik ay me rerecho te pajal ya yich\u00b4ik stojolik, ja swenta lek ya xkuxin sok a te yalsnich\u00b4anike sok ya yich\u00b4 koltayel te me ay be amen la sta\n\u00b4 o ejch\u00b4ena ta yat\u00b4elike.\n23.4.- Spisil te at\u00b4el winiketik ay rerecho ya xachik Sintikatoik yu\u00b4un jich ya skoltesbaika.\nArtikulo 24.-\nSpisil te at\u00b4el winiketik ay rerecho ya xkux yot\u00b4an, me ay jochol stiempo a spas beluk sk\u00b4an yot\u00b4an, ja\u00b4 me ya sk\u00b4an te ben tsamnax ora ya x-at\u00b4eje, sok te jayeb ya\nxkux yot\u00b4ane ya me yich\u00b4 tojel.\nArtikulo 25.-\n25.1.- Spisil winiketik ay rerecho te lek ya xkuxinik ta k\u00b4inalil, ya me yil te yalsich\u00b4anike, teme ma stsak\u00b4ta chamel, ya me yak\u00b4bey swe\u00b4el, ya me smambe sk\u00b4u, ya\nme yak\u00b4bey sna\u00b4, ya me yak\u00b4ta poxtayel sok yantik xan beluk ya sk\u00b4anik. Ja\u00b4 nix te winiketike ay me srerecho xkux yot\u00b4anik ta yat\u00b4el teme tsajk\u00b4 ta chamele,\nejchena, mamalub, o yantik xan chamel jtsakotike.\n25.2.- Ja\u00b4 te ants yik\u00b4oy yale sok teme ayin te tut alale, ay me rerecho ya yich\u00b4 ilel sok poxtayel. Spsil alaletik me ay stat o mayuk stat ya xbejk\u00b4a pajalme ay rerecho\nya yich\u00b4 ilel ta komon.\nArtikulo 26.-\n26.1.- Spisil te winiketik ay srerecho te ya yich\u00b4 bijtesel ta nopjune. Mayuk ta tojel te nopjune te k\u00b4alal xach\u00b4ibal ja\u00b4 yu\u00b4un tulan sk\u00b4oplal te ya jk\u00b4ichtik tenel ta\npersa. Te yantik sjawilal te jnopjuntike pajal ya jkich\u00b4tik ta jpisiltik. Ja\u00b4 nix jich te toyem snopjibal te june pisil ay rerechop x-ochotikaa.\n26.2.- Te bijtesel ta june ja\u00b4 swenta te ya jtatik ta nopel te bit\u00b4il k\u00b4ux ya jkaybatik ta jpisiltik, te bit\u00b4il ch\u00b4ich\u00b4bak\u00b4etotik sok te junuk nax ya jkak\u00b4batik sok te yantik\nlumetik, manchukme xkopojotik ta bats\u00b4ilk\u00b4op o manchukme yantik yos jch\u00b4unetik, ja\u00b4 in to ja me tulan sk\u00b4oplal tas swenta max xach\u00b4otik ta kera, jich ya sk\u00b4an te\nmuk\u00b4ul lum te jchapo ja ayejetikto.\n26.3.- Te sme\u00b4 sok te stat te alaletik ay rerecho ya slebeyik te beluk jun ya sk\u00b4an snopik te snich\u00b4nab.\nArtikulo 27.-\n27.1.- Spisil winiketik ay srerecho ya yak\u00b4sbaik ta wenta ta schapel te beluk ya xu\u00b4 o ya spastalanot te ta slumalike, xu\u00b4 smulanik te at\u00b4eletik meltsanbil le ta banti\njach\u00b4emike, sok ya me sk\u00b4an skoltaysbaik ta slekubtesel te yat\u00b4elike.\n27.2.- Spisil winiketik ay srerecho skoltayik te beluk ay yu\u00b4unike sok te beluk xch\u00b4une sk\u00b4oplale, yu\u00b4un jich ya xtulane leka te spisil beluka te yat\u00b4elike.\nArtikulo 28.-\nSpisil winiketik ay srerecho ya xachbeyik sunal ta spamlel k\u00b4inal ta banti ya yalik te meleluknix ya x-ichot ta muk\u00b4aa te srerechoik xchapoj te Tso\u00b4b\u00b4tomba Muk\u00b4ul\nLumetik.\nArtikulo 29.-\n29.1.- Spisil winiketik ay me tulan yat\u00b4elik te ta slumalike ya sk\u00b4an ya stsobsbaik lek, yu\u00b4un jich lek ya xkuxinikaa y snopik k\u00b4inala.\n29.2.- Te spasbelul yat\u00b4el te rerecho yak\u00b4obotik te Muk\u00b4ul June ja nix me jich ya yich\u00b4 kananteyel sok leyetik, ja\u00b4 swenta mame jk\u00b4axintaytik te ayejetik sok ja\u00b4 me\nyu\u00b4un jich lek ya jkilbatik ta jpisiltika ta banti lekil lumalil.",
            "Image": "e1b07789a7b580d175e242e9438eafe3"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 6.336)}"
            ],
            "Text": "29.3.- Te rerechoto sok te kolemotik ya jpastik te beluk sk\u00b4an kot\u00b4antike mame stak\u00b4ya jk\u00b4axintaytik te beluk ya sk\u00b4anik sok te beluk xchapojik te Muk\u00b4ul Tso\u00b4b\n\u00b4tomba Lumetik.\nArtikulo 30.-\nTe Muk\u00b4ul Jun jachbil tey to\u00b4 ma sk\u00b4an yak\u00b4 noptiok te junax lum o tul nax winik ya yak\u00b4bey srerecho, o teme ya jtatik ta nopel te ya stubotik kaltk te rerecho yak\n\u00b4obotike, in te beluk la yich\u00b4 alel leyto ja\u00b4 yaloj te Muk\u00b4ul Chap K\u00b4opetik.",
            "Image": "eb95192234a05e5e4d05e35cbdbd9067"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471240,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "´SYALJI´BAL TO SPAMLEL TE BELUK AYKU´UNTIKE YU´UN JICH YA\nJKOLTABATIKA TE JPISILTIK WINIKOTIKE\nPasbil sok albil yu´un te Tso´b´tomba Lumetik tey ta spisil balumilaletik, te banti la\nyalik jilel tey ta 217 (III), ta sk´alel lajuneb yu´un yuil disiempre ta yawilal 1948.\nXA´JCH´IBAL\nTe jkich´tik ta muk´ te jkuxlejaltik ta jujun tul yu´un jich ya jkoltebatika, sok yu´un\npajalotik jpisiltika yu´un jich lek ya jk´anbatika ta spamlel k´inal. Ja´ into jajch´em\ntulan sk´oplal ta jun, te a yich´elotikix ta wenta te bit´il ayotik jujun tul, sok te\npajaluk ya yak´botik tu´untestik te beluk ay jku´untike, sok ja ya jk´antik te yakuk\nyak´botik jtukeltik te bit´il ya jk´antik xkuxinotike.\nTe ya jnatik stojol te ma ich´bil ta wenta sok te mayuk ta nael te snopjibal xk´uxul kot\n´antike ja´ ta stojol te bit´il sokemix joltik ta sba k´inal. Inte beluk albil ta june ta\nswenta te jlekibaltike ja´ te yakuk jmaletik ta k´inalil te lekil kuxinele, ta banti mayuk\nxiwel, mebal, sok ya jkaltik te beluk lek ya jkiltik te beluk ya jch´u´untike.\nJa´me ya jk´antik te yakuk x-och ta ts´ibayel ta sunal Rerecho te beluk ya sk´an\nspasik te winiketike, yu´un jich ma x-ochik ta kera sok te ajwaliletike te ma lekuk yat\n´elike sok te ma xyak´ beluk ya jpastike.\nJa´me jich tulan sk´oplal te lekuk ya jkilbatik sok te yan lumetike k´ejel aylane.\nJanix ya yak´ natik stojol te lumetik te tso´boj te Chapk´opetik yu´un yan lumetik ta k\n´ejel ta slomol balumilal la xan me yalik ta jun Karta te beluk lek ya sk´anik te\nwiniketike ta pajalil ta k´inalil. Ja´ jich yalojik slekubtesik te jkuxlejaltik ta swenta yu\n´un ya xmuk´ubotik ta jpisiltika.\nJa´jich ya yak´jnatik stojol te Estados Miembros sok te Chap K´opetik yalojik\nxchajpanel te bit´il ya sk´an xkuxinik te winiketik ta spisil k´inal, sok ja´me ya jk\n´antik te jpisiltik ya jnabetik sk´oplal te bit´il kuxulotik sok kolemotik ta balumilal yu\n´un jich tulan sk´oplal ya xch´u´not xchapela.\nTe Muk´ul jun te banti ya yalik te srerecho winiketik albil yu´un te Tso´b´tomba\nLumetik ja la me swenta yu´un te spisil lumetik ta balumilal yu´un jich ya xtulane sk\n´oplalaa ta spisil winiketik, janix jich ya yich´pukel ta snaul jnop junetike ta swenta\nya jnatika te rerechotik sok te beluk lek ta pasel ta jlumaltik sok ta yantik lumetik sok\nte lumetik te smakoj te Estados Miembros.\nArtikulo 1.-\nSpisil winiketik te ya xbejk´ajik ta k´inalil ay jrerechotik, mayuk mach´a chukul ya\nxbejka, ya jnatik stojol te jpisiltik ay snopibal sok sbijil joltik, ja´ me k´ux ya kaibatik\nta jujun tul.\nArtikulo 2.-\nSpisil te winiketik kich´otik spisil rerechotik ja´jich ya stak´jpastik te beluk ya jk\n´antik xi´te albil ta june, ma ayotik ya tsael, seame ijk´otik o sakotik, ach´ixotik o\nwinikotik, me bats´il k´op o kastiya ya xk´opojotik, o teme ya jch´u´untik o ma jch´u\n´untik yos, teme ay o mayuk jtak´intik, me ya jk´an jchaptik o ma jchaptik k´op, sok\nte banti jach´emotik o me ay xan yanetik beluk ya jnatik.",
            "Image": "561e9bbd01f523a396ca75c44ca02872"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Jich te bit´il ich´bil ta muk´te mabe pajalotik ta jujun tul ta sba jun k´inal, pajal me ta\njpisiltik ya jkich´tik chukel te me ay bi amen ya jpastik ta jlimaltik sok jaxanme toyol\nsk´oplal te me ya jpastik ta yantik lumetik.\nArtikulo 3.-\nSpisil winiketik ay srerechoik te bit´il ya sk´an xkuxinik, xu´ spas beluk ya sk´anik\nsok te ya yich´ kananteyel te beluk ya spasik.\nArtikulo 4.-\nMame mach´a ya sujotik ta spasel at´eletik te me ma stalemaluk kot´antik ya jpastik,\ninto chapbil tulan sunal te ma xu´ mach´a ya yich´ chonel.\nArtikulo 5.-\nMame mach´a xu´ yich´ majel ta jich nax te me mayuk smul ja´me swenta te ma\nchambalamotik.\nArtikulo 6.-\nSpisil winiketik ay srerechoik ya x-ak´bot ta wenta te beluk ya sk´an ch´u´unik ta\nspamlel k´inal.\nArtikulo 7.-\nInte leyetik o sunal xchapojik te ajwaliletike ya yal te pajal ya jkich´tik ilel te ta banti\nkuxulotike yu´un ma jlabanbatika sok jich ma jtu´ptik te beluk ya yal te sunale.\nArtikulo 8.-\nSpisil winiketik te ya yich´ chapel smul yu´un muk´ul ajwaliletik, ay srerecho ta yich´\nkoltayel, ja´ swenta la sts´ibayik te leyetik yu´un ma jkich´tik uts´inelaa.\nArtikulo 9.-\nNi tuluk winik ya stak´yich´chukel o yich´tenel lok´el ta slumal jich nax te me mayuk\nsmule.\nArtikulo 10.-\nSpisil winiketik pajal ay srerechoik te ya x-aybot stojol te beluk ya sk´an yal ta\nslumale sok lek nax ya x-ilot o ya x-aybot yu´un te ajwaliletike yu´un jich ya xchapj a\nte sk´oplal te beluk swenta te xlebot smule.\nArtikulo 11.-\n11.1.- Spisil winiketik te lebil smul ay srerecho ya yalbe te nuk´ul ajwaliletike te me\nmelel o lotil te beluk kujch´inbilaa ja into ya yich´leel te srerecho ta sunal leyetik ta\nbanti x-albot te me ya yich´ chukel o koltayel.\n11.2.- Ni tuluk winik ay ta chukel yu´un yat´el, te me mabe kuybil ta mulil yu´un te\nsunal Rerecho ta jlumaltik o yantik lumetik. Ja´ nix jich ma stak´ya kich´tik tulan\nmajel te k´alal ya tsajk´otik yu´un te jmultike.\nArtikulo 12.-",
            "Image": "4c3cf40617ef706c397a23ec9a049c38"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Te bit´il kuxulotik jujun tul ta lumaltike ma xu´ mach´a xch´ik sk´op niuk sok kalnich\n´antik, ni ta yutil jnatik ja nix jich ma xu´ya sleelotik ta k´op. Spisil winiketik ay\nsrerecho ya xchap ta swenta ajwaliletik te me ay mach´a bi ya sk´an spasbotike.\nArtikulo 13.-\n13.1.- Spisil winiketik ay srerecho xbeen ta slumalik sok te chikan banti ya x-ain ta sk\n´inal slumalik.\n13.2.- Spisil winiketik ay srerecho ya xlok´bael ta paxal ta sk´inal slumal sok ta yantik\nlumetik, ja´ nix jix ya stak´ sujt´el ta slumal nix.\nArtikulo 14.-\n14.1.- Spisil winiketik me la yich´ nutsel lok´el ta slumal ay srerecho ya sle´ xkuxle ta\nyan lumetik.\n14.2.- Ma xu´ yik´otik ta yan lum te me yu´un nix mala jchu´untik te beluk jajchem\nsunal yu´un te muk´ul ajwaliletike.\nArtikulo 15.-\n15.1.- Spisil winiketik ay srerechoik te ya yak´ik ta ilel te bit´il kuxulik ta k´inalile.\n15.2.- Ni tuluk winik ya yich´ uts´inel ta banti sk´inal bejk´ajem, ja´ nix jich mayuk\nDerecho te jkich´tik jeltayel ta yan k´inalil.\nArtikulo 16.-\n16.1.- Te me la staik xch´ielik te ba k´alal ya stak´xnujbinik te winiketike sok te\nantsetike, ay me srerechoik ya yik´sbaik ta bayuk jajch´emik, bayuk bejk´ajemik o me\nxch´u´uneik o ma xch´u´uneik sk´op yos, ya xu´ ya sbolik syalnichanik, sok pajalme\nya yich´ik o tu´untesik te beluk ay yu´unike, pajal me ya spasik mantal te k´alal syik\n´osbaike, in te me la xch´uy baike ya me x-ochta xat´el te sbilukike.\n16.2.- Ja´ tome teme la snopik lek te xnujbinike ya me stak´xchapbeyik sunal ta\nswenta jueletik ta slumalik.\n16.3.- Te alnich´najele ja´ me jich paso mantal te kajwaltik yu´un jich xkuxinotik ta\ncomon, ja´ yu´un ay me rerecho te ya skanantayotik te yanetik winiketik sok te\najwalil yu´un jlumaltik.\nArtikulo 17.-\n17.1.- Spisil winiketik ay srerechoik te ya skanantey te sbiluk, ja´ nix jix xu´ komon ya\nsmanik soklan yanetik winiketik.\n17.2.- Ma mach´a xu´ ya spojbotik ta jichnax te beluk aylan ku´untike.\nArtikulo 18.-\nSpisil winiketik ay srerechoik ta yalel te beluk ya sk´an yot´ anik, te beluk snopojik\nsok te beluk yos xchu´unojik, ja´ in to ja´ ya yalbotik te ya stak´ jeltik te snopjibal ku\n´untik ta xch´unel yos, ja nix jich ya stak´ jkak´tik ta ilel te bit´il jch´u´unetik seame\njpisiltik o ta jujun tul, ta sit winiketik o ta muken ya jkaltik te beluk ya jpastike.\nArtikulo 19.-",
            "Image": "9ce974955a3d2954d15193d6db3e4129"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ay me rerecho ya slok´esik te beluk ya sk´an yot´anik te winiketike, mame xu´ mach\n´a ya yutotik o skomotik ta swenta te beluk ya jk´altike, beluk ya jchiknatestike, te\nbeluk ya jkaltike, te beluk ya jpuktik ta alele te ta jlumaltike.\nArtikulo 20.-\n20.1.- Spisil winiketik ay srerechoik te ya yayik tsobojel yu´un jich ya xchapik sk\n´opika.\n20.2.- Ma mach´a xu´ta sujel yich´ otsesel ta jun tso´ble teme ma jichuk o stalemaluk\nyot´an.\nArtikulo 21.-\n21.1.- Spisil winiketik ay srerechoik ta yalel te bit´il ya sk´an x-ich´ot ta muk yu´un te\najwaliletike, ja´ nix jich ya me sk´an x-och ta tu´unel ta slumal teme jich ya sk´an te\nsotak ta lume.\n21.2.- Spisil winiketik pajalme ya stak´ x-och ta ajwalinelil ta slumal k´inal.\n21.3.- Te snopjibal yot´anik te jlumaltike ja´me tulan ich´bil ta k´op yu´un te niwak\najwaliletike sok ja´ ich´bil ta k´op ta k´alal ya xelon te ajwaliletik ta banti ya jkaltil\nsok te jvototik te beluk ajwalil ya jk´antik xnajk´a.\nArtikulo 22.-\nSpisil winiketik tsobolik sok ta kuxlej yan winiketik, ja´ yu´un ay rerecho ya yich\n´kananteyel ta komon, ja´ te ajwaliletik yu´un jlumaltik sok yu´un yanetik lumetik ja´\nyalojik te xu´ya k´antik o ya jtu´untestik te bit´il pasem sk´oplal sok te beluk aylan yu\n´un te jujun lom lumetike te baatik x-at´ejotik yu´un jich ya jtatik jtak´intika sok\nkomon ya jchaptik te beluk ya jk´antik sok ya jpastik ta jkuxlejaltike.\nArtikulo 23.-\n23.1.- Spisil winiketik ay rerecho x-at´e, xu´ya stsa beluk at´elil ya sk´an ya spas yu\n´un jich pajal ya x-at´ejikaa, ta swenta mayuk mach´a ma xilta at´elaa.\n23.2.- Spisil winiketik ay rerecho ya yich´ik tojel te me pajal nax te yat´elike.\n23.3.- Spisil te at´el winiketik ay me rerecho te pajal ya yich´ik stojolik, ja swenta lek\nya xkuxin sok a te yalsnich´anike sok ya yich´ koltayel te me ay be amen la sta´ o ejch\n´ena ta yat´elike.\n23.4.- Spisil te at´el winiketik ay rerecho ya xachik Sintikatoik yu´un jich ya\nskoltesbaika.\nArtikulo 24.-\nSpisil te at´el winiketik ay rerecho ya xkux yot´an, me ay jochol stiempo a spas beluk\nsk´an yot´an, ja´ me ya sk´an te ben tsamnax ora ya x-at´eje, sok te jayeb ya xkux yot\n´ane ya me yich´ tojel.\nArtikulo 25.-\n25.1.- Spisil winiketik ay rerecho te lek ya xkuxinik ta k´inalil, ya me yil te yalsich\n´anike, teme ma stsak´ta chamel, ya me yak´bey swe´el, ya me smambe sk´u, ya me\nyak´bey sna´, ya me yak´ta poxtayel sok yantik xan beluk ya sk´anik. Ja´ nix te",
            "Image": "04c57f741e1837c057a83ec87a1a7566"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "winiketike ay me srerecho xkux yot´anik ta yat´el teme tsajk´ ta chamele, ejchena,\nmamalub, o yantik xan chamel jtsakotike.\n25.2.- Ja´ te ants yik´oy yale sok teme ayin te tut alale, ay me rerecho ya yich´ ilel sok\npoxtayel. Spsil alaletik me ay stat o mayuk stat ya xbejk´a pajalme ay rerecho ya yich\n´ ilel ta komon.\nArtikulo 26.-\n26.1.- Spisil te winiketik ay srerecho te ya yich´ bijtesel ta nopjune. Mayuk ta tojel te\nnopjune te k´alal xach´ibal ja´ yu´un tulan sk´oplal te ya jk´ichtik tenel ta persa. Te\nyantik sjawilal te jnopjuntike pajal ya jkich´tik ta jpisiltik. Ja´ nix jich te toyem\nsnopjibal te june pisil ay rerechop x-ochotikaa.\n26.2.- Te bijtesel ta june ja´ swenta te ya jtatik ta nopel te bit´il k´ux ya jkaybatik ta\njpisiltik, te bit´il ch´ich´bak´etotik sok te junuk nax ya jkak´batik sok te yantik\nlumetik, manchukme xkopojotik ta bats´ilk´op o manchukme yantik yos jch´unetik, ja\n´ in to ja me tulan sk´oplal tas swenta max xach´otik ta kera, jich ya sk´an te muk´ul\nlum te jchapo ja ayejetikto.\n26.3.- Te sme´ sok te stat te alaletik ay rerecho ya slebeyik te beluk jun ya sk´an\nsnopik te snich´nab.\nArtikulo 27.-\n27.1.- Spisil winiketik ay srerecho ya yak´sbaik ta wenta ta schapel te beluk ya xu´ o\nya spastalanot te ta slumalike, xu´ smulanik te at´eletik meltsanbil le ta banti jach\n´emike, sok ya me sk´an skoltaysbaik ta slekubtesel te yat´elike.\n27.2.- Spisil winiketik ay srerecho skoltayik te beluk ay yu´unike sok te beluk xch´une\nsk´oplale, yu´un jich ya xtulane leka te spisil beluka te yat´elike.\nArtikulo 28.-\nSpisil winiketik ay srerecho ya xachbeyik sunal ta spamlel k´inal ta banti ya yalik te\nmeleluknix ya x-ichot ta muk´aa te srerechoik xchapoj te Tso´b´tomba Muk´ul\nLumetik.\nArtikulo 29.-\n29.1.- Spisil winiketik ay me tulan yat´elik te ta slumalike ya sk´an ya stsobsbaik lek,\nyu´un jich lek ya xkuxinikaa y snopik k´inala.\n29.2.- Te spasbelul yat´el te rerecho yak´obotik te Muk´ul June ja nix me jich ya yich´\nkananteyel sok leyetik, ja´ swenta mame jk´axintaytik te ayejetik sok ja´ me yu´un\njich lek ya jkilbatik ta jpisiltika ta banti lekil lumalil.\n29.3.- Te rerechoto sok te kolemotik ya jpastik te beluk sk´an kot´antike mame stak\n´ya jk´axintaytik te beluk ya sk´anik sok te beluk xchapojik te Muk´ul Tso´b´tomba\nLumetik.\nArtikulo 30.-\nTe Muk´ul Jun jachbil tey to´ ma sk´an yak´ noptiok te junax lum o tul nax winik ya\nyak´bey srerecho, o teme ya jtatik ta nopel te ya stubotik kaltk te rerecho yak\n´obotike, in te beluk la yich´ alel leyto ja´ yaloj te Muk´ul Chap K´opetik.",
            "Image": "7a0d15b8867864ce3d71709f91e94514"
        }
    }
}

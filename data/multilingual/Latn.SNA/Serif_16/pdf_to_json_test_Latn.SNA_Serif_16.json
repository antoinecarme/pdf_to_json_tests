{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470727,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KURUDZIRO YEKUCHENGETEDZVA KWEKODZERO DZEVANHU PASI POSE\nZARURO\nSezvo kucherechedza hunhu nekodzero yakayenzana yomunhu wese pasi pose iriyo\nmviromviro yomutongero uri pachokwadi norunyararo panyika.\nSezvo kusatevera nekusvora kodzero dzevanhu zvakamboita kuti kuve noutsinye\nhwakarwadza pfungwa dzevanhu pasi pose, nokuuya kwenyika inevanhu\nvachafadzwa norusununguko nokutaura zvavanoda zvakapikirwa sezvinangwa\nzvinodiwa kuvanhu vese vese.\nSezvo chiri chinhu chinokosha, kana munhu asingazomanikidzirwa kuita somukana\nwokupedzisira, kupandukira hutongi hwakaipa kana hudzvanyiriri, kuti, kodzero\ndzevanhu dzichengetedzwe nohutongi hwomutemo.\nSezvo vanhu vese veMubatanidzwa weNyika, muchisununguko ichi, varatidzazve\nchitendero chavo mukodzero dzavanhu dzinokosha, uyewo muhunhu nohukoshi\nhomunhu wega wega, munezvekodzero yakayenzana yavanhurume navanhukadzi,\nzvekare vazvishingisa kukurudzira budiriro mumagariro nokusimudzirwa kohupenyu\nhuri nani murusununguko rwunokosha rwakawedzerwa.\nSezvo kunzwisisa pamwechete kodzero idzi norusununguko zvichikosha zvakanyanya\nkuti chisungo chibudirire.\nSaka Nokudaro\nGUNGANO ROMUBATA - NIDZWA WENYIKA DZEPASI POSE\nrinozivisa\nNEZVEKURUDZIRO INO YEKUCHENGETEDZVA KWEKODZERO DZEVANHU PASI\nPOSE sechiratidzo chokubudirira pamwechete kwavanhu vese nemarudzi ese,\npedzisire munhu wese nenhengo dzese dzemunyika vavekuchengetedza kurudziro\nino, vachishingirira nokudzidzisa uyewo kuita mabasa ekudzidzisa nokukurudzira\nkuremekedzwa kwekodzero dzino nerusununguko namatanho okubudirira munyika\nkana pasi pose, kuita kuti kodzero idzi dzicherechedzwe zvakakwana\nnokuchengetedzwa pasi pose nevanhu vemunyika dzinova nhengo uyewo vanhu\nvanogara mumatunhu ari pasi penyika idzodzo.\n1. Chisungo cheKutanga\nVanhu vese vanoberekwa vakasununguka uyewo vakaenzana pahunhu nekodzero\ndzavo. Vanhu vese vanechipo chokufunga nekuziva chakaipa nechakanaka saka\nvanofanira kubatana nomweya wohusahwira.\n2. Chisungo cheChipiri\nMunhu wese anofanirwa kuwana kodzero norusununguko samataurirwo azvakaitwa\nmukurudziro ino, pasina kusarura kupi zvako, kwakaita sekwerudzi rwake, ruvara\nrwake kana kuti munhurume kana kuti munhukadzi here, mutauro wake, svondo\nyake, kana kuti mafungiro ake munezvematongerwo enyika kana zvipi zvazvo.\nZvekare, hapana kusarura kuchaitwa nokuda kwemamiriro munezvematongerwo\nenyika, mutongero kana kuti mamiriro enyika kana dunhu raanogara muneipi zvayo",
            "Image": "d945fe49c3ebb67415b19a27e351cb18"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "nyika pasi pose, ingava nyika yakasununguka, nyika iri kufanotongwa, kana nyika\nisati yawana kuzvitonga kuzere kana chipi zvacho chipingidzo pakuzvitonga.\n3. Chisungo cheChitatu\nMunhu wese anekodzero yokurarama, kuvanerusununguko nokuzvichengetedza iye\nomene.\n4. Chisungo cheChina\nHapana munhu achachengetwa muhuranda kana kuitwa semuranda, huranda\nnekutengeswa kwevanhu neipi zvayo nzira hazvizotenderwi.\n5. Chisungo cheChishanu\nHapana munhu anofanirwa kurwadziswa kana kuitirwa hutsinye, kubatwa semhuka\nkana kuitwa zvinoderedza, kana upi zvawo murangiro wakadaro.\n6. Chisungo cheChitanhatu\nVanhu vese vakayenzana pamberi pomutemo uye vanekodzero, pasina rusarura,\nyokuchengetedzwa zvakayenzana nomutemo.\n7. Chisungo cheChinomwe\nMunhu wese anekodzero yokuenzanisirwa chichemo chake zvakakwana namatare ari\npachokwadi emunyika make apo anenge aitirwa zvinotyora kodzero dzinokosha\ndzaanopiwa nebumbiro remitemo kana iwo mutemo pachawo. Munhu wese anenzira\nyekudzivirirwa yakafanana neyavamwe kubva murusarurwo rwose zvarwo runotyora\nmitemo yekurudziro ino.\n8. Chisungo cheChisere\nMunhu wese anekodzero yekumirirwa nematare kana akatyorerwa kodzero dzake\ndzaainadzo pasi pebumbiro remitemo kana mitemo pachayo.\n9. Chisungo cheChipfumbamwe\nHapana munhu achasungwa, kupfigirwa mutorongo kana kudzingwa munyika make\nzvisiri pamutemo.\n10. Chisungo cheGumi\nMunhu wese anofanirwa kuwana mukana wakaenzana uri pachokwadi wokumira\npamberi pedare remhosva rakasununguka, risinadivi rarinorerekera, apo kodzero\nyake nezvaanotarisirwa kuti aite zvinenge zvichivhenekwa, uyewo kana achinge\nachipomerwa mhosva ipi zvayo.\n11. Chisungo cheGumi nemwe\n(Chekutanga) Munhu wese anenge apomerwa mhosva iyo ingaita kuti apiwe\nchirango, anekodzero yokubatwa somunhu asina mhosva kusvikira pawanikwa\numbowo hokuti anemhosva, achizobatwa nayo pamberi poruzhinji nedare, apo\npaanenge apihwa mukana wezvose zvaangade pakuzvimirira.\n(Chechipiri) - Hapana munhu anofanirwa kunzi anemhosva pamutemo wenyika kana\nmutemo wenyika dzepasi pose, panguva yechiitiko ichocho. Uyewo hapana chirango",
            "Image": "c4877127cb55e07dc8ccf0feca832305"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "chakapfurikidza chinofanirwa kutemerwa munhu chisingawirirani nechirango\nchaikodzera panguva yokuparwa kwemhosva yacho inenge iripadare.\n12. Chisungo cheGumi neMbiri\nHakuna munhu achafanirwa kuongororwa zvisiripamutemo munezvemagariro ake,\nzvemhuri yake, musha wake kana matsamba ake, uyewo kushorwa nokuderedzerwa\npahunhu, nechimiro chake. Munhu wese anekodzero yokudzivirirwa nemutemo kubva\nmukuderedzerwa nekutadzikirwa kwakadaro.\n13. Chisungo cheGumi neNhatu\n(Chekutanga) - Munhu wese anekodzero yokuva norusununguko rwokufamba\nnokugara mukati menyika imwe neimwe.\n(Chechipiri) - Munhu wese anekodzero yokubuda muneipi zvayo nyika,\nzvichibatanidza nyika yake, uyewo kudzokerazve kunyika yake.\n14. Chisungo cheGumi nena\n(Chekutanga) - Munhu wese anekodzero yokutsvaga nekupiwa pekupotera\nkunedzimwe nyika kana ari kuvhundutsirwa.\n(Chechipiri) - Iyi kodzero haigone kushandiswa kana asungwa pachokwadi nemhosva\ndziri pachena kuti hadzisi dzezvematongerwo enyika mushure mokuita mabasa\nanotyora zvinangwa nemitemo yeMubatanidzwa wenyika dzepasi pose.\n15. Chisungo cheGumi neShanu\n(Chekutanga) - Munhu wese anekodzero yokuva nenyika yaanobva.\n(Chechipiri) - Hapana munhu achashaiswa nyika yake yaanogara kana kurambidzwa\nkuenda kundogara kuneimwe nyika.\n16. Chisungo cheGumi neNhanhatu\n(Chekutanga) Vanhurume nevanhukadzi vabvezero, vanekodzero yokuroorana\nnokuumba mhuri, pasina kudziviswa nokuda kwerudzi, nyika yechizvarwa kana\nsvondo yavanopinda. Vanhu ava vanekodzero dzakaenzana munyaya dzezvekuvaka\nimba, pakuchata nemukuparadzwa kwawo.\n(Chechipiri) - Wanano ichaitwa chete kana paine tenderano yakakwana pakati paavo\nvanoda kuwanana.\n(Chechitatu) - Mhuri ndiyo musimboti womubatanidzwa unokosha mumusha uye\ninekodzero yokuchengetedzwa omene.\n17. Chisungo cheGumi neChinomwe\n(Chokutanga) - Munhu wese anekodzero yekuita pfuma ariega kana kuti akabatana\nnevamwe.\n(Chechipiri) - Hakuna munhu achatorerwa pfuma yake.\n18. Chisungo cheGumi neSere\nMunhu wese anekodzero yorusununguko mupfungwa, mumaonero, nemumanamatiro",
            "Image": "1c0b6cd5813888b2ef44612221ce8e09"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ake; kodzero iyi inobatanidza rusununguko rwokuchinja svondo kana mafungiro,\nzvekare kuva norusununguko pachake kana navamwe, pachena kana muchivande,\nrwokunamata kana rwomumafungiro ake muzvidzidziswa, kuitwa kwazvo,\nmunamatirwo kana mumacherechedzerwo azvo.\n19. Chisungo cheGumi nePfumbamwe\nMunhu wese anekodzero yokuva norusununguko rwemaonero ake pasina\nkukanganiswa, rwekutsvaga, rwekuudzwa kana rwekuzivisa mashoko nemafungiro\nneipi zvayo nzira zvisineyi nezvemiganhu yenyika.\n20. Chisungo cheChimakumi maviri\n(Chekutanga) Munhu wese anekodzero yokuva norusununguko rwokusangana\nnokuvanamwe murunyararo\n(Chechipiri) - Hapana munhu anofanirwa kumanikidzwa kuvenhengo yeripi zvaro\nbato.\n21. Chisungo cheChimakumi maviri nemwe\n(Chekutanga) - Munhu wese anekodzero yokubatsira mukutongwa kwenyika yake,\npachake kana kuburikidza nekuvamiriri vakasarudzwa zviri pachena.\n(Chechipiri) - Munhu wese anekodzero yakaenzana yokushandira hurumende\nyomunyika yake.\n(Chechitatu) - Zvido zvevanhu ndizvo zvchava musimboti wemasimba okutonganawo\nhurumende: zvido izvi zvicharatidzwa nguva nenguva nesarudzo iri pachokwadi iyo\nichange ichizoitwa nomunhu wese anekodzero yokuvhota, sarudzo iyi ichaitwa vanhu\nvakasununguka uye zvisina kubiridzira .\n22. Chisungo chechimakumi maviri nembiri\nMunhu wese, senhengo yorudzi, anekodzero yokuwana magariro akanaka, uye\nanofanirwa kuwana kubva mumushandira pamwe wenyika dzepasi pose zvichitevera\nmarongerwo ohupfumi hwenyika imwe neimwe, hupfumi, magariro nekodzero,\ndzetsika dzemagariro ake nokuita munhu anova zvaanoda kuva.\n23. Chisungo chechimakumi maviri nenhatu\n(Chekutanga) - Munhu wese anekodzero yokushanda, kusarudza basa raanoda kuita,\nnekuva nomushandiro wakanaka uyewo nekudzivirirwa kuti asaite rovha.\n(Chechipiri) - Munhu wese, pasina kusarura kupi zvako, anekodzero yokuwana\nmugove wakaenzana nowomunhu wese anoita basa serake.\n(Chechitatu) - Munhu wese anoshanda anekodzero yokuwana mugove wakanaka\nzvichiita kuti iye pachake nemhuri yake vawane magariro anokodzera ehunhu\nuchiwederwa, kana zvichikodzera nedzimwe nzira dzokuchengetedzwa kwemagaririo\nakanaka.\n(Chechina) - Munhu wese anekodzero yokuumba nokuvanhengo yemasangano\nanomirira vashandi kuti agone kuchengetedza zvido zvake.\n24. Chisungo chechimakumi maviri nena",
            "Image": "f55e690511278da8a4fefd80298b772f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Munhu wese anekodzero yokuzorora nokuzvivaraidza, zvichibatanidza kukamurwa\nkwenguva yokushanda nokuwana zororo nguva nenguva pabasa achipihwa mugove\nwakakwana.\n25. Chisungo chechimakumi makumi maviri neshanu\n(Chekutanga) - Munhu wese anekodzero yokuva nemagariro akakwana kuti ave\nnohutano hwakanaka nokurarama zvakanaka iye pachake nemhuri yake achiwana\nkudya, zvipfeko, imba, kurapwa nezvose zvinodikanwa pamagariro omunhu\nnekodzero yokuchengetwa panguva yokushaiwa basa, hurwere, kuremara, kufirwa,\nkukwegura kana chipi zvacho chipingidzo muupenyu.\n(Chechipiri) - Huzvere kana nguva yohwana hudiki inguva yokubatwa zvakanaka\nnokubatsirwa. Vana vese, zvisinei kuti vakaberekwa zvakaita sei, vachachengetwa\nzvakayenzana.\n26. Chisungo chechimakumi maviri nenhanhatu\n(Chekutanga) - Munhu wese anekodzero yokuwana dzidzo iyo ichange iri pachena ,\nzvikuru panguva yehwana hudiki, inova ndiyo nguva yakakosha. Dzidzo panguva iyi\nichamanikidzirwa. Dzidzo dzezvemibato yemaoko neyemumahofisi ichaitwa kuti ivepo\nzvekare, dzidzo iripamusoro ichawanikwa maererano nemagonero emunhu.\n(Chechipiri) - Dzidzo ichanangiswa kusimudzira zvakakwana munhu nokusimbaradza\nkuremekedzwa kwekodzero dzavanhu uyewo nerusununguko rwavo runokosha.\nDzidzo ichakuridzira kunzwisisa, kuregererana nohusahwira pakati penyika, marudzi\nkana mapoka ezvedzisvondo, uyewo ichatungamidza mabasa emubatanidzwa\nweNyika dzepasi pose ekuchengetedzwa kwerunyararo.\n(Chechitatu) - Vabereki vanekodzero yokusarudza dzidzo ichapihwa kuvana vavo.\n27. Chisungo chechimakumi maviri nenomwe\n(Chekutanga) - Munhu wese anekodzero yokuteedza akasungunuka tsika\ndzemunzvimbo maanogara kufadzwa nezvemitambo nokubatidzawo mumabasa\nebudiriro.\n(Chechipiri) - Munhu wese anekodzero yokuwana kuchengetedzwa kwemararamiro\nnezvido zvake zvinobva munezvaanamazvi- kokota, zvemitambo, nemuzvinyorwa izvo\nanenge akanyora ega.\n28. Chisungo chechimakumi maviri nesere\nMunhu wese anofanirwa kugara muruwa nemunyika umo munozova\nnokucherechedzwa zvakakwana kwekodzero norusununguko sekutaurwa\nkwazvakaitwa mukurudziro ino.\n29. Chisungo chechimakumi maviri nepfumbamwe\n(Chekutanga) - Munhu wese ane zvinhu zvaanofanirwa kuita munzvimbo maanogara\numo munozoita kuti iye pachake, agone kuzvisimudzira akasununguka pahunhu\nhwake zvakakwana.\n(Chechipiri)- Achishandisa kodzero dzake norusununguko rwake munhu wese\nachavanomwero wakatarwa nomutemo chete, ndokunge izvi zvichiitirwa kupa\ncherechedzo noruremekedzo rwunodiwa kukodzero norusununguko rwunodiwa",
            "Image": "7b8c614b6d362c176e5d2387354e3931"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "rwavamwe nokuita zvido zvevanhu.\n(Chechitatu) - Kodzero iyi norusununguko urwu hazvigone kushandiswa nenzira\ninotyora zvinangwa nedonzvo reMubatanidzwa weNyika dzepasi pose.\n30. Chisungo chechimakumi Matatu\nHapana chinhu chiri mukurudziro ino chichazotsanangurwa sechinoreva kuti chero\nipi zvayo nyika, bato, kana munhu pachake, anekodzero yokuita mabasa kana zviito\nzvinopwanya ipi zvayo kodzero kana rusununguko zviri mukurudziro ino.\nKURUDZIRO YEKUCHENGETEDZVA KWEKODZERO DZEVANHU PASI POSE\nNezuva reGumi munaZvita mugore ra 1948 Gungano roMubatanidzwa weNyika\ndzepasi pose rakasarudza ndokuzivisa \"Nezvekurudziro yekuchengetedzva\nkwekodzero dzevanhu pasi pose\". Mashoko akakwana ari mumashizha anotevera\nmuchinyorwa chino. Mushure meichi chiitiko chinokosha, Gungano roMubatanidzwa\nweNyika dzepasi pose rakakumbira nyika dzose dzinova nhengo kuti dzishambadzire\nzvinyorwa zve Kurudziro ino, kuitira kuti zvinyorwa zvekurudziro iyi zvive zvino\nziviswa, zvoshambadzirwa nokuverengwa zvichitsanangurwa, kunyanya muzvikoro\nnedzimwe nzvimbo dzokudzidzira, zvisinei nemamiriro enyika kana matunhu\nmunezvematongerwo enyika.\nHechinoyi chinyorwa Chakabvumiranwa\nHOFISI YESANGANO ROMBATANIDZVA WENYIKA DZEPASI POSE -\nYEKUTUMIRWA KWEMASHOKO KURUZHINJI.",
            "Image": "be5fe63e073eb19dab96d1afc959310c"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470708,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "KURUDZIRO YEKUCHENGETEDZVA KWEKODZERO DZEVANHU PASI POSE\nZARURO\nSezvo kucherechedza hunhu nekodzero yakayenzana yomunhu wese pasi pose iriyo mviromviro yomutongero uri\npachokwadi norunyararo panyika.\nSezvo kusatevera nekusvora kodzero dzevanhu zvakamboita kuti kuve noutsinye hwakarwadza pfungwa\ndzevanhu pasi pose, nokuuya kwenyika inevanhu vachafadzwa norusununguko nokutaura zvavanoda\nzvakapikirwa sezvinangwa zvinodiwa kuvanhu vese vese.\nSezvo chiri chinhu chinokosha, kana munhu asingazomanikidzirwa kuita somukana wokupedzisira, kupandukira\nhutongi hwakaipa kana hudzvanyiriri, kuti, kodzero dzevanhu dzichengetedzwe nohutongi hwomutemo.\nSezvo vanhu vese veMubatanidzwa weNyika, muchisununguko ichi, varatidzazve chitendero chavo mukodzero\ndzavanhu dzinokosha, uyewo muhunhu nohukoshi homunhu wega wega, munezvekodzero yakayenzana\nyavanhurume navanhukadzi, zvekare vazvishingisa kukurudzira budiriro mumagariro nokusimudzirwa\nkohupenyu huri nani murusununguko rwunokosha rwakawedzerwa.\nSezvo kunzwisisa pamwechete kodzero idzi norusununguko zvichikosha zvakanyanya kuti chisungo chibudirire.\nSaka Nokudaro\nGUNGANO ROMUBATA - NIDZWA WENYIKA DZEPASI POSE\nrinozivisa\nNEZVEKURUDZIRO INO YEKUCHENGETEDZVA KWEKODZERO DZEVANHU PASI POSE sechiratidzo\nchokubudirira pamwechete kwavanhu vese nemarudzi ese, pedzisire munhu wese nenhengo dzese dzemunyika\nvavekuchengetedza kurudziro ino, vachishingirira nokudzidzisa uyewo kuita mabasa ekudzidzisa nokukurudzira\nkuremekedzwa kwekodzero dzino nerusununguko namatanho okubudirira munyika kana pasi pose, kuita kuti\nkodzero idzi dzicherechedzwe zvakakwana nokuchengetedzwa pasi pose nevanhu vemunyika dzinova nhengo\nuyewo vanhu vanogara mumatunhu ari pasi penyika idzodzo.\n1. Chisungo cheKutanga\nVanhu vese vanoberekwa vakasununguka uyewo vakaenzana pahunhu nekodzero dzavo. Vanhu vese vanechipo\nchokufunga nekuziva chakaipa nechakanaka saka vanofanira kubatana nomweya wohusahwira.\n2. Chisungo cheChipiri\nMunhu wese anofanirwa kuwana kodzero norusununguko samataurirwo azvakaitwa mukurudziro ino, pasina\nkusarura kupi zvako, kwakaita sekwerudzi rwake, ruvara rwake kana kuti munhurume kana kuti munhukadzi\nhere, mutauro wake, svondo yake, kana kuti mafungiro ake munezvematongerwo enyika kana zvipi zvazvo.\nZvekare, hapana kusarura kuchaitwa nokuda kwemamiriro munezvematongerwo enyika, mutongero kana kuti\nmamiriro enyika kana dunhu raanogara muneipi zvayo nyika pasi pose, ingava nyika yakasununguka, nyika iri\nkufanotongwa, kana nyika isati yawana kuzvitonga kuzere kana chipi zvacho chipingidzo pakuzvitonga.\n3. Chisungo cheChitatu\nMunhu wese anekodzero yokurarama, kuvanerusununguko nokuzvichengetedza iye omene.\n4. Chisungo cheChina\nHapana munhu achachengetwa muhuranda kana kuitwa semuranda, huranda nekutengeswa kwevanhu neipi\nzvayo nzira hazvizotenderwi.\n5. Chisungo cheChishanu\nHapana munhu anofanirwa kurwadziswa kana kuitirwa hutsinye, kubatwa semhuka kana kuitwa zvinoderedza,\nkana upi zvawo murangiro wakadaro.\n6. Chisungo cheChitanhatu\nVanhu vese vakayenzana pamberi pomutemo uye vanekodzero, pasina rusarura, yokuchengetedzwa\nzvakayenzana nomutemo.\n7. Chisungo cheChinomwe\nMunhu wese anekodzero yokuenzanisirwa chichemo chake zvakakwana namatare ari pachokwadi emunyika\nmake apo anenge aitirwa zvinotyora kodzero dzinokosha dzaanopiwa nebumbiro remitemo kana iwo mutemo\npachawo. Munhu wese anenzira yekudzivirirwa yakafanana neyavamwe kubva murusarurwo rwose zvarwo\nrunotyora mitemo yekurudziro ino.",
            "Image": "d718875ce7ad13dcf419c4f5fcda37ba"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "8. Chisungo cheChisere\nMunhu wese anekodzero yekumirirwa nematare kana akatyorerwa kodzero dzake dzaainadzo pasi pebumbiro\nremitemo kana mitemo pachayo.\n9. Chisungo cheChipfumbamwe\nHapana munhu achasungwa, kupfigirwa mutorongo kana kudzingwa munyika make zvisiri pamutemo.\n10. Chisungo cheGumi\nMunhu wese anofanirwa kuwana mukana wakaenzana uri pachokwadi wokumira pamberi pedare remhosva\nrakasununguka, risinadivi rarinorerekera, apo kodzero yake nezvaanotarisirwa kuti aite zvinenge\nzvichivhenekwa, uyewo kana achinge achipomerwa mhosva ipi zvayo.\n11. Chisungo cheGumi nemwe\n(Chekutanga) Munhu wese anenge apomerwa mhosva iyo ingaita kuti apiwe chirango, anekodzero yokubatwa\nsomunhu asina mhosva kusvikira pawanikwa umbowo hokuti anemhosva, achizobatwa nayo pamberi poruzhinji\nnedare, apo paanenge apihwa mukana wezvose zvaangade pakuzvimirira.\n(Chechipiri) - Hapana munhu anofanirwa kunzi anemhosva pamutemo wenyika kana mutemo wenyika dzepasi\npose, panguva yechiitiko ichocho. Uyewo hapana chirango chakapfurikidza chinofanirwa kutemerwa munhu\nchisingawirirani nechirango chaikodzera panguva yokuparwa kwemhosva yacho inenge iripadare.\n12. Chisungo cheGumi neMbiri\nHakuna munhu achafanirwa kuongororwa zvisiripamutemo munezvemagariro ake, zvemhuri yake, musha wake\nkana matsamba ake, uyewo kushorwa nokuderedzerwa pahunhu, nechimiro chake. Munhu wese anekodzero\nyokudzivirirwa nemutemo kubva mukuderedzerwa nekutadzikirwa kwakadaro.\n13. Chisungo cheGumi neNhatu\n(Chekutanga) - Munhu wese anekodzero yokuva norusununguko rwokufamba nokugara mukati menyika imwe\nneimwe.\n(Chechipiri) - Munhu wese anekodzero yokubuda muneipi zvayo nyika, zvichibatanidza nyika yake, uyewo\nkudzokerazve kunyika yake.\n14. Chisungo cheGumi nena\n(Chekutanga) - Munhu wese anekodzero yokutsvaga nekupiwa pekupotera kunedzimwe nyika kana ari\nkuvhundutsirwa.\n(Chechipiri) - Iyi kodzero haigone kushandiswa kana asungwa pachokwadi nemhosva dziri pachena kuti hadzisi\ndzezvematongerwo enyika mushure mokuita mabasa anotyora zvinangwa nemitemo yeMubatanidzwa wenyika\ndzepasi pose.\n15. Chisungo cheGumi neShanu\n(Chekutanga) - Munhu wese anekodzero yokuva nenyika yaanobva.\n(Chechipiri) - Hapana munhu achashaiswa nyika yake yaanogara kana kurambidzwa kuenda kundogara\nkuneimwe nyika.\n16. Chisungo cheGumi neNhanhatu\n(Chekutanga) Vanhurume nevanhukadzi vabvezero, vanekodzero yokuroorana nokuumba mhuri, pasina\nkudziviswa nokuda kwerudzi, nyika yechizvarwa kana svondo yavanopinda. Vanhu ava vanekodzero\ndzakaenzana munyaya dzezvekuvaka imba, pakuchata nemukuparadzwa kwawo.\n(Chechipiri) - Wanano ichaitwa chete kana paine tenderano yakakwana pakati paavo vanoda kuwanana.\n(Chechitatu) - Mhuri ndiyo musimboti womubatanidzwa unokosha mumusha uye inekodzero yokuchengetedzwa\nomene.\n17. Chisungo cheGumi neChinomwe\n(Chokutanga) - Munhu wese anekodzero yekuita pfuma ariega kana kuti akabatana nevamwe.\n(Chechipiri) - Hakuna munhu achatorerwa pfuma yake.\n18. Chisungo cheGumi neSere\nMunhu wese anekodzero yorusununguko mupfungwa, mumaonero, nemumanamatiro ake; kodzero iyi\ninobatanidza rusununguko rwokuchinja svondo kana mafungiro, zvekare kuva norusununguko pachake kana",
            "Image": "6914962f7f8d7066ae2ed169b364320e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "navamwe, pachena kana muchivande, rwokunamata kana rwomumafungiro ake muzvidzidziswa, kuitwa kwazvo,\nmunamatirwo kana mumacherechedzerwo azvo.\n19. Chisungo cheGumi nePfumbamwe\nMunhu wese anekodzero yokuva norusununguko rwemaonero ake pasina kukanganiswa, rwekutsvaga,\nrwekuudzwa kana rwekuzivisa mashoko nemafungiro neipi zvayo nzira zvisineyi nezvemiganhu yenyika.\n20. Chisungo cheChimakumi maviri\n(Chekutanga) Munhu wese anekodzero yokuva norusununguko rwokusangana nokuvanamwe murunyararo\n(Chechipiri) - Hapana munhu anofanirwa kumanikidzwa kuvenhengo yeripi zvaro bato.\n21. Chisungo cheChimakumi maviri nemwe\n(Chekutanga) - Munhu wese anekodzero yokubatsira mukutongwa kwenyika yake, pachake kana kuburikidza\nnekuvamiriri vakasarudzwa zviri pachena.\n(Chechipiri) - Munhu wese anekodzero yakaenzana yokushandira hurumende yomunyika yake.\n(Chechitatu) - Zvido zvevanhu ndizvo zvchava musimboti wemasimba okutonganawo hurumende: zvido izvi\nzvicharatidzwa nguva nenguva nesarudzo iri pachokwadi iyo ichange ichizoitwa nomunhu wese anekodzero\nyokuvhota, sarudzo iyi ichaitwa vanhu vakasununguka uye zvisina kubiridzira .\n22. Chisungo chechimakumi maviri nembiri\nMunhu wese, senhengo yorudzi, anekodzero yokuwana magariro akanaka, uye anofanirwa kuwana kubva\nmumushandira pamwe wenyika dzepasi pose zvichitevera marongerwo ohupfumi hwenyika imwe neimwe,\nhupfumi, magariro nekodzero, dzetsika dzemagariro ake nokuita munhu anova zvaanoda kuva.\n23. Chisungo chechimakumi maviri nenhatu\n(Chekutanga) - Munhu wese anekodzero yokushanda, kusarudza basa raanoda kuita, nekuva nomushandiro\nwakanaka uyewo nekudzivirirwa kuti asaite rovha.\n(Chechipiri) - Munhu wese, pasina kusarura kupi zvako, anekodzero yokuwana mugove wakaenzana nowomunhu\nwese anoita basa serake.\n(Chechitatu) - Munhu wese anoshanda anekodzero yokuwana mugove wakanaka zvichiita kuti iye pachake\nnemhuri yake vawane magariro anokodzera ehunhu uchiwederwa, kana zvichikodzera nedzimwe nzira\ndzokuchengetedzwa kwemagaririo akanaka.\n(Chechina) - Munhu wese anekodzero yokuumba nokuvanhengo yemasangano anomirira vashandi kuti agone\nkuchengetedza zvido zvake.\n24. Chisungo chechimakumi maviri nena\nMunhu wese anekodzero yokuzorora nokuzvivaraidza, zvichibatanidza kukamurwa kwenguva yokushanda\nnokuwana zororo nguva nenguva pabasa achipihwa mugove wakakwana.\n25. Chisungo chechimakumi makumi maviri neshanu\n(Chekutanga) - Munhu wese anekodzero yokuva nemagariro akakwana kuti ave nohutano hwakanaka\nnokurarama zvakanaka iye pachake nemhuri yake achiwana kudya, zvipfeko, imba, kurapwa nezvose\nzvinodikanwa pamagariro omunhu nekodzero yokuchengetwa panguva yokushaiwa basa, hurwere, kuremara,\nkufirwa, kukwegura kana chipi zvacho chipingidzo muupenyu.\n(Chechipiri) - Huzvere kana nguva yohwana hudiki inguva yokubatwa zvakanaka nokubatsirwa. Vana vese,\nzvisinei kuti vakaberekwa zvakaita sei, vachachengetwa zvakayenzana.\n26. Chisungo chechimakumi maviri nenhanhatu\n(Chekutanga) - Munhu wese anekodzero yokuwana dzidzo iyo ichange iri pachena , zvikuru panguva yehwana\nhudiki, inova ndiyo nguva yakakosha. Dzidzo panguva iyi ichamanikidzirwa. Dzidzo dzezvemibato yemaoko\nneyemumahofisi ichaitwa kuti ivepo zvekare, dzidzo iripamusoro ichawanikwa maererano nemagonero emunhu.\n(Chechipiri) - Dzidzo ichanangiswa kusimudzira zvakakwana munhu nokusimbaradza kuremekedzwa\nkwekodzero dzavanhu uyewo nerusununguko rwavo runokosha. Dzidzo ichakuridzira kunzwisisa, kuregererana\nnohusahwira pakati penyika, marudzi kana mapoka ezvedzisvondo, uyewo ichatungamidza mabasa\nemubatanidzwa weNyika dzepasi pose ekuchengetedzwa kwerunyararo.\n(Chechitatu) - Vabereki vanekodzero yokusarudza dzidzo ichapihwa kuvana vavo.\n27. Chisungo chechimakumi maviri nenomwe",
            "Image": "7e15e17e3ee26cb74cff11e3f472e909"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "(Chekutanga) - Munhu wese anekodzero yokuteedza akasungunuka tsika dzemunzvimbo maanogara kufadzwa\nnezvemitambo nokubatidzawo mumabasa ebudiriro.\n(Chechipiri) - Munhu wese anekodzero yokuwana kuchengetedzwa kwemararamiro nezvido zvake zvinobva\nmunezvaanamazvi- kokota, zvemitambo, nemuzvinyorwa izvo anenge akanyora ega.\n28. Chisungo chechimakumi maviri nesere\nMunhu wese anofanirwa kugara muruwa nemunyika umo munozova nokucherechedzwa zvakakwana\nkwekodzero norusununguko sekutaurwa kwazvakaitwa mukurudziro ino.\n29. Chisungo chechimakumi maviri nepfumbamwe\n(Chekutanga) - Munhu wese ane zvinhu zvaanofanirwa kuita munzvimbo maanogara umo munozoita kuti iye\npachake, agone kuzvisimudzira akasununguka pahunhu hwake zvakakwana.\n(Chechipiri)- Achishandisa kodzero dzake norusununguko rwake munhu wese achavanomwero wakatarwa\nnomutemo chete, ndokunge izvi zvichiitirwa kupa cherechedzo noruremekedzo rwunodiwa kukodzero\nnorusununguko rwunodiwa rwavamwe nokuita zvido zvevanhu.\n(Chechitatu) - Kodzero iyi norusununguko urwu hazvigone kushandiswa nenzira inotyora zvinangwa nedonzvo\nreMubatanidzwa weNyika dzepasi pose.\n30. Chisungo chechimakumi Matatu\nHapana chinhu chiri mukurudziro ino chichazotsanangurwa sechinoreva kuti chero ipi zvayo nyika, bato, kana\nmunhu pachake, anekodzero yokuita mabasa kana zviito zvinopwanya ipi zvayo kodzero kana rusununguko zviri\nmukurudziro ino.\nKURUDZIRO YEKUCHENGETEDZVA KWEKODZERO DZEVANHU PASI POSE\nNezuva reGumi munaZvita mugore ra 1948 Gungano roMubatanidzwa weNyika dzepasi pose rakasarudza\nndokuzivisa \"Nezvekurudziro yekuchengetedzva kwekodzero dzevanhu pasi pose\". Mashoko akakwana ari\nmumashizha anotevera muchinyorwa chino. Mushure meichi chiitiko chinokosha, Gungano roMubatanidzwa\nweNyika dzepasi pose rakakumbira nyika dzose dzinova nhengo kuti dzishambadzire zvinyorwa zve Kurudziro\nino, kuitira kuti zvinyorwa zvekurudziro iyi zvive zvino ziviswa, zvoshambadzirwa nokuverengwa\nzvichitsanangurwa, kunyanya muzvikoro nedzimwe nzvimbo dzokudzidzira, zvisinei nemamiriro enyika kana\nmatunhu munezvematongerwo enyika.\nHechinoyi chinyorwa Chakabvumiranwa\nHOFISI YESANGANO ROMBATANIDZVA WENYIKA DZEPASI POSE -YEKUTUMIRWA KWEMASHOKO\nKURUZHINJI.",
            "Image": "bf171b6b99a7be4a355ae4d4e5cca246"
        }
    }
}

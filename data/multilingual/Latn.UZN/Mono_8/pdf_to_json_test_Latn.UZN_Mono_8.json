{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471304,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "INSON HUQUQLARI UMUMJAHON DEKLARATSIYASI\n1948 yil, 10 dekabrda Birlashgan Millatlar Tashkiloti Bosh Assambleyasining 217 (III) ko\u02bbrsatmasi orqali qabul qilingan va e\u02bclon qilingan.\nPreambula\nInson oilasi barcha a\u02bczolariga hos bo\u02bblgan qadr\u2010qimmat hamda ularning teng va ajralmas huquqlarini tan olish erkinlik, adolat va yalpi\ntinchlikning asosi bo\u02bblishini e\u02bctiborga olib,\nInson huquqlarini mensimaslik va oyoq\u2010osti qilish odamzod vijdonini o\u02bbrtayotgan vahshiylarcha qilmishlarga olib kelganini hamda kishilar\nso\u02bbz va maslak erkinligi sohibi bo\u02bblib, qo\u02bbrquv va muhtojlikdan holi bo\u02bblib yashaydigan dunyoni bunyod etish odamlarning nufuzli intilishi,\ndeb e\u02bclon qilinganligini e\u02bctiborga olib,\nInson so\u02bbnggi chora sifatida zulm va istibdodga qarshi isyon qilib bosh ko\u02bbtarishga majbur bo\u02bblmasligining oldini olish maqsadida inson\nhuquqlarni qonun izmi bilan muhofaza etilishi zarurligini e\u02bctiborga olib,\nXalqlar o\u02bbrtasida do\u02bbstona munosabatlarni rivojlantirishga ko\u02bbmaklashish zarurligini e\u02bctiborga olib,\nBirlashgan Millatlarning xalqlari Ustavda insonning asosiy huquqlarni, qadr\u2010qimmati va inson shaxsning benazirligiga hamda erkaklar va\nayollarning teng huquqligiga o\u02bbz ishonchlarini tasdiqlaganliklarni hamda katta huquq bilan ijtimoiy taraqqiyot va turmush sharoitini\nyaxshilashga yordam berishga qaror qilganliklarni e\u02bctiborga olib,\nA\u02bczo bo\u02bblgan davlatlar Birlashgan Millatlar Tashkiloti bilan hamkorlikda inson huquqlari va asosiy erkinliklarni yalpi hurmat qilish va\nrioya etishga yordamlashish majburiyatini olganliklarni e\u02bctiborga olib,\nUshbu huquqlar va erkinliklar tusini yalpisiga tushunib olish mazkur majburiyatni to\u02bbla\u2010to\u02bbkis bajarilishi uchun juda katta ahamiyatga ega\nbo\u02bbladi.\nBosh Assambleya\nInson huquqlari mazkur umumjahon deklaratsiyasini barcha xalqlar va barcha davlatlar bajarishiga intilishi lozim bo\u02bblgan vazifa sifatida\ne\u02bclon qilar ekan, bundan muddao shuki, har bir inson va jamiyatning har bir tashkiloti hamisha ana shu deklaratsiyani nazarda tutib\nma\u02bcrifat va ilm yo\u02bbli bilan ushbu huquqlar va erkinliklarning hurmat qilinishiga yordam berishga intilishlari hamda milliy va xalqaro\ntaraqqiyparvar tadbirla yo\u02bbli bilan ham, ushbu huquqlar va erkinliklarning Tashkilotga a\u02bczo bo\u02bblgan davlatlar xalqlari o\u02bbrtasida va mazkur\ndavlatlarning yurisdiksiyasidagi hududlarda yashayotgan xalqlar o\u02bbrtasida yalpisiga va samarali tan olinishiga kerak.\n1\u2010modda\nBarcha odamlar erkin, qadr\u2010qimmat va huquqlarda teng bo\u02bblib tug\u02bbiladilar. Ular aql va vijdon sohibidirlar va bir\u2010birlariga birodarlarcha\nmuomala qilishlari zarur.\n2\u2010modda\nHar bir inson, biror bir ayirmachiliksiz, irqi, terisining rangi, jinsi, tili, dini, siyosiy e\u02bctiqodi yoki boshqa e\u02bctiqodlaridan, milliy\nyoki ijtimoiy kelib chiqishidan, mulkiy ahvoli, qaysi tabaqaga mansubligi va boshqa holatlaridan qat\u02bci nazar, mazkur Deklaratsiyada e\u02bclon\nqilingan barcha huquqlar va erkinliklar sohibi bo\u02bblishi kerak.\nBundan tashqari, inson mansub bo\u02bblgan mamlakat yoki hududning siyosiy, huquqiy yoki xalqaro maqomidan qat\u02bci nazar, ushbu hudud mustaqilmi,\nvasiylikdami, o\u02bbzini o\u02bbzi boshqaradimi, yoki mustaqilligi biror bir tarzda cheklanganmi, bundan qat\u02bci nazar sira ayirmachilik bo\u02bblmasligi\nkerak.\n3\u2010modda\nHar bir inson yashash, erkinlik va shaxsiy daxlsizlik huquqiga egadir.\n4\u2010modda\nHech kim qullikda yoki qaramlikda saqlanishi mumkin emas; qullik va qul savdosining barcha turlari taqiqlanadi.\n5\u2010modda\nHech kim azob\u2010uqubatga yoki vahshiylarcha, insonlikka isnod bo\u02bblgan yoki qadr\u2010qimmatni xo\u02bbrlaydigan muomala va jazoga mustahiq bo\u02bblmasligi\nkerak.\n6\u2010modda\nHar bir inson, qayerda bo\u02bblishidan qat\u02bci nazar, o\u02bbzining huquq subyekti sifatida tan olinishi huquqiga egadir.\n7\u2010modda\nBarcha odamlar qonun oldida tengdir va, sira ayirmachiliksiz, qonun tomonidan babbaravar muhofaza etilishi huquqiga egadir. Barcha odamlar\nmazkur Deklaratsiyani buzadigan har qanday kamsitishidan teng muhofaza qilinish huquqiga va ana shunday kamsitishga gij\u2010gijlashdan teng\nmuhofaza qilinish huquqiga egadirlar.\n8\u2010modda\nHar bir inson, mabodo uning konstitutsiya yoki qonun berib qo\u02bbygan asosiy huquqlari buzilgudek bo\u02bblsa, nufuzli milliy sud tomonidan o\u02bbz\nhuquqlarining samarali tarzda tiklanishi huquqiga egadir.\n9\u2010modda\nHech kim o\u02bbzboshimchalik bilan qamalishi, ushlanishi yoki quvg\u02bbin qilinishi mumkin emas.\n10\u2010modda\nHar bir inson, uning huquqlari va burchlarini belgilash va unga qo\u02bbyilgan jinoiy aybning nechog\u02bbligi asoslanganligini aniqlash uchun,\nbatamom tenglik asosida, o\u02bbz ishi oshkora, adolatning barcha talablariga rioya etilib, mustaqil va xolis sud tomonidan ko\u02bbrib chiqilishi\nhuquqiga egadir.\n11\u2010modda\nJinoyat sodir etishda ayblanayotgan har bir insonga himoya uchun barcha imkoniyatlar yaratib berilib, sud majlisida oshkora tartibda\nqonuniy yo\u02bbl bilan uning aybdorligi aniqlanmaguncha, beayb deb hisoblanish huquqiga egadir.\nHech kim, biror bir xatti\u2010harakat yoki faoliyatsizlik sodir etilgan vaqtda, bular milliy qonunlar yoki xalqaro huquqqa ko\u02bbra o\u02bbsha paytda\njinoyat deb topilmagan bo\u02bblsa, shu jinoyatni sodir etganliklari asosida hukm qilinishlari mumkin emas. Shuningdek, jinoyat sodir etilgan\nvaqtda qo\u02bbllanishi mumkin bo\u02bblgan jazoga nisbatan og\u02bbirroq bir jazo qo\u02bbllanishi ham mumkin emas.\n12\u2010modda\nHech kim insonning shaxsiy yoki oilaviy hayotiga o\u02bbzboshimchalik bilan aralashishi, insonning uy\u2010joyi daxlsizligiga, uning xatlaridagi\nsirlarga yoki or\u2010nomusi va sha\u02bcniga o\u02bbzboshimchalik bilan tajovuz qilishi mumkin emas. Har bir inson ana shunday aralashish yoki ana\nshunday tajovuzdan qonun yo\u02bbli bilan himoya huquqiga egadir.\n13\u2010modda",
            "Image": "c623ed96adaf4d384f618f76ec361e54"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Har bir inson har bir davlat hududida erkin yurish va o\u02bbziga istiqomat joyi tanlash huquqiga egadir.\nHar bir inson har qanday mamlakatdan, shu jumladan o\u02bbz mamlakatidan chiqib ketish va o\u02bbz mamlakatiga qaytib kelish huquqiga egadir.\n14\u2010modda\nHar bir inson ta\u02bcqibdan boshqa mamlakatlarda boshpana izlash va bu boshpanadan foydalanish huquqiga egadir.\nMabodo, aslida siyosatga daxldor bo\u02bblmagan jinoyat yoki Birlashgan Millatlar Tashkiloti maqsadlari va prinsiplariga zid bo\u02bblgan xatti\u2010\nharakat sodir etilishi asosida jinoyat yuzaga kelsa bu huquqdan foydalanish mumkin emas.\n15\u2010modda\nHar bir insonning fuqarolik huquqi bor.\nHech kim o\u02bbzboshimchalik bilan o\u02bbz fuqaroligini o\u02bbzgartirish huquqidan mahrum etilishi mumkin emas.\n16\u2010modda\nBalog\u02bbatga yetgan erkaklar va ayollar, irqi, millati yoki diniga qarab biror bir cheklashsiz nikohdan o\u02bbtish va oila qurish huquqiga\negadirlar. Ular nikohdan o\u02bbtayotganida ham, nikohda bo\u02bblgan vaqtida ham va nikoh bekor qilinayotganida ham bir huquqlardan foydalanadilar.\nNikoh, nikohdan o\u02bbtayotgan ikkala tomonning xohishi va batamom roziligi bilangina tuzilishi mumkin.\nOila jamiyatning tabiiy va asosiy hujayrasidir va u jamiyat, davlat tomonidan muhofaza etilishi huquqiga egadir.\n17\u2010modda\nHar bir inson yakka o\u02bbzi yoki boshqalar bilan birgalikda mulkka egalik qilish huquqi sohibidir.\nHech kim o\u02bbzboshimchalik bilan o\u02bbz mulkidan mahrum qilinishi mumkin emas.\n18\u2010modda\nHar bir inson fikr, vijdon va din erkinligi huquqiga egadir; bu huquq o\u02bbz dini yoki maslagini o\u02bbzgartirish erkini, o\u02bbz dini yoki maslagiga\nyakka tartibda yoki boshqalar bilan birgalikda, ta\u02bclimot, toat\u2010ibodatda hamda diniy rasm\u2010rusumlar va boshqa shunga o\u02bbxshash marosimlarni\nado etishda xaloyiq bilan birgalikda yoki xususiy tarzda e\u02bctiqod erkinligini qamrab oladi.\n19\u2010modda\nHar bir inson maslak erkinligiga va bularni erkin ifodalash huquqiga egadir; ushbu huquq hech bir xalalsiz o\u02bbz maslaklariga rioya etish\nerkinligini va axborot va g\u02bboyalarni har qanday vositalar bilan hamda davlat chegaralaridan mustaqil tarzda qidirish, olish va tarqatish\nerkini qamrab oladi.\n20\u2010modda\nHar bir inson osoyishta yig\u02bbilishlar va uyushmalar o\u02bbtkazish (tuzish) huquqiga egadir.\nHech kim biror bir uyushmaga majburan kiritilish mumkin emas.\n21\u2010modda\nHar bir inson bevosita yoki erkinlik bilan saylangan vakillari vositada o\u02bbz mamlakatini boshqarishda ishtirok etish huquqiga egadir.\nHar bir inson o\u02bbz mamlakatida davlat xizmatiga kirishda teng huquqiga egadir.\nXalq irodasi hukumat hokimiyatining negizi bo\u02bblmog\u02bbi lozim; bu iroda vaqti\u2010vaqti bilan bo\u02bbladigan va soxtalashtirilmagan saylovda o\u02bbz\naksini topishi, ushbu saylov yalpi va teng saylov huquqiga ko\u02bbra, yashirin ovoz berish yo\u02bbli bilan yoki ovoz berish erkinligi\nta\u02bcminlaydigan boshqa tengma\u2010teng shakllar vositasida o\u02bbtkazilish kerak.\n22\u2010modda\nJamiyat a\u02bczosi sifatida har bir inson milliy kuch\u2010g\u02bbayratlar sarflash va xalqaro hamkorlik vositasida hamda har bir davlatning tuzimi va\nresurslariga binoan ijtimoiy ta\u02bcminot huquqiga, uning qadr\u2010qimmatini saqlab turish va shaxsini erkin kamolga yetkazish huquqiga egadir.\n23\u2010modda\nHar bir inson mehnat qilish, ishni o\u02bbz erki bilan tanlab olish, mehnatning adolatli va qulay sharoitlari bo\u02bblishi va ishsizlikdan muhofaza\netilish huquqiga egadir.\nHar bir inson, biror bir kamsitishsiz teng mehnatga teng haq olish huquqiga egadir.\nHar bir ishlayotgan odam, uning o\u02bbzi va oilasi uchun munosib yashashni ta\u02bcminlaydigan adolatli va qoniqarli daromad olish, zarur bo\u02bblgan\nhollarda ijtimoiy ta\u02bcminotning boshqa vositalari bilan to\u02bbldiriladigan daromad olish huquqiga egadir.\nHar bir inson, kasb ittifoqlari tuzish va o\u02bbz manfaatlarini himoya qilish uchun kasb ittifoqlariga kirish huquqiga egadir.\n24\u2010modda\nHar bir inson dam olish va bo\u02bbsh vaqt huquqiga, jumladan ish vaqtini oqilona qisqartirish hamda haq to\u02bblanadigan davriy ta\u02bctil olish\nhuquqiga egadir.\n25\u2010modda\nHar bir inson o\u02bbzi va oilasining sihat\u2010salomatligini va farovonligini asrash uchun zarur bo\u02bblgan turmush darajasiga, shu jumladan oziq\u2010\novqat, libos, uy\u2010joy, tibbiy qarov va zarur ijtimoiy xizmat huquqiga hamda ishsiz qolganida, betobligida, nogironligida, beva bo\u02bblib\nqolganida, qariganida yoki o\u02bbziga bog\u02bblik bo\u02bblmagan holatlarga ko\u02bbra tirikchilik uchun mablag\u02bbi bo\u02bblmay qolganida ta\u02bcminlanish huquqiga\negadir.\nOnalik va bolalik alohida vasiylik va yordam huquqini beradi. Nikohda turib tug\u02bbilgan va nikohsiz tug\u02bbilgan barcha bolalar bir xil ijtimoiy\nmuhofazadan bahramand bo\u02bblishlari kerak.\n26\u2010modda\nHar bir inson bilim olish huquqiga egadir. Ta\u02bclim kam deganda boshlang\u02bbich va umumiy ta\u02bclim tekin bo\u02bblishi kerak. Boshlang\u02bbich ta\u02bclim\nmajburiy bo\u02bblishi lozim. Texnikaviy va hunar ta\u02bclimi barchaga muhayyo etilishi, oliy ta\u02bclim esa har bir odamning qobiliyati asosida barcha\nuchun bir xil muhayyo etilishi kerak.\nTa\u02bclim inson shaxsining barkamolligiga hamda inson huquqlari va asosiy erkinliklariga hurmatning ortib boraverishiga qaratilishi lozim.\nTa\u02bclim barcha xalqlar, irqiy va diniy guruhlar o\u02bbrtasidagi hamjihatlikka, sabr\u2010bardoshga va do\u02bbstlikka ko\u02bbmaklashishi hamda Birlashgan\nMillatlar Tashkilotning tinchlikni saqlash borasidagi faoliyatiga yordamlashishi kerak.\nOta\u2010onalar yosh bolalari uchun ta\u02bclim turini tanlab olishda nufuzli huquqqa egadirlar.\n27\u2010modda\nHar bir inson jamiyatning madaniy hayotida erkin ishtirok etish, san\u02bcatdan bahramand bo\u02bblish, ilmiy taraqqiyotda qatnashish va uning",
            "Image": "22fcf790210b05c7a8e16f0ff87ff9cb"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "ne\u02bcmatlaridan bahramand bo\u02bblish huquqiga egadir.\nHar bir inson o\u02bbzi muallifi bo\u02bblgan ilmiy, adabiy yoki badiiy asarlar yuzasidan ma\u02bcnaviy va moddiy manfaatlari himoya qilinishi huquqiga\negadir.\n28\u2010modda\nHar bir inson Mazkur Deklaratsiyada bayon etilgan huquqlar va erkinliklar to\u02bbla\u2010to\u02bbkis ro\u02bbyobga chiqadigan ijtimoiy va xalqaro tartib\nbo\u02bblishi huquqiga egadir.\n29\u2010modda\nHar bir inson jamiyat oldida majburiyat olgan, faqat shu taxlitdagina inson shaxsi erkin va to\u02bbla\u2010to\u02bbkis kamol topishi mumkin.\nHar bir inson o\u02bbz huquq va erkinliklarining ro\u02bbyobga chiqishda shunday cheklashlarga mubtalo bo\u02bblishi mumkinki, bular qonun tomonidan\nbelgilab qo\u02bbyilishi hamda bundan muddao \u2013 boshqalarning huquqlari va erkinliklari zarur darajada tan olinish va hurmat qilinishi hamda\naxloq\u2010odobning adolatli talablari ijtimoiy tartib hamda demokratik jamiyatdagi bugungi farovonlikning adolatli talablari qondirilgan\nbo\u02bblsin.\nAna shu huquq va erkinliklarning amalga oshirilishi Birlashgan Millatlar Tashkiloti maqsadlari va prinsiplariga sira zid bo\u02bblmasligi kerak.\n30\u2010modda\nUshbu Deklaratsiyasining butun ruhi biror bir davlatga, shaxslar guruhiga yoki alohida shaxslarga mazkur Deklaratsiyada bayon etilgan\nhuquqlar va erkinliklarning yo\u02bbq qilinishiga qaratilgan biror bir faoliyat bilan shug\u02bbullanish yoki xatti\u2010harakatlar sodir etishga yo\u02bbl\nqo\u02bbyib beradi, deb talqin etilishi mumkin emas.",
            "Image": "ef6daa5ee947c2ef5fb5fd0551929636"
        }
    }
}

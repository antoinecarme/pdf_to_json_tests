{
    "MetaData": {
        "Author": null,
        "Creation_Date": 1581471389,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0d3823708c982948e15903817d2809bf",
            "Index": 0,
            "Label": "1",
            "Size": [
                595.0,
                842.0
            ],
            "Text": "INSON HUQUQLARI UMUMJAHON DEKLARATSIYASI\n1948 yil, 10 dekabrda Birlashgan Millatlar Tashkiloti Bosh Assambleyasining 217 (III)\nkoʻrsatmasi orqali qabul qilingan va eʼlon qilingan.\nPreambula\nInson oilasi barcha aʼzolariga hos boʻlgan qadr‐qimmat hamda ularning teng va\najralmas huquqlarini tan olish erkinlik, adolat va yalpi tinchlikning asosi boʻlishini\neʼtiborga olib,\nInson huquqlarini mensimaslik va oyoq‐osti qilish odamzod vijdonini oʻrtayotgan\nvahshiylarcha qilmishlarga olib kelganini hamda kishilar soʻz va maslak erkinligi\nsohibi boʻlib, qoʻrquv va muhtojlikdan holi boʻlib yashaydigan dunyoni bunyod etish\nodamlarning nufuzli intilishi, deb eʼlon qilinganligini eʼtiborga olib,\nInson soʻnggi chora sifatida zulm va istibdodga qarshi isyon qilib bosh koʻtarishga\nmajbur boʻlmasligining oldini olish maqsadida inson huquqlarni qonun izmi bilan\nmuhofaza etilishi zarurligini eʼtiborga olib,\nXalqlar oʻrtasida doʻstona munosabatlarni rivojlantirishga koʻmaklashish zarurligini\neʼtiborga olib,\nBirlashgan Millatlarning xalqlari Ustavda insonning asosiy huquqlarni, qadr‐qimmati\nva inson shaxsning benazirligiga hamda erkaklar va ayollarning teng huquqligiga oʻz\nishonchlarini tasdiqlaganliklarni hamda katta huquq bilan ijtimoiy taraqqiyot va\nturmush sharoitini yaxshilashga yordam berishga qaror qilganliklarni eʼtiborga olib,\nAʼzo boʻlgan davlatlar Birlashgan Millatlar Tashkiloti bilan hamkorlikda inson\nhuquqlari va asosiy erkinliklarni yalpi hurmat qilish va rioya etishga yordamlashish\nmajburiyatini olganliklarni eʼtiborga olib,\nUshbu huquqlar va erkinliklar tusini yalpisiga tushunib olish mazkur majburiyatni\ntoʻla‐toʻkis bajarilishi uchun juda katta ahamiyatga ega boʻladi.\nBosh Assambleya\nInson huquqlari mazkur umumjahon deklaratsiyasini barcha xalqlar va barcha\ndavlatlar bajarishiga intilishi lozim boʻlgan vazifa sifatida eʼlon qilar ekan, bundan\nmuddao shuki, har bir inson va jamiyatning har bir tashkiloti hamisha ana shu\ndeklaratsiyani nazarda tutib maʼrifat va ilm yoʻli bilan ushbu huquqlar va\nerkinliklarning hurmat qilinishiga yordam berishga intilishlari hamda milliy va\nxalqaro taraqqiyparvar tadbirla yoʻli bilan ham, ushbu huquqlar va erkinliklarning\nTashkilotga aʼzo boʻlgan davlatlar xalqlari oʻrtasida va mazkur davlatlarning\nyurisdiksiyasidagi hududlarda yashayotgan xalqlar oʻrtasida yalpisiga va samarali tan\nolinishiga kerak.\n1‐modda\nBarcha odamlar erkin, qadr‐qimmat va huquqlarda teng boʻlib tugʻiladilar. Ular aql va\nvijdon sohibidirlar va bir‐birlariga birodarlarcha muomala qilishlari zarur.\n2‐modda\nHar bir inson, biror bir ayirmachiliksiz, irqi, terisining rangi, jinsi, tili, dini, siyosiy"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "84c98b48b82c133e3b7cb5eb834e0de1",
            "Index": 1,
            "Label": "2",
            "Size": [
                595.0,
                842.0
            ],
            "Text": "eʼtiqodi yoki boshqa eʼtiqodlaridan, milliy yoki ijtimoiy kelib chiqishidan, mulkiy\nahvoli, qaysi tabaqaga mansubligi va boshqa holatlaridan qatʼi nazar, mazkur\nDeklaratsiyada eʼlon qilingan barcha huquqlar va erkinliklar sohibi boʻlishi kerak.\nBundan tashqari, inson mansub boʻlgan mamlakat yoki hududning siyosiy, huquqiy\nyoki xalqaro maqomidan qatʼi nazar, ushbu hudud mustaqilmi, vasiylikdami, oʻzini\noʻzi boshqaradimi, yoki mustaqilligi biror bir tarzda cheklanganmi, bundan qatʼi\nnazar sira ayirmachilik boʻlmasligi kerak.\n3‐modda\nHar bir inson yashash, erkinlik va shaxsiy daxlsizlik huquqiga egadir.\n4‐modda\nHech kim qullikda yoki qaramlikda saqlanishi mumkin emas; qullik va qul savdosining\nbarcha turlari taqiqlanadi.\n5‐modda\nHech kim azob‐uqubatga yoki vahshiylarcha, insonlikka isnod boʻlgan yoki qadr‐\nqimmatni xoʻrlaydigan muomala va jazoga mustahiq boʻlmasligi kerak.\n6‐modda\nHar bir inson, qayerda boʻlishidan qatʼi nazar, oʻzining huquq subyekti sifatida tan\nolinishi huquqiga egadir.\n7‐modda\nBarcha odamlar qonun oldida tengdir va, sira ayirmachiliksiz, qonun tomonidan\nbabbaravar muhofaza etilishi huquqiga egadir. Barcha odamlar mazkur\nDeklaratsiyani buzadigan har qanday kamsitishidan teng muhofaza qilinish huquqiga\nva ana shunday kamsitishga gij‐gijlashdan teng muhofaza qilinish huquqiga egadirlar.\n8‐modda\nHar bir inson, mabodo uning konstitutsiya yoki qonun berib qoʻygan asosiy huquqlari\nbuzilgudek boʻlsa, nufuzli milliy sud tomonidan oʻz huquqlarining samarali tarzda\ntiklanishi huquqiga egadir.\n9‐modda\nHech kim oʻzboshimchalik bilan qamalishi, ushlanishi yoki quvgʻin qilinishi mumkin\nemas.\n10‐modda\nHar bir inson, uning huquqlari va burchlarini belgilash va unga qoʻyilgan jinoiy\naybning nechogʻligi asoslanganligini aniqlash uchun, batamom tenglik asosida, oʻz\nishi oshkora, adolatning barcha talablariga rioya etilib, mustaqil va xolis sud\ntomonidan koʻrib chiqilishi huquqiga egadir.\n11‐modda\nJinoyat sodir etishda ayblanayotgan har bir insonga himoya uchun barcha\nimkoniyatlar yaratib berilib, sud majlisida oshkora tartibda qonuniy yoʻl bilan uning"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6922f46fa97b207b6ef1ccd3b02e096d",
            "Index": 2,
            "Label": "3",
            "Size": [
                595.0,
                842.0
            ],
            "Text": "aybdorligi aniqlanmaguncha, beayb deb hisoblanish huquqiga egadir.\nHech kim, biror bir xatti‐harakat yoki faoliyatsizlik sodir etilgan vaqtda, bular milliy\nqonunlar yoki xalqaro huquqqa koʻra oʻsha paytda jinoyat deb topilmagan boʻlsa, shu\njinoyatni sodir etganliklari asosida hukm qilinishlari mumkin emas. Shuningdek,\njinoyat sodir etilgan vaqtda qoʻllanishi mumkin boʻlgan jazoga nisbatan ogʻirroq bir\njazo qoʻllanishi ham mumkin emas.\n12‐modda\nHech kim insonning shaxsiy yoki oilaviy hayotiga oʻzboshimchalik bilan aralashishi,\ninsonning uy‐joyi daxlsizligiga, uning xatlaridagi sirlarga yoki or‐nomusi va shaʼniga\noʻzboshimchalik bilan tajovuz qilishi mumkin emas. Har bir inson ana shunday\naralashish yoki ana shunday tajovuzdan qonun yoʻli bilan himoya huquqiga egadir.\n13‐modda\nHar bir inson har bir davlat hududida erkin yurish va oʻziga istiqomat joyi tanlash\nhuquqiga egadir.\nHar bir inson har qanday mamlakatdan, shu jumladan oʻz mamlakatidan chiqib ketish\nva oʻz mamlakatiga qaytib kelish huquqiga egadir.\n14‐modda\nHar bir inson taʼqibdan boshqa mamlakatlarda boshpana izlash va bu boshpanadan\nfoydalanish huquqiga egadir.\nMabodo, aslida siyosatga daxldor boʻlmagan jinoyat yoki Birlashgan Millatlar\nTashkiloti maqsadlari va prinsiplariga zid boʻlgan xatti‐harakat sodir etilishi asosida\njinoyat yuzaga kelsa bu huquqdan foydalanish mumkin emas.\n15‐modda\nHar bir insonning fuqarolik huquqi bor.\nHech kim oʻzboshimchalik bilan oʻz fuqaroligini oʻzgartirish huquqidan mahrum\netilishi mumkin emas.\n16‐modda\nBalogʻatga yetgan erkaklar va ayollar, irqi, millati yoki diniga qarab biror bir\ncheklashsiz nikohdan oʻtish va oila qurish huquqiga egadirlar. Ular nikohdan\noʻtayotganida ham, nikohda boʻlgan vaqtida ham va nikoh bekor qilinayotganida ham\nbir huquqlardan foydalanadilar.\nNikoh, nikohdan oʻtayotgan ikkala tomonning xohishi va batamom roziligi bilangina\ntuzilishi mumkin.\nOila jamiyatning tabiiy va asosiy hujayrasidir va u jamiyat, davlat tomonidan\nmuhofaza etilishi huquqiga egadir.\n17‐modda\nHar bir inson yakka oʻzi yoki boshqalar bilan birgalikda mulkka egalik qilish huquqi\nsohibidir."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "f66317f3c04e974102587c5f0fa01291",
            "Index": 3,
            "Label": "4",
            "Size": [
                595.0,
                842.0
            ],
            "Text": "Hech kim oʻzboshimchalik bilan oʻz mulkidan mahrum qilinishi mumkin emas.\n18‐modda\nHar bir inson fikr, vijdon va din erkinligi huquqiga egadir; bu huquq oʻz dini yoki\nmaslagini oʻzgartirish erkini, oʻz dini yoki maslagiga yakka tartibda yoki boshqalar\nbilan birgalikda, taʼlimot, toat‐ibodatda hamda diniy rasm‐rusumlar va boshqa shunga\noʻxshash marosimlarni ado etishda xaloyiq bilan birgalikda yoki xususiy tarzda eʼtiqod\nerkinligini qamrab oladi.\n19‐modda\nHar bir inson maslak erkinligiga va bularni erkin ifodalash huquqiga egadir; ushbu\nhuquq hech bir xalalsiz oʻz maslaklariga rioya etish erkinligini va axborot va\ngʻoyalarni har qanday vositalar bilan hamda davlat chegaralaridan mustaqil tarzda\nqidirish, olish va tarqatish erkini qamrab oladi.\n20‐modda\nHar bir inson osoyishta yigʻilishlar va uyushmalar oʻtkazish (tuzish) huquqiga egadir.\nHech kim biror bir uyushmaga majburan kiritilish mumkin emas.\n21‐modda\nHar bir inson bevosita yoki erkinlik bilan saylangan vakillari vositada oʻz mamlakatini\nboshqarishda ishtirok etish huquqiga egadir.\nHar bir inson oʻz mamlakatida davlat xizmatiga kirishda teng huquqiga egadir.\nXalq irodasi hukumat hokimiyatining negizi boʻlmogʻi lozim; bu iroda vaqti‐vaqti bilan\nboʻladigan va soxtalashtirilmagan saylovda oʻz aksini topishi, ushbu saylov yalpi va\nteng saylov huquqiga koʻra, yashirin ovoz berish yoʻli bilan yoki ovoz berish erkinligi\ntaʼminlaydigan boshqa tengma‐teng shakllar vositasida oʻtkazilish kerak.\n22‐modda\nJamiyat aʼzosi sifatida har bir inson milliy kuch‐gʻayratlar sarflash va xalqaro\nhamkorlik vositasida hamda har bir davlatning tuzimi va resurslariga binoan ijtimoiy\ntaʼminot huquqiga, uning qadr‐qimmatini saqlab turish va shaxsini erkin kamolga\nyetkazish huquqiga egadir.\n23‐modda\nHar bir inson mehnat qilish, ishni oʻz erki bilan tanlab olish, mehnatning adolatli va\nqulay sharoitlari boʻlishi va ishsizlikdan muhofaza etilish huquqiga egadir.\nHar bir inson, biror bir kamsitishsiz teng mehnatga teng haq olish huquqiga egadir.\nHar bir ishlayotgan odam, uning oʻzi va oilasi uchun munosib yashashni\ntaʼminlaydigan adolatli va qoniqarli daromad olish, zarur boʻlgan hollarda ijtimoiy\ntaʼminotning boshqa vositalari bilan toʻldiriladigan daromad olish huquqiga egadir.\nHar bir inson, kasb ittifoqlari tuzish va oʻz manfaatlarini himoya qilish uchun kasb\nittifoqlariga kirish huquqiga egadir.\n24‐modda"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b67ba999810a06bb7bc6d7c80e9db82e",
            "Index": 4,
            "Label": "5",
            "Size": [
                595.0,
                842.0
            ],
            "Text": "Har bir inson dam olish va boʻsh vaqt huquqiga, jumladan ish vaqtini oqilona\nqisqartirish hamda haq toʻlanadigan davriy taʼtil olish huquqiga egadir.\n25‐modda\nHar bir inson oʻzi va oilasining sihat‐salomatligini va farovonligini asrash uchun zarur\nboʻlgan turmush darajasiga, shu jumladan oziq‐ovqat, libos, uy‐joy, tibbiy qarov va\nzarur ijtimoiy xizmat huquqiga hamda ishsiz qolganida, betobligida, nogironligida,\nbeva boʻlib qolganida, qariganida yoki oʻziga bogʻlik boʻlmagan holatlarga koʻra\ntirikchilik uchun mablagʻi boʻlmay qolganida taʼminlanish huquqiga egadir.\nOnalik va bolalik alohida vasiylik va yordam huquqini beradi. Nikohda turib tugʻilgan\nva nikohsiz tugʻilgan barcha bolalar bir xil ijtimoiy muhofazadan bahramand\nboʻlishlari kerak.\n26‐modda\nHar bir inson bilim olish huquqiga egadir. Taʼlim kam deganda boshlangʻich va\numumiy taʼlim tekin boʻlishi kerak. Boshlangʻich taʼlim majburiy boʻlishi lozim.\nTexnikaviy va hunar taʼlimi barchaga muhayyo etilishi, oliy taʼlim esa har bir\nodamning qobiliyati asosida barcha uchun bir xil muhayyo etilishi kerak.\nTaʼlim inson shaxsining barkamolligiga hamda inson huquqlari va asosiy\nerkinliklariga hurmatning ortib boraverishiga qaratilishi lozim. Taʼlim barcha xalqlar,\nirqiy va diniy guruhlar oʻrtasidagi hamjihatlikka, sabr‐bardoshga va doʻstlikka\nkoʻmaklashishi hamda Birlashgan Millatlar Tashkilotning tinchlikni saqlash\nborasidagi faoliyatiga yordamlashishi kerak.\nOta‐onalar yosh bolalari uchun taʼlim turini tanlab olishda nufuzli huquqqa egadirlar.\n27‐modda\nHar bir inson jamiyatning madaniy hayotida erkin ishtirok etish, sanʼatdan\nbahramand boʻlish, ilmiy taraqqiyotda qatnashish va uning neʼmatlaridan bahramand\nboʻlish huquqiga egadir.\nHar bir inson oʻzi muallifi boʻlgan ilmiy, adabiy yoki badiiy asarlar yuzasidan maʼnaviy\nva moddiy manfaatlari himoya qilinishi huquqiga egadir.\n28‐modda\nHar bir inson Mazkur Deklaratsiyada bayon etilgan huquqlar va erkinliklar toʻla‐toʻkis\nroʻyobga chiqadigan ijtimoiy va xalqaro tartib boʻlishi huquqiga egadir.\n29‐modda\nHar bir inson jamiyat oldida majburiyat olgan, faqat shu taxlitdagina inson shaxsi\nerkin va toʻla‐toʻkis kamol topishi mumkin.\nHar bir inson oʻz huquq va erkinliklarining roʻyobga chiqishda shunday cheklashlarga\nmubtalo boʻlishi mumkinki, bular qonun tomonidan belgilab qoʻyilishi hamda bundan\nmuddao – boshqalarning huquqlari va erkinliklari zarur darajada tan olinish va\nhurmat qilinishi hamda axloq‐odobning adolatli talablari ijtimoiy tartib hamda\ndemokratik jamiyatdagi bugungi farovonlikning adolatli talablari qondirilgan boʻlsin.\nAna shu huquq va erkinliklarning amalga oshirilishi Birlashgan Millatlar Tashkiloti"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "948db05408664201ecd0c8d63e90a582",
            "Index": 5,
            "Label": "6",
            "Size": [
                595.0,
                842.0
            ],
            "Text": "maqsadlari va prinsiplariga sira zid boʻlmasligi kerak.\n30‐modda\nUshbu Deklaratsiyasining butun ruhi biror bir davlatga, shaxslar guruhiga yoki\nalohida shaxslarga mazkur Deklaratsiyada bayon etilgan huquqlar va erkinliklarning\nyoʻq qilinishiga qaratilgan biror bir faoliyat bilan shugʻullanish yoki xatti‐harakatlar\nsodir etishga yoʻl qoʻyib beradi, deb talqin etilishi mumkin emas."
        }
    }
}

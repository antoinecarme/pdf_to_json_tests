{
    "MetaData": {
        "Author": null,
        "Creation_Date": 1581467154,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "9d8d72d0c0cb75acd7e69acd123da4be",
            "Index": 0,
            "Label": "1",
            "Size": [
                595.0,
                842.0
            ],
            "Text": "Muhdú pámeere páné iiñújɨri ijcyáné mɨ́\namúnaa meíjcyáiyóne\nTujkénúeju\nƗ́\nhyaamtɨ́ pañétú caatúváné páné iñújɨ́\nȈ́\nne múnáadítyúu tsaate tsatsíhvú idyóbéévéne muhdú mɨ́\namúnaa\nmeijcyáiyóné pityácójcatsíñe.\nDitsiééberédípye 10-ri 1948 íjcyáné pijcyábari tsaate páné iñújɨ́\nȈ́\nné túkevéjtsojtédítyú\npíhcyaavé ipítyácójcatsí muhdú mɨ́\namúnaa meíjcyáiyóne. Á;áné dobéévé \"Naciones Unidas\" néémeé.\nAaméhjáa téijyu caatúnú 30-neva mɨ́\namúnaa maávyejúúlléíyonéhjɨ. Aanéhjáa imí ɨɨ́\njtsúcunúnéllii\nnééme ténehjɨ páné iñújɨ́\nȈ́\nne múnáake iúúbállémeíki. Téhduréhjáa nééme ténehjɨ cáátúnúmeíháámɨ́\npahúllevávú pámehdívúré itsújááve téhaamɨ ditye patsɨ́\nhjɨvávúré iééveki.\nÁ;áné boonétúhjáa iñe méiiñújɨ́ túkevéjtsojte téhdure ipíhcyáávéne néé páneere 30-neváa\ncáátúnúmeíñé muhdú néhdu meíjcyáiyóné méiiñújɨ́\nri.\nAane ténehjɨ méwáábyuta ijcyáhi. Á;nehjɨ múu ímíñeúvú iwáájácúne tehdu ijcyáhi. Aane tsá múu\níhdyivúré pícyootúne. Múu íñahbémudívú pajtyétsó ténehjɨ ditye iwáájácúne tehdu iíjcyaki.\nPityájcoju ɨ́\nhdénúmeíñe\nMuurá pámeere tsáápiitsa méboohówama meíjcyane mewáájácúmeícyá botsíi máájɨ́\nyúinɨ́\nɨyá muhdú imí\nmeíjcyáiyóne. Á;ánéllii tsá tsaate tsíjtyé hójtsɨ́ pañe meɨ́\ncyáítyuró ɨ́\ncubáhrádu. Tsá tsaate\ntsíjtyedi meɨ́\ncúbáhráítyuróne. Ɨ́\nllure mépɨ́\náábójcatsíiyá pámeemáyé imí meíjcya\ntútávátsójcatsítyúme.\nÁ;rone teene méboohówá íjcyaróné mewáájácútúné nɨ́\njcaúvú muurá tsaate muhdú imí meíjcyáiyódú\níjcyatúmé illure tsaatédí ɨcúbáhrahíjcyáhi. Aane ehdu ditye méénune pámeere mɨ́\namúnáadivuro\nímityúne. Muurá pámeere ííñujɨri íjcyáné mɨ́\namúnaa méijyácunúrá tsaímíyé meíjcyáíyóneri. Tsá\nmúha méhdivu túútaválléítyuró meíhjyuvánee, ɨɨná mecáhcujtsónee, íjcyane. Aame tsá ɨ́\nȈ́\nneri\nmeíllityéítyuróne. Tsá pɨhtójú pañe meíjcyáityuróne. Ehdu meíjcyane pámeere mɨ́\namúnaa imí\nméɨjtsúcunúhi.\nEhdu ímityúné medárɨ́\nȈ́\nvéjcatsííyóné ɨhdétú íjcyáiyóné mééma túkevéjtsojúúne. Muurá tsaate\nímityúné meke méénúhajchíí téénej tééveri tsaímíyé méímíbáchójcatsíhi. Muurá tene ijcyátuca\ntsáijyu máavyéjujte íjcyárómema mémúnáátsójcatsíiyáhi.\nAane mewáájácucáró téénej tééveri pahúllevá iñújɨ́\nȈ́\nne múnáama imí meíjcyáiyáhi. Tsá tsaatéké\nmenéhnílléítyuróne. Muurá pámeere mɨ́\namúnaa ííñújɨri meíjcyame méimíllé tsahdúré imí\nmeíjcyáiyóne.\nMuuráhjáa 'Páné Iñújɨ́\nȈ́\nne Múnáá Pihcyááve' némeiñé pañe tsúúca ɨ́\ntsaavémé muhdú pámeere mɨ́\namúnaa\nwajpíimumáyé walléémú meíjcyame tsahdúré maávyejúúlléjcatsíiyóne. Aame mépɨ́\náábójcatsíiyá\npanéjcuvávú tsahdúré pámeere imí meíjcyaki. Á;áné pityájcoju iñe muhdú mɨ́\namúnáake mepɨ́\náábóíyóné\ntsúúca mééma íjcyáneri méwaajácutsó páhduube cómíñe múnáajpi méboohówama meíjcyane ditye\niávyejúúlléne icyáhcújtso imí iíjcyaki.\nMuuráhjáa 'Páné Iñújɨ́\nȈ́\nne Múnáá Pihcyááve' némeiñé pañe íjcyame néé páhduube cómíñe múnáajpi\nméboohówama, méɨjtsútuma, meíjcyame maávyejúúlléjcatsímyé múhójtsɨ́ pañé meíjcyátuki. Aamée\npítyácójcatsí muhdú mɨ́\namúnáake ɨpɨ́\nááboíñé imí ditye iíjcyaki.\nAane ɨ́\nmɨááné tehdújuco pámeere wáájácúiyóné muhdú túkevéjtsoju néhdu meíjcyame\nmaávyejúúlléjcatsíiyóne.\nAhdícyane 'Páné Iñújɨ́\nȈ́\nne Múnáá Pihcyááve' némeiñé pañe íjcyame néé ténehjɨ néhdu páhduube\nííñújɨri íjcyáné mɨ́\namúnáajpi méíjcyáiyóné méwáábyuta tene íjcyánélliíhye. Á;áneri meljyacunúiyá\nmuhdú tene néhdu meíjcyáíyóneri. Á;hdure tsíjtyeke méúwáábóiyá méiiñújɨ múnaa\níjcyátúróméhjɨmájuco ditye tehdu iíjcyaki. Ehdu imí méíjcyáiyá tsúúca teene mewáájacúmé teenéi\nwáájácutúmé pamévamáye.\nÁ;áné túkevéjtsojúúné íllu nééhií:\n1. Túkevéjtsoju\nPámeere ííñújɨri meíjcyame tsá múhójɨ́\nsɨ́ pañé ɨ́\ncubáhrádú meíjcyáítyuróne. Pámeere tsahdúré imí\nmeíjcyame mewájyújcatsíñe mépɨ́\náábójcatsíiyá tsaatéké éhdɨ́\nȈ́\nválletúmé éhne múu mépañétúéné\nnahbémuma meíjcyadu.\n2. Túkevéjtsoju\nƗ́\nñe íhyaamɨ́\ntú muhdú tene cáátuvádú méíjcyáiyá pamévamáyé memúnaa íjcyátúrómema. Tsahdúré\nmeɨjtsúcunúiyá pamévakéré wajpíímuke, walléémuke, pahdúváré méjpííhañe menéérómeke, pahdúváré\nmeíhjyúvárómeke, muhdú Píívyéébeke cáhcújtsórómeke, tsáijyu múúne tsaate múhdurá"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "a2f6af5b24a3204712224fdc2ef54af1",
            "Index": 1,
            "Label": "2",
            "Size": [
                595.0,
                842.0
            ],
            "Text": "túkevéjtsojtédítyú ɨ́\njtsámeíyómeke, tsííñé iiñújɨ múnaa íjcyárómeke, ɨ́\nhtsútúmeke, ɨ́\ndáátsórómeke,\nmuhdɨ́\nɨ́\nvátsihjɨ́\nvú tsɨ́\nɨ́\nmávámeíyómeke; pámeekéré tsahdúré méɨjtsúcunúiyá tsaatéké éhdɨɨválletúme.\nTéhdure tsá múhdurá meɨjtsúcunúítyuró tsáijyu múúne tsaate túkevéjtsojte múhdurá íiiñújɨ\nmúnáake túkévéjtsórómeke. Tsá ditye ítyaúhbajúúné múhdurá méénúróné pañe íjcyámeke\nmeéhdɨɨválléítyuróne. Tsáné iiñújɨ múnaa tsaaté hójtsɨ́ pañe múhdurá íjcyárómeke tsá\nmeéhdɨɨválléítyuróne. Tsahdúré méɨjtsúcunúiyá iiye túkévéjtsómeíyómema diityéke.\n3. Túkevéjtsoju\nPáhduube imí méíjcyáiyáhi. Á;ámeke tsá múha ɨ́\nɨ́\nnerí meke ipátsáríjcyómeke tútávájtsóítyuróne.\n4. Túkevéjtsoju\nTsá tsaate meke íhyójtsɨ́ pañévú pícyoome ɨ́\ncubáhrádú meíjcyame diityé ɨɨcúve múnaa\nmeíjcyáítyuróne. Tsá muucá mɨ́\namúnáadívú menáhjɨ́\nhénúítyuróne. Eene tsáma ávyeta tsá\nímíllémeítyúne.\n5. Túkevéjtsoju\nTsá tsaatédí meɨ́\ncúbáhráítyuróne. Tsaatéké meúwáábócooca chooco méúwáábóiyáhi. Tsá meméénúítyuró\niyáábeke múu méénudu.\n6. Túkevéjtsoju\nPáhduube mɨ́\namúnáajpi iñe méiiñújɨri ihdyícyátsii meíjcyarómé téhdure méijcyá teene\ntúkevéjtsojúúné pañe. Aame mépiivyété tsaatéké menééne méwáábyuta pámé wáábyutáré tene íjcyane\nmeke ɨpɨ́\nááboki.\n7. Túkevéjtsoju\nTsáné ímibájchoju tsaatémá meméénúcooca tsá tsaatékéré mepɨ́\náábóítyuróne. Pámeemáyé tsahdúré\nímibájchoju méénúmeíiyá muhdú ímichi teene taúhbaju néjɨjtóri.\n8. Túkevéjtsoju\nPámeere mɨ́\namúnáama ímítyúnéhjɨ́ ímibájchoobe ímíbájchóiyá tehdɨ́\nɨ́\nvane diityémá pájtyécooca muhdú\ntaúhbaju néhdu tsaatéké éhdɨɨvállétuubére.\n9. Túkevéjtsoju\nTsá tsaatéké peecútéré meékéévéne mecúvejáánúítyuróne. Téhdure tsá peecútéré tsaatéké\nméiiñújɨtu meíjchívyétsóítyuróne.\n10. Túkevéjtsoju\nTsaate tsíjtyé hallúvú ímítyúnéhjɨ́ ímibájchóóbeke úúbálléijvu dííbye éllevu péémema ímíñeúvúré\nímíbájchóíyoobe muucá éhdɨɨvállétuubére. Á;rónáa ihdyu tsá dibye tsaatékéré pɨ́\náábóítyuróne.\nMéénúíyoobe muhdú teene taúhbaju néhdu tsahdúré pámeemáye.\n11. Túkevéjtsoju\nTsaate tsíjtyé hallúvú imityúné úúbállécooca tsá peecútéré menééítyuro ɨ́\nmɨááné tehdújuco tene\níjcyane. Tujkénú páñetu úúbállémeíiyómé muhdú tene íjcyane imíñeúvú mewáájácuki.\nMuuráhjáa taúhbajúi ímíñeúvú pánéévétúnáa tsaate múhdurá íjcyárómé hallúrí tsá pahdu ɨɨná\níjcyatúne. Á;ijyúu ímityúné méénúomeke tsá ícyooca íjcyáné taúhbaju néjɨjtórí meúwáábóítyuróne.\nMéúwáábóiyá téijyúu íjcyáné taúhbaju néjɨ́\njtóri. Á;rónáa ihdyu ícyooca tsaate ímityúné\nméénúhajchíí botsíi méúwáábóiyá muhdú ícyooca íjcyáné taúhbaju néjɨ́\nijtóri.\n12. Túkevéjtsoju\nTsá tsaatéké ɨ́\nɨ́\nnerí mepátsáríjcyóítyuróne; tsá tsaaté já mepátsáríjcyóítyuróne; tsá tsaate\ntsíjtye éllevu wállóóné waajácúhááimɨ́ meéévéítyuróne; tsá tsaatédítyú néhnijyu mewááóítyuróne.\nEhdu nénéhɨ́ ɨhdétú ijcyáné mééma taúhbajúúné pámé wáábyuta meke tene ityéhmeki.\n13. Túkevéjtsoju\nTsáné iiñújɨri meíjcyame mépiivyété mepééiyóné kiávú méimilléhullévu. Aame méíjcyáiyá kiá\nmeímíllétsihyi.\nMuurá paméváré mépiivyété tsííñé iiñújɨvu mepééiyóne. Aame méóómíiyá méiiñújivu meímíllécoóca.\nAane tsá múha meke tsáhájtsóítyuróne. Muurá mépiivyété mepééne meímílléhajchíí téhulle\nmeíjcyaki."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "c57362b5ac884fa29c0ac9495dd4cd92",
            "Index": 2,
            "Label": "3",
            "Size": [
                595.0,
                842.0
            ],
            "Text": "14. Túkevéjtsoju\nMuurá méiiñújɨri ɨ́\ncúbáhraméí pañe meíjcyáhajchíí mépiivyété mepééiyóné tsííñé iiñújɨvu. Á;áné\niiñújɨ múnaa tsaímíyé meke waatsúcúpéjtsóiyá imí diityémá meíjcyaki. Tsá meke ditye\ncátúhtsópéjtsóítyuróne.\nÁ;rónáa tsáijyu múúne méhdityúré íjcyane ímítyú medárɨ́\nɨ́\nvémeíhijcyámé ihdyu tsá mepíívyetétú\ntsííñé iiñújɨvu mepééiyóne. Awááréjuco íñe muhdú íhyaamɨ́ pañétú tene néhdu meíjcyátúhajchíí\nmuurá tsá mepééítyuróne.\n15. Túkevéjtsoju\nPaméváré mɨ́\namúnaa méijcyá tsáné iiñújɨ múnaa. Aane tsá múha meke nééítyuró tsáné iiñújɨ múnaa\nmeíjcyatúne.\nTéhdure tsá múha meke peecútéré wállóóítyuró tsííñé iiñújɨvu. Téhdure idyé tsá múha meke\nnééjuri tsííñé iiñújɨ múnáajpíyéjuco meíjcyáítyuróne.\n16. Túkevéjtsoju\nPaméváré mɨ́\namúnaa wajpíímumáyé wallémú piivyété ityáábávájcatsíñé iééve úújetétsihvu\niímílléhajchííjyu. Aame tsúúca tsája múnaa íjcyame piivyété ɨ́\ntsɨ́\nɨ́\nmaváne. Á;ánetu tsá múha\ndiityéké tsáhájtsóítyuróne. Tsá muhdú tene néétu muutéhjɨ́ ditye íjcyane, muhdú Píívyéébeke\nditye úraavyéne. Muurá pámeere piivyété tyáábávájcatsíñe. Aane diitye táábávájcatsímyé\navyéjúúlléjcatsíiyá tsahdúre. Téhdure wáágóójcatsíyómé avyéjúúlléjcatsíiyá tsahdúre.\nÁ;ánetu tsá muucá metáúhbáítyuró ditye ityáábávájcatsíki. Caatyé ityáábávájcatsíñé imillémé\npáñetu iiye iímílléhajchíí piivyete ityáábávájcatsíñe.\nMuurá ihdyu páñetu meíjcyájuco teene tsája múnaa meíjcyane. Aame pámeere méijcyá tsahdúré\nmeiinujɨ́ túkevéjtsojɨ́\né túkevéjtsójú pañe.\n17. Túkevéjtsoju\nMuurá pámeere tsáápiitsa méijcyátsɨ́\nhjɨma méijcyáiyá meímílléhajchííjyu. Téhdure tsaaté múnaa\niliñújɨma íjcyáiyá iímílléhajchííjyu. Aane tsá múha tsáhájtsóítyuróne.\nAane tsá peecútéré múhdityú íijcyátsíí múha dójtúcúítyuróne.\n18. Túkevéjtsoju\nPámeere mɨ́\namúnaa mépiivyété muhdú meɨ́\njtsámeídyú meíjcyáiyóne, kéjɨjtórí Píívyéébeke\nmeúráávyéiyóne. Téhdure mépiivyété tsájɨjtótú tsɨ́\njɨjtóvú mepájɨ́\nyéiyóné muhdú meímillédu. Aame\nidyé mépiivyété ɨɨná meɨ́\njtsámeíñeri, ɨɨná mecáhcújtsóneri meíhjyúváiyóné mééréétsihvu. Téhdure\nmépiivyété medóbéévétsihvu tsíjtyeke meúwáábóné keená eúráávyejɨ́\njto.\n19. Túkevéjtsoju\nPámeere mépiivyété ɨ́\nɨ́\nná meɨ́\njtsámeíñé meíjyújcaáyóiyóné tsijtye iwáájácuki. Aane muhdú\nmeɨ́\njtsámeíñé meíhjyúváné hallútú tsá múha meke tsárííléítyuróne. Muurá mépiivyété panéváré\nmewáájane. Téhdure mépiivyété muhdú tsíjtyé ɨ́\njtsaméí íjcyane mewáájacúné waajácúhaamɨ́\nné\nmeéévénej tééveri. Muurá idyé mépiivyété ɨ́\nɨ́\nná meɨ́\njtsámeíñé mecáátunúne, meúwaabóne. Aane\npáneere mépiivyété ihdyícyáhullévú tsííñé iñújɨɨnévú metsújaúcúne. Ɨ́\nñehjɨ páneere mépiivyété\nmeméénune mecáátúnúneri, meíhjyúváneri, panévaríyé muhdú meímillédu. Á;áné hallútú tsá múha\nmeke ɨɨná nééítyuróne.\n20. Túkevéjtsoju\nPámeere mépiivyété tsatsíhvú medóbeevéné mepítyácójcatsíki. Téhdure mépiivyété tsáha múnaa\ntsáné wákimyei meenuhá pañévú meúcaavéne.\nÁ;rónáa ihdyu tsá múha meke ávyeta táúhbáítyuró tsáha múnáajpi meíjcyaki.\n21. Túkevéjtsoju\nPámeere mépiivyéterá méiiñújɨ́ túkevéjtsojɨ́\ne íjcyáha múnáá pañévú meúcáávéiyóne. Meere\nmeúcaavéné mepíívyetétúhajchíí tsíjtyeke meméménúmeke méwáállóóiyá mécápayóóve.\nMuurá paméváré mépiivyéterá méiiñújɨ́ túkevéjtsojte níwáávéné wákimyéiháñé meméénúiyóne.\nMuurá pámeere mɨ́\namúnaáré mémenúmé tsáné iiñújɨ́ túkevéjtsojte ijcyáhi. Teene meenúmé caatyéké\nityújkevééllémeke téévéneúvúré imyéménúneri. Aane tsá tsaatéré píívyetétú teene imyééñune.\nMuurá pámeere mépiivyété memémenúne. Á;rónáa tsá múha meke táúhbáítyuró tsaate\nmetújkevééllétúmeke meméménuki. Meere páñetu caatyé meɨ́\njtsúcunúmeke mémeménúiyáhi. Téhdure idyé\nmémeménúiyá tsaatéké muhdú meímílléjɨ́\njtori. Á;rónáa ihdyu ímíñeúvú tene íjcyáiyódú"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "1d165c1ab8634670f276ea503cb2c40f",
            "Index": 3,
            "Label": "4",
            "Size": [
                595.0,
                842.0
            ],
            "Text": "méméénúiyáhi.\n22. Túkevéjtsoju\nPámeere méhdi íjcyáiyóné ɨ́\nɨ́\nne tájpi meíjcyane. Á;nejcútú méiiñújɨ́ avyéjujte meke pɨ́\náábóiyá\nipíívyetédúneri. Téhdure tsíñéhjɨ́ iñújɨɨne múnaa dsɨ́\nɨ́\ndsɨvámé meke pɨ́\náábóiyá ɨ́\nɨ́\nne tájpi\nmeíjcyáiyóné meíjcyátsótúmeke. Aame ɨ́\nɨ́\nná meke pɨ́\nhtotúmé tsúúca imí mepánéévémedi tsá múha méhdi\núúhɨ́\nvatéítyuróne. Ehdu méíjcyáiyá imí memúnáama meíjcyame meúráávye méɨhdé múnáaúvúu\núráávyehíjcyánetu kéjɨtójɨ́ imí meɨ́\njtsúcunújɨjtójɨ.\n23. Túkevéjtsoju\nPámeere mépiivyété méwákimyéima meíjcyáiyóne. Á;rónáa idyé tsá tééneri ávyétá ɨcúbáhraméí\nmeméénúítyuróne. Aane teene wákimyéí túkévejtsómé tsaímíyé meke túkévéjtsóiyáhi. Á;ánetu\ntsáijyu múúne tsaate íwákimyéima íjcyátúhajchíí paméváré mepɨ́\náábóiyá téhdure íwákimyéima ditye\niíjcyaki.\nPámeere mépiivyété tsahdúré meújcúiyóné méwákimyéi áhdó muhdú mewákímyeíñé tujkévevu.\nPámeere wákimyéi múnaa ɨɨná íwákímyeíñe áhdó újcúiyá tééne tájpí ɨ́\nɨ́\nsɨ́\nmema imí íjcyame\niávyejúúllémeíki. Aane tsáijyu múúne tsaaté wákimyéi áhdó úújetétúhajchíí tsɨ́\njɨjtóriyéjuco\ndiityéké tene ahdómeíiyóné tsijtye diityéké pɨ́\náábóneri.\nPámeere wákimyéi múnaa piivyété idyóbéévéne ipityácójcatsíiyóné muhdú iwákimyéí tsíñéhjɨma\níjcyane iímíbáávyétsoki.\n24. Túkevéjtsoju\nPámeere mépiivyété méwákimyéityúi tsárahja mewáyééévéiyóne. Aane tsá méwákimyéí\nmepátyéévétsóítyuróne. Eevéríyé méwákímyeíiyáhi. Muurá téénéllii ijcyáné téénetu\nmewáyééévehíjcyárahjɨ. Á;rójcoojɨ́\njɨ áhdó méújcúiyá téjcoojɨ́\njɨ́ mewákímyeítyúrónáaáca.\n25. Túkevéjtsoju\nPámeere mépiivyété tsaímíyé meíjcyáiyóné méétsɨ́\nɨ́\nmema. Aame mehjáháñema meíjcyámedítyú tsá\nmajcho, wájyamu, tsíñehjɨ ɨ́\nɨ́\nne tájpí meíjcyáiyóné pɨ́\nhtóítyuróne. Mechémécooca métáábímyéiyáhi.\nIjcyáné tsíñehjɨ téhdure imí meke pɨ́\náábóíyonéhjɨ. Á;nejcúhjɨtu mépɨ́\náábójcatsíiyá imí tsaméhjɨ́\nmeíjcyaki. Tsaate íwákimyéima íjcyátúmeke mépɨ́\náábóiyá ditye téhdure íwákimyéima iíjcyaki.\nTéhdure kéémemu, pííbájyujte tsijtye ɨ́\ndátsó nééme iwákímyeíiyóné píívyetétúmeke mépɨ́\náábóiyáhi.\nTéhdure idyé walléémú éévájtema tsɨɨniéwuúmuke tsaímíyé météhméiyá imí ditye iíjcyaki. Tsá\napáámyéré imí ityáábávájcatsíñe tsɨ́\nɨ́\nmáváméj tsɨ́\nɨ́\nmeke metéhméítyuróne. Téhdure imí\ntáábávájcatsítyúróméj tsɨ́\nɨ́\nmeke tsaímíyé météhméiyáhi.\n26. Túkevéjtsoju\nPámeere mépiivyété waajácúhaamɨ́\né mɨ́\nɨ́\ntéiyóne. Tsá tsɨɨme waajácúhaamɨ́\nné ɨ́\nɨ́\ntetúmé íjcyáítyuróne.\nImíllémeiñé pámeere tsɨɨme waajácúhaamɨ́\nné ɨ́\nɨ́\ntéiyóne. Aane tsá áhdómeítyúne. Téhdure pámeere\nmépiivyété éhnííñevújuco íjcyáné uwáábovu meúcáávéiyóné méwákimyéima meíjcyaki. Tsá tsaaté\nwáábyutáré tene íjcyáítyuróne.\nPáneere uwáábó ijcyá méwáábyuta meke tene wájácúúvetsómé pamévakéré maávyejúúlleki. Aame tsá\nmeéhdɨɨválléítyuró tsííñé iiñújɨ múnaa, tsíjyúhjɨri íhjyuvámee, Píívyéébé icyánéjcú pahdúváré\núráávyerómee, íjcyámeke. Á;ánej tééveri 'Páné Iñújɨ́\nɨ́\nne Múnáá Pihcyááve' némeímyé túkevéjtsoju\nnéhdu páhduube cómíñe múnáajpi imí iíjcyaki.\nMuurá pámeere mépiivyété méétsɨ́\nɨ́\nmeke keená imí meɨ́\njtsúcunúné ditye áábohíjcyátsihvu\nmeúácóiyóne.\n27. Túkevéjtsoju\nPámeere mépiivyété muhdúhjáa meɨhdé múnáaúvú icyahíjcyánetu imí meɨ́\njtsúcunújɨtójɨ́\nmeúráávyéiyóné majtsíháñe, nuutáháñema tsíñehjɨ imí nénehjɨ. Á;néhjɨtu tsá múha meke píívyetétú\nibóíjcyúiyóne. Téhdure tsíñehjɨ éhniíñevu mépiivyété mewáájácúiyóné méicyánéjcúene\níjcyátúronéhjɨ keená meke pɨ́\nááboiyonéhjɨ́ mewáájácuki.\nPámeere mépiivyété meméénúiyóné tsane, mecáátúnúiyóné tsáné ɨ́\njtsaméi. Á;néhjɨ́ hallúvú ímichi\nteene méénume dsɨɨdstváiyáhi. Tsá tene ímíllémeítyú tsane meméénune tsijtye iékéévéné hallúvú\ndsɨɨkɨ́\nstváiyóne.\n28. Túkevéjtsoju\nPámeere tsíñéhjɨ́ iñújɨ́\nɨ́\nñe múnáama mépiivyété meíjcyáiyóné túkevéjtsójú pañe imí meíjcyaki.\nÁ;ánélliihyée muurá páhduube panévá iñújɨ́\nɨ́\nne múnáajpi idyóbéévéne meenú túkevéjtsoju. Aane\ntútávájtsóíyóné taúhbaju muurá tsá íjcyatúne. Ehdu ijcyáiyóné muhdú íhyaamɨ́ pañétú tene néhduú."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "52914c7dc7ef471c924da9cb257d479d",
            "Index": 4,
            "Label": "5",
            "Size": [
                595.0,
                842.0
            ],
            "Text": "29. Túkevéjtsoju\nPámeere máhallúrí teene memúnáama imí meíjcyánetu meke pɨ́\naabóné meméénúiyóne. Á;ánetu\nméwaajácúiyá ɨ́\nmɨ́\nááné tsúúca mewájácuuvéjucóómé imí mepáneevéne.\nÁ;ánéllii tsúúca ijcyáné mééma panévatúré meke túkévéjtsóíyóné taúhbajúúné pámeere tsahdúré imí\nmeíjcyaki. Aame tsá metútávátsójcatsíítyuróne. Pámeere pátsáricyójcatsítyúmé meíjcyáiyá\ntsahdúré imí meíjcyaki. Tsá múha píivyetétú iímillédú meke idyárɨ́\nɨ́\nvéiyóné tehdu múhójtsɨ́ pañé\nmeíjcyámekéjɨ́\nɨ́\nvari.\nMuuráhjáa iñe túkevéjtsojúúné néhdu tsaímíyé méíjcyáiyáhi. Aane tsá múha tsíhdyúréjtsóítyuró\n'Páné Iñújɨ́\nɨ́\nne Múnáá Pihcyááve' némeiñé pañée íjcyame méénúné túkevéjtsojúúne.\n30. Túkevéjtsoju\nPáneere iñe íhyaarnɨ́ pañe ijcyáné túkevéjtsoju méénúmeíñé tsá múha tsíñejcúvúré illéébóne\niímillédú tsaatéké dárɨ́\nɨ́\nvéityuróne. Tsáijyu múúne tsaápi, tsaáte, méiiñújɨ́ túkevéjtsojte\nijcyarómé tsá tehdu méénúítyuróne."
        }
    }
}

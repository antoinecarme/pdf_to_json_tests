{
    "MetaData": {
        "Author": null,
        "Creation_Date": 1581467176,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e6b27a4ade4fef1e15e101113d8157bc",
            "Index": 0,
            "Label": "1",
            "Size": [
                595.0,
                842.0
            ],
            "Text": "Muhdú pámeere páné iiñújɨri ijcyáné mɨ́\namúnaa meíjcyáiyóne\nTujkénúeju\nƗ́\nhyaamtɨ́ pañétú caatúváné páné iñújɨ́\nȈ́\nne múnáadítyúu tsaate tsatsíhvú\nidyóbéévéne muhdú mɨ́\namúnaa meijcyáiyóné pityácójcatsíñe.\nDitsiééberédípye 10-ri 1948 íjcyáné pijcyábari tsaate páné iñújɨ́\nȈ́\nné\ntúkevéjtsojtédítyú píhcyaavé ipítyácójcatsí muhdú mɨ́\namúnaa meíjcyáiyóne.\nÁ;áné dobéévé \"Naciones Unidas\" néémeé. Aaméhjáa téijyu caatúnú 30-neva\nmɨ́\namúnaa maávyejúúlléíyonéhjɨ. Aanéhjáa imí ɨɨ́\njtsúcunúnéllii nééme\nténehjɨ páné iñújɨ́\nȈ́\nne múnáake iúúbállémeíki. Téhduréhjáa nééme ténehjɨ\ncáátúnúmeíháámɨ́ pahúllevávú pámehdívúré itsújááve téhaamɨ ditye\npatsɨ́\nhjɨvávúré iééveki.\nÁ;áné boonétúhjáa iñe méiiñújɨ́ túkevéjtsojte téhdure ipíhcyáávéne néé\npáneere 30-neváa cáátúnúmeíñé muhdú néhdu meíjcyáiyóné méiiñújɨ́\nri.\nAane ténehjɨ méwáábyuta ijcyáhi. Á;nehjɨ múu ímíñeúvú iwáájácúne tehdu\nijcyáhi. Aane tsá múu íhdyivúré pícyootúne. Múu íñahbémudívú pajtyétsó\nténehjɨ ditye iwáájácúne tehdu iíjcyaki.\nPityájcoju ɨ́\nhdénúmeíñe\nMuurá pámeere tsáápiitsa méboohówama meíjcyane mewáájácúmeícyá botsíi\nmáájɨ́\nyúinɨ́\nɨyá muhdú imí meíjcyáiyóne. Á;ánéllii tsá tsaate tsíjtyé\nhójtsɨ́ pañe meɨ́\ncyáítyuró ɨ́\ncubáhrádu. Tsá tsaate tsíjtyedi\nmeɨ́\ncúbáhráítyuróne. Ɨ́\nllure mépɨ́\náábójcatsíiyá pámeemáyé imí meíjcya\ntútávátsójcatsítyúme.\nÁ;rone teene méboohówá íjcyaróné mewáájácútúné nɨ́\njcaúvú muurá tsaate\nmuhdú imí meíjcyáiyódú íjcyatúmé illure tsaatédí ɨcúbáhrahíjcyáhi. Aane\nehdu ditye méénune pámeere mɨ́\namúnáadivuro ímityúne. Muurá pámeere\nííñujɨri íjcyáné mɨ́\namúnaa méijyácunúrá tsaímíyé meíjcyáíyóneri. Tsá múha\nméhdivu túútaválléítyuró meíhjyuvánee, ɨɨná mecáhcujtsónee, íjcyane.\nAame tsá ɨ́\nȈ́\nneri meíllityéítyuróne. Tsá pɨhtójú pañe meíjcyáityuróne.\nEhdu meíjcyane pámeere mɨ́\namúnaa imí méɨjtsúcunúhi.\nEhdu ímityúné medárɨ́\nȈ́\nvéjcatsííyóné ɨhdétú íjcyáiyóné mééma\ntúkevéjtsojúúne. Muurá tsaate ímityúné meke méénúhajchíí téénej tééveri\ntsaímíyé méímíbáchójcatsíhi. Muurá tene ijcyátuca tsáijyu máavyéjujte\níjcyárómema mémúnáátsójcatsíiyáhi.\nAane mewáájácucáró téénej tééveri pahúllevá iñújɨ́\nȈ́\nne múnáama imí\nmeíjcyáiyáhi. Tsá tsaatéké menéhnílléítyuróne. Muurá pámeere mɨ́\namúnaa\nííñújɨri meíjcyame méimíllé tsahdúré imí meíjcyáiyóne.\nMuuráhjáa 'Páné Iñújɨ́\nȈ́\nne Múnáá Pihcyááve' némeiñé pañe tsúúca ɨ́\ntsaavémé\nmuhdú pámeere mɨ́\namúnaa wajpíimumáyé walléémú meíjcyame tsahdúré\nmaávyejúúlléjcatsíiyóne. Aame mépɨ́\náábójcatsíiyá panéjcuvávú tsahdúré\npámeere imí meíjcyaki. Á;áné pityájcoju iñe muhdú mɨ́\namúnáake\nmepɨ́\náábóíyóné tsúúca mééma íjcyáneri méwaajácutsó páhduube cómíñe\nmúnáajpi méboohówama meíjcyane ditye iávyejúúlléne icyáhcújtso imí\niíjcyaki."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "75c35c6c7157237e43eed78734a5bb83",
            "Index": 1,
            "Label": "2",
            "Size": [
                595.0,
                842.0
            ],
            "Text": "Muuráhjáa 'Páné Iñújɨ́\nȈ́\nne Múnáá Pihcyááve' némeiñé pañe íjcyame néé\npáhduube cómíñe múnáajpi méboohówama, méɨjtsútuma, meíjcyame\nmaávyejúúlléjcatsímyé múhójtsɨ́ pañé meíjcyátuki. Aamée pítyácójcatsí\nmuhdú mɨ́\namúnáake ɨpɨ́\nááboíñé imí ditye iíjcyaki.\nAane ɨ́\nmɨááné tehdújuco pámeere wáájácúiyóné muhdú túkevéjtsoju néhdu\nmeíjcyame maávyejúúlléjcatsíiyóne.\nAhdícyane 'Páné Iñújɨ́\nȈ́\nne Múnáá Pihcyááve' némeiñé pañe íjcyame néé\nténehjɨ néhdu páhduube ííñújɨri íjcyáné mɨ́\namúnáajpi méíjcyáiyóné\nméwáábyuta tene íjcyánélliíhye. Á;áneri meljyacunúiyá muhdú tene néhdu\nmeíjcyáíyóneri. Á;hdure tsíjtyeke méúwáábóiyá méiiñújɨ múnaa\níjcyátúróméhjɨmájuco ditye tehdu iíjcyaki. Ehdu imí méíjcyáiyá tsúúca\nteene mewáájacúmé teenéi wáájácutúmé pamévamáye.\nÁ;áné túkevéjtsojúúné íllu nééhií:\n1. Túkevéjtsoju\nPámeere ííñújɨri meíjcyame tsá múhójɨ́\nsɨ́ pañé ɨ́\ncubáhrádú meíjcyáítyuróne.\nPámeere tsahdúré imí meíjcyame mewájyújcatsíñe mépɨ́\náábójcatsíiyá\ntsaatéké éhdɨ́\nȈ́\nválletúmé éhne múu mépañétúéné nahbémuma meíjcyadu.\n2. Túkevéjtsoju\nƗ́\nñe íhyaamɨ́\ntú muhdú tene cáátuvádú méíjcyáiyá pamévamáyé memúnaa\níjcyátúrómema. Tsahdúré meɨjtsúcunúiyá pamévakéré wajpíímuke,\nwalléémuke, pahdúváré méjpííhañe menéérómeke, pahdúváré meíhjyúvárómeke,\nmuhdú Píívyéébeke cáhcújtsórómeke, tsáijyu múúne tsaate múhdurá\ntúkevéjtsojtédítyú ɨ́\njtsámeíyómeke, tsííñé iiñújɨ múnaa íjcyárómeke,\nɨ́\nhtsútúmeke, ɨ́\ndáátsórómeke, muhdɨ́\nɨ́\nvátsihjɨ́\nvú tsɨ́\nɨ́\nmávámeíyómeke;\npámeekéré tsahdúré méɨjtsúcunúiyá tsaatéké éhdɨɨválletúme.\nTéhdure tsá múhdurá meɨjtsúcunúítyuró tsáijyu múúne tsaate túkevéjtsojte\nmúhdurá íiiñújɨ múnáake túkévéjtsórómeke. Tsá ditye ítyaúhbajúúné\nmúhdurá méénúróné pañe íjcyámeke meéhdɨɨválléítyuróne. Tsáné iiñújɨ\nmúnaa tsaaté hójtsɨ́ pañe múhdurá íjcyárómeke tsá meéhdɨɨválléítyuróne.\nTsahdúré méɨjtsúcunúiyá iiye túkévéjtsómeíyómema diityéke.\n3. Túkevéjtsoju\nPáhduube imí méíjcyáiyáhi. Á;ámeke tsá múha ɨ́\nɨ́\nnerí meke ipátsáríjcyómeke\ntútávájtsóítyuróne.\n4. Túkevéjtsoju\nTsá tsaate meke íhyójtsɨ́ pañévú pícyoome ɨ́\ncubáhrádú meíjcyame diityé\nɨɨcúve múnaa meíjcyáítyuróne. Tsá muucá mɨ́\namúnáadívú\nmenáhjɨ́\nhénúítyuróne. Eene tsáma ávyeta tsá ímíllémeítyúne.\n5. Túkevéjtsoju\nTsá tsaatédí meɨ́\ncúbáhráítyuróne. Tsaatéké meúwáábócooca chooco\nméúwáábóiyáhi. Tsá meméénúítyuró iyáábeke múu méénudu.\n6. Túkevéjtsoju"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "663328a378c123240f7fb1ee7ce65601",
            "Index": 2,
            "Label": "3",
            "Size": [
                595.0,
                842.0
            ],
            "Text": "Páhduube mɨ́\namúnáajpi iñe méiiñújɨri ihdyícyátsii meíjcyarómé téhdure\nméijcyá teene túkevéjtsojúúné pañe. Aame mépiivyété tsaatéké menééne\nméwáábyuta pámé wáábyutáré tene íjcyane meke ɨpɨ́\nááboki.\n7. Túkevéjtsoju\nTsáné ímibájchoju tsaatémá meméénúcooca tsá tsaatékéré mepɨ́\náábóítyuróne.\nPámeemáyé tsahdúré ímibájchoju méénúmeíiyá muhdú ímichi teene taúhbaju\nnéjɨjtóri.\n8. Túkevéjtsoju\nPámeere mɨ́\namúnáama ímítyúnéhjɨ́ ímibájchoobe ímíbájchóiyá tehdɨ́\nɨ́\nvane\ndiityémá pájtyécooca muhdú taúhbaju néhdu tsaatéké éhdɨɨvállétuubére.\n9. Túkevéjtsoju\nTsá tsaatéké peecútéré meékéévéne mecúvejáánúítyuróne. Téhdure tsá\npeecútéré tsaatéké méiiñújɨtu meíjchívyétsóítyuróne.\n10. Túkevéjtsoju\nTsaate tsíjtyé hallúvú ímítyúnéhjɨ́ ímibájchóóbeke úúbálléijvu dííbye\néllevu péémema ímíñeúvúré ímíbájchóíyoobe muucá éhdɨɨvállétuubére.\nÁ;rónáa ihdyu tsá dibye tsaatékéré pɨ́\náábóítyuróne. Méénúíyoobe muhdú\nteene taúhbaju néhdu tsahdúré pámeemáye.\n11. Túkevéjtsoju\nTsaate tsíjtyé hallúvú imityúné úúbállécooca tsá peecútéré menééítyuro\nɨ́\nmɨááné tehdújuco tene íjcyane. Tujkénú páñetu úúbállémeíiyómé muhdú\ntene íjcyane imíñeúvú mewáájácuki.\nMuuráhjáa taúhbajúi ímíñeúvú pánéévétúnáa tsaate múhdurá íjcyárómé\nhallúrí tsá pahdu ɨɨná íjcyatúne. Á;ijyúu ímityúné méénúomeke tsá\nícyooca íjcyáné taúhbaju néjɨjtórí meúwáábóítyuróne. Méúwáábóiyá téijyúu\níjcyáné taúhbaju néjɨ́\njtóri. Á;rónáa ihdyu ícyooca tsaate ímityúné\nméénúhajchíí botsíi méúwáábóiyá muhdú ícyooca íjcyáné taúhbaju\nnéjɨ́\nijtóri.\n12. Túkevéjtsoju\nTsá tsaatéké ɨ́\nɨ́\nnerí mepátsáríjcyóítyuróne; tsá tsaaté já\nmepátsáríjcyóítyuróne; tsá tsaate tsíjtye éllevu wállóóné waajácúhááimɨ́\nmeéévéítyuróne; tsá tsaatédítyú néhnijyu mewááóítyuróne. Ehdu nénéhɨ́\nɨhdétú ijcyáné mééma taúhbajúúné pámé wáábyuta meke tene ityéhmeki.\n13. Túkevéjtsoju\nTsáné iiñújɨri meíjcyame mépiivyété mepééiyóné kiávú méimilléhullévu.\nAame méíjcyáiyá kiá meímíllétsihyi.\nMuurá paméváré mépiivyété tsííñé iiñújɨvu mepééiyóne. Aame méóómíiyá\nméiiñújivu meímíllécoóca. Aane tsá múha meke tsáhájtsóítyuróne. Muurá\nmépiivyété mepééne meímílléhajchíí téhulle meíjcyaki.\n14. Túkevéjtsoju"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c97526136fd169678eecf53b898878ce",
            "Index": 3,
            "Label": "4",
            "Size": [
                595.0,
                842.0
            ],
            "Text": "Muurá méiiñújɨri ɨ́\ncúbáhraméí pañe meíjcyáhajchíí mépiivyété mepééiyóné\ntsííñé iiñújɨvu. Á;áné iiñújɨ múnaa tsaímíyé meke waatsúcúpéjtsóiyá imí\ndiityémá meíjcyaki. Tsá meke ditye cátúhtsópéjtsóítyuróne.\nÁ;rónáa tsáijyu múúne méhdityúré íjcyane ímítyú medárɨ́\nɨ́\nvémeíhijcyámé\nihdyu tsá mepíívyetétú tsííñé iiñújɨvu mepééiyóne. Awááréjuco íñe muhdú\níhyaamɨ́ pañétú tene néhdu meíjcyátúhajchíí muurá tsá mepééítyuróne.\n15. Túkevéjtsoju\nPaméváré mɨ́\namúnaa méijcyá tsáné iiñújɨ múnaa. Aane tsá múha meke\nnééítyuró tsáné iiñújɨ múnaa meíjcyatúne.\nTéhdure tsá múha meke peecútéré wállóóítyuró tsííñé iiñújɨvu. Téhdure\nidyé tsá múha meke nééjuri tsííñé iiñújɨ múnáajpíyéjuco meíjcyáítyuróne.\n16. Túkevéjtsoju\nPaméváré mɨ́\namúnaa wajpíímumáyé wallémú piivyété ityáábávájcatsíñé iééve\núújetétsihvu iímílléhajchííjyu. Aame tsúúca tsája múnaa íjcyame piivyété\nɨ́\ntsɨ́\nɨ́\nmaváne. Á;ánetu tsá múha diityéké tsáhájtsóítyuróne. Tsá muhdú tene\nnéétu muutéhjɨ́ ditye íjcyane, muhdú Píívyéébeke ditye úraavyéne. Muurá\npámeere piivyété tyáábávájcatsíñe. Aane diitye táábávájcatsímyé\navyéjúúlléjcatsíiyá tsahdúre. Téhdure wáágóójcatsíyómé\navyéjúúlléjcatsíiyá tsahdúre.\nÁ;ánetu tsá muucá metáúhbáítyuró ditye ityáábávájcatsíki. Caatyé\nityáábávájcatsíñé imillémé páñetu iiye iímílléhajchíí piivyete\nityáábávájcatsíñe.\nMuurá ihdyu páñetu meíjcyájuco teene tsája múnaa meíjcyane. Aame pámeere\nméijcyá tsahdúré meiinujɨ́ túkevéjtsojɨ́\né túkevéjtsójú pañe.\n17. Túkevéjtsoju\nMuurá pámeere tsáápiitsa méijcyátsɨ́\nhjɨma méijcyáiyá meímílléhajchííjyu.\nTéhdure tsaaté múnaa iliñújɨma íjcyáiyá iímílléhajchííjyu. Aane tsá múha\ntsáhájtsóítyuróne.\nAane tsá peecútéré múhdityú íijcyátsíí múha dójtúcúítyuróne.\n18. Túkevéjtsoju\nPámeere mɨ́\namúnaa mépiivyété muhdú meɨ́\njtsámeídyú meíjcyáiyóne, kéjɨjtórí\nPíívyéébeke meúráávyéiyóne. Téhdure mépiivyété tsájɨjtótú tsɨ́\njɨjtóvú\nmepájɨ́\nyéiyóné muhdú meímillédu. Aame idyé mépiivyété ɨɨná\nmeɨ́\njtsámeíñeri, ɨɨná mecáhcújtsóneri meíhjyúváiyóné mééréétsihvu.\nTéhdure mépiivyété medóbéévétsihvu tsíjtyeke meúwáábóné keená\neúráávyejɨ́\njto.\n19. Túkevéjtsoju\nPámeere mépiivyété ɨ́\nɨ́\nná meɨ́\njtsámeíñé meíjyújcaáyóiyóné tsijtye\niwáájácuki. Aane muhdú meɨ́\njtsámeíñé meíhjyúváné hallútú tsá múha meke\ntsárííléítyuróne. Muurá mépiivyété panéváré mewáájane. Téhdure\nmépiivyété muhdú tsíjtyé ɨ́\njtsaméí íjcyane mewáájacúné waajácúhaamɨ́\nné"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "75f85a5857776fa9a2677f30283f37e9",
            "Index": 4,
            "Label": "5",
            "Size": [
                595.0,
                842.0
            ],
            "Text": "meéévénej tééveri. Muurá idyé mépiivyété ɨ́\nɨ́\nná meɨ́\njtsámeíñé mecáátunúne,\nmeúwaabóne. Aane páneere mépiivyété ihdyícyáhullévú tsííñé iñújɨɨnévú\nmetsújaúcúne. Ɨ́\nñehjɨ páneere mépiivyété meméénune mecáátúnúneri,\nmeíhjyúváneri, panévaríyé muhdú meímillédu. Á;áné hallútú tsá múha meke\nɨɨná nééítyuróne.\n20. Túkevéjtsoju\nPámeere mépiivyété tsatsíhvú medóbeevéné mepítyácójcatsíki. Téhdure\nmépiivyété tsáha múnaa tsáné wákimyei meenuhá pañévú meúcaavéne.\nÁ;rónáa ihdyu tsá múha meke ávyeta táúhbáítyuró tsáha múnáajpi\nmeíjcyaki.\n21. Túkevéjtsoju\nPámeere mépiivyéterá méiiñújɨ́ túkevéjtsojɨ́\ne íjcyáha múnáá pañévú\nmeúcáávéiyóne. Meere meúcaavéné mepíívyetétúhajchíí tsíjtyeke\nmeméménúmeke méwáállóóiyá mécápayóóve.\nMuurá paméváré mépiivyéterá méiiñújɨ́ túkevéjtsojte níwáávéné\nwákimyéiháñé meméénúiyóne.\nMuurá pámeere mɨ́\namúnaáré mémenúmé tsáné iiñújɨ́ túkevéjtsojte ijcyáhi.\nTeene meenúmé caatyéké ityújkevééllémeke téévéneúvúré imyéménúneri. Aane\ntsá tsaatéré píívyetétú teene imyééñune. Muurá pámeere mépiivyété\nmemémenúne. Á;rónáa tsá múha meke táúhbáítyuró tsaate\nmetújkevééllétúmeke meméménuki. Meere páñetu caatyé meɨ́\njtsúcunúmeke\nmémeménúiyáhi. Téhdure idyé mémeménúiyá tsaatéké muhdú meímílléjɨ́\njtori.\nÁ;rónáa ihdyu ímíñeúvú tene íjcyáiyódú méméénúiyáhi.\n22. Túkevéjtsoju\nPámeere méhdi íjcyáiyóné ɨ́\nɨ́\nne tájpi meíjcyane. Á;nejcútú méiiñújɨ́\navyéjujte meke pɨ́\náábóiyá ipíívyetédúneri. Téhdure tsíñéhjɨ́ iñújɨɨne\nmúnaa dsɨ́\nɨ́\ndsɨvámé meke pɨ́\náábóiyá ɨ́\nɨ́\nne tájpi meíjcyáiyóné\nmeíjcyátsótúmeke. Aame ɨ́\nɨ́\nná meke pɨ́\nhtotúmé tsúúca imí mepánéévémedi tsá\nmúha méhdi úúhɨ́\nvatéítyuróne. Ehdu méíjcyáiyá imí memúnáama meíjcyame\nmeúráávye méɨhdé múnáaúvúu úráávyehíjcyánetu kéjɨtójɨ́ imí\nmeɨ́\njtsúcunújɨjtójɨ.\n23. Túkevéjtsoju\nPámeere mépiivyété méwákimyéima meíjcyáiyóne. Á;rónáa idyé tsá tééneri\návyétá ɨcúbáhraméí meméénúítyuróne. Aane teene wákimyéí túkévejtsómé\ntsaímíyé meke túkévéjtsóiyáhi. Á;ánetu tsáijyu múúne tsaate íwákimyéima\níjcyátúhajchíí paméváré mepɨ́\náábóiyá téhdure íwákimyéima ditye iíjcyaki.\nPámeere mépiivyété tsahdúré meújcúiyóné méwákimyéi áhdó muhdú\nmewákímyeíñé tujkévevu.\nPámeere wákimyéi múnaa ɨɨná íwákímyeíñe áhdó újcúiyá tééne tájpí\nɨ́\nɨ́\nsɨ́\nmema imí íjcyame iávyejúúllémeíki. Aane tsáijyu múúne tsaaté\nwákimyéi áhdó úújetétúhajchíí tsɨ́\njɨjtóriyéjuco diityéké tene\nahdómeíiyóné tsijtye diityéké pɨ́\náábóneri."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ac96cde0da114d93b8e8a6126e99a69b",
            "Index": 5,
            "Label": "6",
            "Size": [
                595.0,
                842.0
            ],
            "Text": "Pámeere wákimyéi múnaa piivyété idyóbéévéne ipityácójcatsíiyóné muhdú\niwákimyéí tsíñéhjɨma íjcyane iímíbáávyétsoki.\n24. Túkevéjtsoju\nPámeere mépiivyété méwákimyéityúi tsárahja mewáyééévéiyóne. Aane tsá\nméwákimyéí mepátyéévétsóítyuróne. Eevéríyé méwákímyeíiyáhi. Muurá\ntéénéllii ijcyáné téénetu mewáyééévehíjcyárahjɨ. Á;rójcoojɨ́\njɨ áhdó\nméújcúiyá téjcoojɨ́\njɨ́ mewákímyeítyúrónáaáca.\n25. Túkevéjtsoju\nPámeere mépiivyété tsaímíyé meíjcyáiyóné méétsɨ́\nɨ́\nmema. Aame mehjáháñema\nmeíjcyámedítyú tsá majcho, wájyamu, tsíñehjɨ ɨ́\nɨ́\nne tájpí meíjcyáiyóné\npɨ́\nhtóítyuróne. Mechémécooca métáábímyéiyáhi. Ijcyáné tsíñehjɨ téhdure\nimí meke pɨ́\náábóíyonéhjɨ. Á;nejcúhjɨtu mépɨ́\náábójcatsíiyá imí tsaméhjɨ́\nmeíjcyaki. Tsaate íwákimyéima íjcyátúmeke mépɨ́\náábóiyá ditye téhdure\níwákimyéima iíjcyaki. Téhdure kéémemu, pííbájyujte tsijtye ɨ́\ndátsó nééme\niwákímyeíiyóné píívyetétúmeke mépɨ́\náábóiyáhi.\nTéhdure idyé walléémú éévájtema tsɨɨniéwuúmuke tsaímíyé météhméiyá imí\nditye iíjcyaki. Tsá apáámyéré imí ityáábávájcatsíñe tsɨ́\nɨ́\nmáváméj tsɨ́\nɨ́\nmeke\nmetéhméítyuróne. Téhdure imí táábávájcatsítyúróméj tsɨ́\nɨ́\nmeke tsaímíyé\nmétéhméiyáhi.\n26. Túkevéjtsoju\nPámeere mépiivyété waajácúhaamɨ́\né mɨ́\nɨ́\ntéiyóne. Tsá tsɨɨme waajácúhaamɨ́\nné\nɨ́\nɨ́\ntetúmé íjcyáítyuróne. Imíllémeiñé pámeere tsɨɨme waajácúhaamɨ́\nné\nɨ́\nɨ́\ntéiyóne. Aane tsá áhdómeítyúne. Téhdure pámeere mépiivyété\néhnííñevújuco íjcyáné uwáábovu meúcáávéiyóné méwákimyéima meíjcyaki. Tsá\ntsaaté wáábyutáré tene íjcyáítyuróne.\nPáneere uwáábó ijcyá méwáábyuta meke tene wájácúúvetsómé pamévakéré\nmaávyejúúlleki. Aame tsá meéhdɨɨválléítyuró tsííñé iiñújɨ múnaa,\ntsíjyúhjɨri íhjyuvámee, Píívyéébé icyánéjcú pahdúváré úráávyerómee,\níjcyámeke. Á;ánej tééveri 'Páné Iñújɨ́\nɨ́\nne Múnáá Pihcyááve' némeímyé\ntúkevéjtsoju néhdu páhduube cómíñe múnáajpi imí iíjcyaki.\nMuurá pámeere mépiivyété méétsɨ́\nɨ́\nmeke keená imí meɨ́\njtsúcunúné ditye\náábohíjcyátsihvu meúácóiyóne.\n27. Túkevéjtsoju\nPámeere mépiivyété muhdúhjáa meɨhdé múnáaúvú icyahíjcyánetu imí\nmeɨ́\njtsúcunújɨtójɨ́ meúráávyéiyóné majtsíháñe, nuutáháñema tsíñehjɨ imí\nnénehjɨ. Á;néhjɨtu tsá múha meke píívyetétú ibóíjcyúiyóne. Téhdure\ntsíñehjɨ éhniíñevu mépiivyété mewáájácúiyóné méicyánéjcúene\níjcyátúronéhjɨ keená meke pɨ́\nááboiyonéhjɨ́ mewáájácuki.\nPámeere mépiivyété meméénúiyóné tsane, mecáátúnúiyóné tsáné ɨ́\njtsaméi.\nÁ;néhjɨ́ hallúvú ímichi teene méénume dsɨɨdstváiyáhi. Tsá tene\nímíllémeítyú tsane meméénune tsijtye iékéévéné hallúvú dsɨɨkɨ́\nstváiyóne.\n28. Túkevéjtsoju"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1e75d1836d93ab830ac637b2ddcb0559",
            "Index": 6,
            "Label": "7",
            "Size": [
                595.0,
                842.0
            ],
            "Text": "Pámeere tsíñéhjɨ́ iñújɨ́\nɨ́\nñe múnáama mépiivyété meíjcyáiyóné túkevéjtsójú\npañe imí meíjcyaki. Á;ánélliihyée muurá páhduube panévá iñújɨ́\nɨ́\nne\nmúnáajpi idyóbéévéne meenú túkevéjtsoju. Aane tútávájtsóíyóné taúhbaju\nmuurá tsá íjcyatúne. Ehdu ijcyáiyóné muhdú íhyaamɨ́ pañétú tene néhduú.\n29. Túkevéjtsoju\nPámeere máhallúrí teene memúnáama imí meíjcyánetu meke pɨ́\naabóné\nmeméénúiyóne. Á;ánetu méwaajácúiyá ɨ́\nmɨ́\nááné tsúúca mewájácuuvéjucóómé imí\nmepáneevéne.\nÁ;ánéllii tsúúca ijcyáné mééma panévatúré meke túkévéjtsóíyóné\ntaúhbajúúné pámeere tsahdúré imí meíjcyaki. Aame tsá\nmetútávátsójcatsíítyuróne. Pámeere pátsáricyójcatsítyúmé meíjcyáiyá\ntsahdúré imí meíjcyaki. Tsá múha píivyetétú iímillédú meke\nidyárɨ́\nɨ́\nvéiyóné tehdu múhójtsɨ́ pañé meíjcyámekéjɨ́\nɨ́\nvari.\nMuuráhjáa iñe túkevéjtsojúúné néhdu tsaímíyé méíjcyáiyáhi. Aane tsá múha\ntsíhdyúréjtsóítyuró 'Páné Iñújɨ́\nɨ́\nne Múnáá Pihcyááve' némeiñé pañée\níjcyame méénúné túkevéjtsojúúne.\n30. Túkevéjtsoju\nPáneere iñe íhyaarnɨ́ pañe ijcyáné túkevéjtsoju méénúmeíñé tsá múha\ntsíñejcúvúré illéébóne iímillédú tsaatéké dárɨ́\nɨ́\nvéityuróne. Tsáijyu múúne\ntsaápi, tsaáte, méiiñújɨ́ túkevéjtsojte ijcyarómé tsá tehdu\nméénúítyuróne."
        }
    }
}

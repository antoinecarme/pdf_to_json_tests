{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470414,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Decleraziun universala dals drets umans\nPreambul da la decleraziun\nConsiderond cha la recugnuschentscha da la dignità da tuot ils\ncommembers da la famiglia umana e da lur drets eguals ed inalienabels\nfuorma il fundamaint da la libertà, da la güstia e da la pasch i’l\nmuond;\nconsiderond cha la scugnuschentscha ed il spredsch dals drets umans han\nmanà ad acts da barbaria chi offendan la conscienza da l’umanità e cha\nla creaziun d’ün muond, i’l qual ils umans han la libertà da discuorrer\ne da crajer, libers da terrur e miseria, es gnüda proclamada sco\nl’aspiraziun suprema da l’uman;\nconsiderond chi’d es essenzial da proteger ils drets umans cun ledschas,\nper cha l’uman nu saja sforzà d’applichar sco ultim mez la revolta\ncunter la tirannia e l’oppressiun;\nconsiderond chi’d es essenzial da promouver las relaziuns amicablas\ntanter las naziuns;\nconsiderond cha’ls pövels da las Naziuns Unidas han proclamà danouvmaing\ni’l statut lur cretta i’ls drets fundamentals da l’uman, illa dignità ed\nilla valur da la persuna umana, ill’egualità dals drets dad hom e\nduonna, e ch’els s’han declerats decis da promouver il progress social e\nd’instituir megldras cundiziuns da viver in üna libertà plü vasta;\nconsiderond cha’ls stadis commembers s’han obliats d’asgürar, in\ncooperaziun cull’Organisaziun da las Naziuns Unidas, il respet universal\ned effectiv dals drets umans e da las libertads fundamentalas;\nconsiderond ch’üna concepziun cumünaivla da quists drets e da quistas\nlibertads es d’importanza suprema per ademplir plainamaing quist\ningaschamaint,\nproclamescha l’Assemblea generala la preschainta decleraziun universala\ndals drets umans sco ideal ch’id es da ragiundscher cumünaivelmaing da\ntuot ils pövels e da tuot las naziuns, per cha tuot ils umans e tuot ils\norgans da la società tegnan adüna preschainta quista decleraziun, ed as\nstaintan da promouver ill’instrucziun ed ill’educaziun il respet da\nquists drets e da quistas libertads e da garantir a quels, cun masüras\nprogressivas sün plan naziunal ed internaziunal, recugnuschentscha ed\napplicaziun universala ed effectiva, tant tanter las populaziuns dals\nstadis commembers svess sco tanter ils territoris suottamiss a lur\ngiurisdicziun.\nArt. 1:\nTuot ils umans naschan libers ed eguals in dignità ed in drets. Els sun\ndotats cun radschun e conscienza e dessan agir ün invers l’oter in ün\nspiert da fraternità.\nArt. 2:",
            "Image": "e7a966793907476044cd8a532af0516f"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mincha persuna po far valair tuot ils drets e tuot las libertads\nproclamats illa Decleraziun preschainta sainza distincziun,\nparticularmaing da razza, da culur, da gener, da religiun, d’opiniun\npolitica o otra, d’origin naziunal o social, da possess, da naschentscha\no d’otras circunstanzas.\nPlünavant nu vain fatta ingüna disctincziun fundada sül status politic,\ngiuridic o internaziunal dals pajais o dal territori, dal qual deriva\nüna persuna, cha quist pajais o territori saja independent, suot tutela,\nna-autonom opür suottamiss ad ün’otra limitaziun da la suveranità.\nArt. 3:\nMincha uman ha il dret da vita, da libertà e da sgürezza da la persuna.\nArt. 4:\nIngün nu das-cha gnir tgnü in sclavaria o in servitüd, la sclavaria ed\nil commerzi da sclavs sun scumandats in tuot lur fuormas.\nArt. 5:\nIngün nu das-cha gnir suottamiss a la tortura, ne a painas, ne a\ntrattamaints crudels, inumans o degradants.\nArt. 6:\nMincha uman ha il dret da gnir recugnuschü dapertuot sco persunalità\ngiuridica.\nArt. 7:\nTuot ils umans sun eguals davant la ledscha ed han sainza distincziun il\ndret da protecziun eguala cunter tuotta discriminaziun chi violess la\nDecleraziun preschainta e cunter tuotta provocaziun e d’üna tala\ndiscriminaziun.\nArt. 8:\nMincha persuna ha il dret da protecziun legala davant las giurisdicziuns\nnaziunalas cumpetentas cunter acts chi violeschan ils drets fundamentals\ngarantits illa constituziun o illa ledscha.\nArt. 9:\nIngün nu da-scha gnir arrestà, detegnü o exilià arbitrariamaing.\nArt. 10:\nMincha persuna ha il dret, in cumplaina egualità, cha seis cas gnia\ntrattà güstamaing e publicamaing d’ün tribunal independent ed imparzial\nchi decida davart seis drets e seis obligs o davart la validità da\ntuotta achüsa penala drizzada cunter ella.\nArt 11:\nMincha persuna achüsada d’ün act punibel es innozainta fin al mumaint",
            "Image": "a471db8e321dba4ba38538580ea8e25d"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "cha sia cuolpa es cumprovada legalmaing in ün process public, ingio cha\ntuot las garanzias necessarias per sia defaisa tilla sun gnüdas\nasgüradas.\nIngün nu vain cundannà per acziuns o omissiuns chi nu valaivan al\nmumaint cha l’act punibel es gnü commiss.\nArt. 12:\nIngün nu das-cha dvantar l’object d’intervenziuns arbitrarias in sia\nvita privata, sia famiglia, seis domicil o sia correspondenza, ne\nd’attachas cunter sia onur e sia reputaziun. Mincha uman ha il dret da\nprotecziun legala cunter talas intervernziuns o talas attachas.\nArt. 13:\nMincha persuna ha il dret da circular libramaing e da tscherner seis\ndomicil a l’intern d’ün stadi.\nMincha persuna ha il dret da bandunar mincha pajais, eir seis agen, e da\ntuornar in seis pajaias.\nArt. 14:\nIn cas da persecuziun ha mincha persuna il dret da tscherchar asil e da\nsurgnir asil in oters pajais.\nQuist dret nu po gnir invochà in cas da persecuziun pervi da delicts na-\npolitics o pervi d’acziuns chi cuntrafan a las miras ed als principis da\nlas Naziuns Unidas.\nArt. 15:\nMincha uman ha il dret d’üna naziunalità.\nIngün nu das-cha gnir privà arbitrariamaing da sia naziunalità o dal\ndret da müdar naziunalità.\nArt 16:\nHom e duonna cun età adequata han il dret da maridar e da fundar üna\nfamiglia sainza restricziuns a reguard la razza, la naziunalità o la\nreligiun. Els han ils medems drets a reguard il matrimoni, dürant il\nmatrimoni e pro sia dissoluziun.\nIl matrimoni po gnir conclus unicamaing cun l’acconsientimaint liber e\ncumplain dals conjugals futurs.\nLa famiglia es l’elemaint natüral e fundamental da la società e sto gnir\nprotetta da la società e dal stadi.\nArt. 17:\nMincha persuna ha il dret d’avair üna proprietà aigna o cumünaivla cun\noters.\nIngün nu das-cha gnir privà arbitrariamaing da sia proprietà.",
            "Image": "c668c6e8f8455a75b9472d98014da49f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Art. 18:\nMincha persuna ha, sco commembra da la società, il dret da sgürezza\nsociala; ella po prentender d’obtgnair ils drets economics, socials e\nculturals indispensabels per sia dignità e per il svilup liber da sia\npersunalità, quai tras sforzs interns dal stadi sco eir illa cooperaziun\ninternaziunala, resguardolnd l’organisaziun e las resursas da mincha\npajais.\nArt. 19:\nMincha persuna ha il dret e la libertà d’opiniun e d’expressiun, quai\nchi cumpiglia il dret da nu gnir molestà pervi da l’aigna oopiniun sco\neir il dret da tscherchar, retschaiver, derasar, sainza resguardar\ncunfins, las infuormaziuns e las ideas cun tuot ils mezs d’expressiun.\nArt. 20:\nMincha persuna ha il dret da la libertà da reuniun e d’associaziun\npaschaivla.\nIngün nu das-cha gnir oblià da far part d’ün’associaziun.\nArt. 21:\nMincha persuna ha il dret da partecipar al guvern da l’agen pajais,\ndirectamaing o cun l’intermediaziun da rapreschantants elets libramaing.\nMincha persuna ha, a cundiziuns egualas, il dret d’access a las\nfuncziuns publicas da seis agen pajais.\nLa voluntà dal pövel es il fundamaint da l’autorità da las pussanzas\npublicas, quista vountà dess s’exprimer in elecziuns periodicas ed\nonestas cun dret d’elecziun general ed egual in votaziun secreta o tenor\nüna procedura equivalenta chi garantischa la libertà da vuschar.\nArt. 22:\nMincha persuna ha sco commembra da la società il dret da sgürezza\nsociala; ella po pretender d’obtgnair ils drets economics, socials e\nculturals indispensabels per sia dignità e per il svilup liber da sia\npersunalità, quai tras sforzs interns dal stadi ed in cooperaziun\ninternaziunala, resguardond l’organisaziun e las resursas da mincha\npajais.\nArt. 23:\nMincha persuna ha il dret da lavur, da la libra tscherna da sia lavur,\nda cundziuns da lavur güstas e cunvgnaintas e da la protecziun cunter\ndischoccupaziun.\nTuots han il dret, sainza discriminaziun, d’üna salari egual per lavur\neguala.\nChi chi lavura, ha il dret d’üna remuneraziun güsta e commensurada chi\nasgüra ad el ed a sai famiglia ün’existenza cuonfuorma a la dignità",
            "Image": "ccf68d8c85c33185fc293175d6768268"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "umana e chi vain cumplettada, scha necessari, cun oters mezs da\nprotecziun sociala.\nMincha persuna ha il dret da fundar sindicats insembel cun oters e da\ns’affiliar a sindicats per defender seis interess.\nArt. 24:\nMincha persuna ha il dret da repos, particularmaing d’üna limitaziun\nradschunaivla dal temp da lavur, e da vacanzas periodicas pajadas.\nArt. 25:\nMincha uman ha il dret d’ün standard da vita sufficziaint per asgürar la\nsandà ed il bainesser da sai svess e da sia famiglia. Quai pertocca\nparticularmaing l’alimentaziun, la büschmainta, l’abitaziun, la chüra\nmedicinala sco eir ils sevezzans socials necessaris. El ha il dret da\nsgürezza in cas da dischoccupaziun, da malatia, d’invalidità, da\nguaivdanza, da vegldüna o in oters cas da perdita da mezs subsistenzials\ntras circunstanzas independentas da sia voluntà.\nMamma ed uffant han il dret d’agüd e d’assistenza speciala. Tuot ils\nuffants, ch’els sajan nats i’l matrimoni o dadour il matrimoni, giodan\nla medema protecziun sociala.\nArt. 26:\nMincha persuna ha il dret d’instrucziun. L’instrucziun sto esser\ngratuita, almain quai chi pertocca l’instrucziun elementara e\nfundamentala. L’instrucziun elementara es obligatorica. L’instrucziun\ntecnica e professiunala sto esser accessibla a tuots; l’access als\nstüdis superiurs sto esser liber a tuots in cumplaina egualità tenor lur\nmerits.\nl’instrucziun sto avair in mira il svilup cumplain da la persunalità\numana e rinforzar il respet dals drets umans e da las libertatds\nfundamentalas. Ella dess promover l’incletta, la toleranza e l’amicizia\ntanter tuot las naziuns e tuot las gruppas da razza o da religiun, sco\neir sustgnair las activitads da las Naziuns Unidas a favur dal\nmantegnimaint da la pasch.\nIls genituors han, cun priorità, il dret da tscherner il gener\nd’instrucziun per lur uffants.\nArt. 27:\nMincha uman ha il dret da tour part libramaing a la vita culturala da la\ncumünanza, da giodair las arts e da participar al progress scientific ed\nals benefizis chi resultan da quel.\nMincha uman ha il dret da protecziun dals interess morals e materials\nderivants da tuotta producziun scientifica, litterara o artistica, da la\nquala el es l’autur.\nArt. 28:",
            "Image": "ddcab7a314a01cf9b4c7c54b524736cd"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mincha persuna ha il dret chi regna i’l chomp internaziunal ün uorden,\ni’l qual ils drets e las libertads manzunadas illa preschainta\nDecleraziun possan ragiundscher ün effet cumplain.\nArt. 29:\nMincha uman ha dovairs invers la cumünanza, illa quala suletta es\npussibel il svilup liber e cumplain da sia persunalità.\nIlla realisaziun dals dets e da las libertads es mincha uman suottamiss\nunicamaing a las limitas stabilitas tras la ledscha per sgürar la\nrecugnuschentscha ed il respet dals drets e da las libertads dals oters\ne per satisfar a las exigenzas da la morala, da l’uorden public e dal\nbainesser general in üna società democratica.\nQuists drets e quistas libertads nu das-chan in ningün cas gnir\nrealisats cunter las miras ed ils principis da las Naziuns Unidas.\nArt. 30:\nIngüna disposiziun da la preschainta Decleraziun nu das-cha gnir\ninterpretada uschè ch’ün stadi, üna gruppa o üna persuna haja il dret da\nsviluppar ün’actività o d’accumplir ün act chi ha in mira la violaziun\ndals drets e da las libertads manzunats in quista Decleraziun.",
            "Image": "e654f92edde1c38b303b401785cc7878"
        }
    }
}

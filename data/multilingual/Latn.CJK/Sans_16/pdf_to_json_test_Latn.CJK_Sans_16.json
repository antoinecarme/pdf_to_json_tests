{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467442,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "NZUO LYA MAPAPILO NYI KUSAKULA TCHA KUTESA MUKANDA UA MUTCHIFUTCHI\nTCHESWE YA KUSAKULA TCHA ATHU ESWE\nYakudaptala nyi kuilhinga ku Asembeleia Yeswe mu Kuthunga 217 A (III) ya 10 ya Dezembro ya 1948\nKuputhuka\nHakukonsiderala ngwo kunyinguika ya vumbi ya kusa ha usoko eswe nyi kusakula jh\u00f3 jhimuwikha\nJakulinga ye fundamentu ya kulenguluka ya ululi ya zango mutchifutchi ;\nHakukonsiderala ngwo kanyinguikine , kupala tcha kusakula tcha athu, yatuala ku yuma yipe ize ya\nkuasunga mu mana jha atu nyi maliji jha tchifutchi chize atu eswe etche alingue, ahanjike ,atayze, hanga\natchine mu lamba, ya isako ngue yuma yatamba kukaula athu eswe.\nHakukonsiderala ngwo tchatamba kufunga tche kusakula tcha athu ha imwe regime ya kusakula, hanga athu\natchine kulinga ize azanguile,mu kutchina, ha kuhiluka ya yuma yipe nyi matamiso;\nHakukonsiderala ngwo tchatamba kukuasa kukolesa wue usepha hali ifuchi;\nHakukonsiderala ngwo, ha mukanda, wua athu jha ifutchi alikuata kanambe, nawa, ngwo ufulhelo wuo ha\nkusakula tcha athu, ha vumbi lia athu eswe, ha kulifa ya kusakula jha malunga nyi mapwo mba yaha yuma\nyakulinga ha kukuasa yuma inende heswe nyi kulinga yuma yipema ha muono hua mutchima tcha\nkulenguluka tchinene;\nHakukonsiderala ngwo mavungo akwo halithunjika alueze, kulikuasa nyi akuakululieka ifutchi ya linunga,\nlie vumbi lia mutchifutchi nyi zango lha kusakula tcha athu nyi kukola tcha kulenguluka;\nHakukonsiderala ngwo kupwa tchimuikha tcha kusakula nyi kulenguluka ye ya ulemo inene hanga ahane\nkuuaha ya lhitayza tchatcho:",
            "Image": "aa9a99062d760915fc4f5b51920fbcfc"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ye Asembeleia Yeswe Hakusa ye declara\u00e7ao ya mutchifutchi tcheswe ya kusakula tcha athu ngwe ipema\nuikha ha kuheta kuli athu eswe ku ifutchi yeswe, hangta athu eswe nyi jhe milimo,jipwe mu espiritu,\nalikolueze, ku ulongueso ua vumbi ya kusakula nyi kutuaka, kuluthue mu membo nyi kusuku, tche\nkunyinguika tcha kusa yuma kuswe nyi zango hali athu jha mue muihunda hakamuihi, tchize ngue yfutchi\naysa hali akua ululi.\nSHIMBI YA 1\u00ba\nAthu eswe kakusemuka ngwe akwo, ku vumbi nyi hakusakula.Kali nyi mana,mba mahasa kulinga umwu hali\nmukwo nyi espiritu ya kuli kuasa.\nSHIMBI YA 2\u00ba\nAthu eswe mahasa kulinga yuma anazangue nyi kusakula ha yno declara\u00e7ao,kanda alinga katonde hali athu a\nku mavungu ekha,hanjhi ha malunga nyi mapwo, ha malinji,ha ngueleja,ha politica nyi hayuma ikuo,ha\nmumaihunda,ha upite, ha kusemuka nyi hesuaho.\nHa tchotcho ketchi kulinga nyi umwu katonde ha kuputuka ku shimbi,ya nguvulu,ululi,hanji yfutchi ikuo\ntchipwe kuze a semukine muthu ,tchipwe tchifutchi tcha lihandununa,ha kutuama ukawo hanji ha umue\nnguvulu.\nSHIMBI YA 3\u00ba\nMuthu muswe mahasa kusakula muono,liberdade nyi kulifunga.\nSHIMBI YA 4\u00ba\nNyi umwe ketchi kapua kapinji,hanji kulinguila, upinji nyi kutalatala ya tupinji hali yuma,ka ku akanjisa.\nSHIMBI YA 5\u00ba",
            "Image": "f01f4974f5d546387d174548f75f0594"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Nyi umue ketchi kulituala ha lamba nyi kumu talatala tchipi hitcha uthu ko.\nSHIMBI YA 6\u00ba\nAthu eswe mahasa kusakula, ha kunyinguika ha yhela yeswe ya athu a ululi.\nSHIMBI YA 7\u00ba\nEswe amuikha hakutuala ha shimbi, hi nyi katonde ko, mahasa kusakula, apue nyi kufunga shimbi. Eswe\nmasakula kufunga tchalifa hali tchesuetcho kutalatala mutchi handununa ha tchuma tcheswe, akautuala ha\ntchesuatcho kutala tala tcha lamba.\nSHIMBA YA 8\u00ba\nMuthu mueswe mahasa kusakula hanga atuale kuli akua ululi, uaze analingue yuma ku ya pemene ku meso\nja nguvulu akua shimbi.\nSHIMBI YA 9\u00ba\nNyi umue ketchi kumusa mu mulonga hanjhi mu phoso.\nSHIMBI YA 10\u00ba\nMuthu mueswe mahasa kusakula, kulifa nyi akuo,yuma atela aylueze kuli akua ululi uaze keshi masepha,\nhanga atale ku yuma yenyi ,hanga aytangue ngue tchize shimbi inambe.\nSHIMBI YA 11\u00ba\nMuthu mueswe mamba nguo yuma ypi alinga,nyi kaylinguile, mahasa kuita hanga amufungue nyi afuphe\nndo muze mamona yoze uailinga.\nNyi umwe ketchi kamuambungona ku yuma analhingue, nyi kuyapemene mu tchihunda hanjhi mu",
            "Image": "1fa96c6f2ed5496be458383b51a5ad9f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "yfutchi.Tchizetchene,ketchi kamusa mulonga ulemu ngue muze alinganga yuma.\nSHIMBI YA 12\u00ba\nNyi umue keshi kamunjila mu muono uenyi, mu usoko,hanji mu nzuo,hanji mikanda,naua kumuihia\nvumbi.Ha yuma yatcho, athu eswe kali nyi akua ululi afungue.\nSHIMBI YA 13\u00ba\nMuthu muesue mahasa kusakula kuze anazangue kusa nzuo lienyi.\nMuthu muesue mahasa kuetcha tchifutchi tchenyi, nyi muze athunga,mba mahasa kuhiluka nawa mu\ntchifutchio tchenyi.\nSHIMBI YA 14\u00ba\nMuthu muesue muze mamukaula,mahasa kufupha yfutchi yekha hanga athungue ko.\nKusakula tchatcho, kanda atchimona ngue kalinga tchipi ku meso ja manguvulu.\nSHIMBI YA 15\u00ba\nMuthu muesue mahasa kupua vungu lienyi.\nNyi umue ketchi kumuamba nguo hanga atchine kupua nyi vungu liekha.\nSHIMBI YA 16\u00ba\nTchize ha miaka ytangu, lunga nyi pfwo ,mahasa kulimbata nyi kuthunga usoko,ketchi kunyonga ku vungu\nhanjhi mavungu nyi ngeleja.Muze alhimbata ndo muze malhilakula eswe mahasa kusakula.\nUmbatchiso ketchi ku ulinga nyi akua kulimbata kazanguile.",
            "Image": "7abff9ed0a6a52250200536ce907c186"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Usoko ue uahianamu yfutchi,no mahasa kusakula yoze mafunga mu unguvulu.\nSHIMBI YA 17\u00ba\nMuthu muesue, ukhauenyi hanjhi nyi akuo,mahasa kupua nyi upite.\nNyi umue ketchi kumuambila upite uenyi.\nSHIMBI YA 18\u00ba\nMuthu muesue mahasa kusakula nyi ku nyonga, ha ngueleja;mahasa kuya ku ngueleja yekha,hanji ahanjike\ntcheka hakutuala ku ngueleja,ukhauenyi hanji nyi akuo,halhi athu eswe nyi ha ukhauenyi,ha ku ulongueso,ha\nkulinga,ha maliji nyi imbanda.\nSHIMBI YA 19\u00ba\nMuthu muesue mahasa kusakula yze mamba, yze anzajangue,inambe nguo ketchi kumuamba tchipi ku yze\nanyonga,nyi kumufupha,hanga atambule utelumuno.\nSHIMBI YA 20\u00ba\nMuthu muesue mahasa kusakula nyi yoze malinunga alhingue yuma ypema.\nNyi umue ketchi kumunumguisa kuli akuo nyi kazanguile.\nSHIMBI YA 21\u00ba\nMuthu muesuawo,mahasa kupua kulutue lia milhimo ja mu tchifutchi tcheny,tchipue muene hanji uaze\nmatongola.\nMuthu muesue mahasa kupua, ngue akuo,ha milimo ya athu eswe mu tchifutchi tchenyi.\nNdo athu eswe apue kanaua,mba hanga ahase ku tongola yoze mapua nguvulu, muze ma tongola mu tukueji",
            "Image": "ed54394ab357d8cd4a3b38a73a385ae6"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ha tukuji,kuli eswe,ngue tchize shimbi inambe.\nSHIMBI YA 22\u00ba\nMuthu muesuawo, mahasa kupua nyi ukuaso ua nguvulu,mahasa kuita anyinguike ha kutuala ku upite,ha ku\nndako,tchatamba kutatamisa akua kukuasa yfutchi,ha ukuaso ua akua kulinga nyi yuma ylhi mu yfutchi.\nSHIMBI YA 23\u00ba\nMuthu muesue, mahasa ku kilhikita,nyi yze azanga ha milhimo nyi ha kutchina kupua nayo.\nEswe mahasa kupua nyi milhimo nyi ufeto ngue akuo.\nYoze uakilhikita ndo mamufeta hanga eva kuwaha,hanga usoko jenhi atuame kanaua,nyi afungue ku yuma\nykuo yeswe.\nMuthu muesue mahasa kuputhuka nyi athu akuo, mazuwo hanga atalhile yuma yo.\nSHIMBI YA 24\u00ba\nMuthu muesue mahasa kusakula nyi kuhuima, hanji nyi kutchina kukilikita,welo ndo mamufeta mumu\nkanahuimi.\nSHIMBI YA 25\u00ba\nMuthu muesue ndo mapua nyi muono upema,mba ahase kuhinduka hamuikha nyi usoko,tcha tamba ha\nkutuala ku kulha , kuku zala,ku upombelo,ku mandotolo nyi naua ha milhimo ya akua kukuasa,nyi\nkakilhikithile tchatamba kuakuasa,ku ikola,nyi uafisa lunga,ha ushinakaji nyi ha yuma ykuo yze ketshi\nkuhasa kulhinga.\nA naye nyi ana ndo makuasa. Tuanuke eswe,asemuka mu tchima hanji kusuku lia atato,no ndo kua kuasa.",
            "Image": "445e86cdc9b31335961e2ae0a13284a3"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "SHIMBI YA 26\u00ba\nMuthu muesue ndo kumulonguesa.Kulhilonguesa tchatamabile ku tchifeta,mumu tchatamba eswe\nkunyinguika. Ndo manyinguika eswe.kulhilonguesa tchikuo tcha kueswe; Ndo kulhilonguesa nyi tatchi mba\nuaze anazangue ahase kulhi ndotolala.\nKulonguesa tchatela muthu nyi muthu,wuelo ndo kulhikolueza mba hanga ahase kunhingueka,apue masepha\nnyi mavungu akuo hanjhi kaua ngueleja,nyi naua ha kutuala kuluthue zango mu mavungu eswe.\nA tato e masakula nyi ananyinguika, tchize malonguesa ano.\nSHIMBI YA 27\u00ba\nMuthu muesue mahasa kusakula yze malhinga ha kutuala ku ndako ja mu maihunda,nyi ku kuasa hanga tchi\nfutchi tchilhingue yuma ypema.\nEswe mahasa kusakula yze ya tamba kukaula nyi yze malhinga ngue akua mana,hanjhi akua kuimba nyi\nkusoneka.\nSHIMBI YA 28\u00ba\nMuthu muesue mahasa kuthumina,mu tchihunda nyi mu yfutchi,yno shimbi muy hasa kutuala ha uthulhikilo\nua yno papilo.\nSHIMBI YA 29\u00ba\nMuthu muesue ndo malhinguila tchihunda,nekha ketchi kulhinga kuekha hanga atuale vumbi lia jina lienyi.\nHa kulhinga yno yuma nyi umue kaso kupuako hanji ha shimbi jize makaula hanga alhingue yuma tchize\ntcha tamba mba hapue vumbi hali eswe,ha kutuala kulhi yesue nyi eswe atuame kanawa.\nHa tchuma tchesuatcho tcha kusakula nyi kulhinga yeswe, kanda nukalhinga yuma yekha yze mavungu",
            "Image": "643de76463ff5cb3d4aaeb1abe53f094"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "alikuata kazanguile.\nSHIMBI YA 30\u00ba\nNyimwe yuma ya muno mu kuambila ketchi ka ytesa nyi mu mayhunda yesuayo, muusoko hanjhi umuwikha\nkalhi nyi thajhi ja kuhana milhimo yesuayo hanjhi ha kulhinga yesuayo yuma ya kupupa tche kusakula tcha\nathu anambe akuno.",
            "Image": "913e6da743c183c2b1a42f99d0e33246"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467580,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ULUMBUNWISO WAKUTELA WA MUTHU MWESWE\nHa mathangwa 10 akakweji kumi nyi aali wa mwaka wa 1948, hacikungulwila ca mucitatu ca\neswe akwa ifuci ya linunga yamba, mu zuwo akulingila ikungulwila anavuluka Chaillot ku\nParis, ulumbunwiso wa kulitela ca muthu mweswe. Mu kwa ca tangwa likwo, mutangwa kumi\nnyi kaxi kakweji wa kumi nyi tukweji aali mwaka wa 1948, mbunga ya UNESCO eswe\nakwacikungulwila ya sakula cize cinatela eswe ya taiza ulemu unatela hali eswe nyi ha\nmilimo yeswe ya kululikisa.\nXIMBI JA UTUMINO\nHa kulemesa uningikiso wa yeswe ize inatela hali mbunga yeswe ya cisemuka nyi ize\ninatela eswe cimwikha nyi kusa ize inatela ha kutama, ya kusamba nyi kutama kanawa mu\ncifuci.\nKweca kulemesa uningikiso nyi kweca ize inatela hali muthu ya kuneha muvundo mba mbunge\nmujivunduka; hi kuhanjyeka ceswaco anazange, kupulwila ihungumwona nyi halamba, ce\nanakasa nyi ulemu wa manyonga ja muthu.\nHa kulemesa citanga ca ulemu ca kwaha utunu wa kukolesa ulikate hakaci kaisamba.\nKulemesa mukanda wa mbunga ya akwa Nacoes Unidas, kasa ceka nawa ufulyelo wa hakusa\nulitele ulemu wa muthu, ulitele umuwikha haly malunga nyi mapwo, nyi ahanjikile nyi\nkulisela ku kolesa kwokesa ulikate nyi kusa itanga yakutwama mwono upema mu usokoka\nunene.\nHa kulemesa makulwana ce Nguvulu kalisela ku kukolesa kupwa cimwikha nyi akwa kululika\nifuci ya inunga, kuvumbika mbunga yeswe nyi ene akwa ulitele wa muthu nyi kusokoka ca\nulemu.\nHa kulemesa hawano manyonga a mbunga akutala hakutela nyi kusokoka ce cilemu kuhi ana\nhanga cipwe kulinga nyi kutela nyi ceseko.\nCikungulwila ca mbunga kasa ulumbunwiso uno kulita mbunga yeswe mu cifuci nyi kulita\neswe atakane nyi isamba ndo kuli mweswawo nyi kwikungulwila ya eswe, wapwa nyi uno\nulumbunwiso ku mucima we, jikizenu, hanga cipwe kulongesa, hanga cyelume nyi kulita nyi\nutumino wa cifuci nyi ifuci ya haze, uningiko nyi kusa cifuci ceswe nyi akwamembo kuli\nakwakutumina nyi ku mbango jeswe kuze kuli kwakusonekesa nyi itanga yaulilelo waco :\nLIJI LITANGU\nMwese yoze masemuka katela ukulungunga ulengunga ulemu nyi vumbi eswe ci mwikha. Eswe\nkalingile kupwa nyi usambe nyi mangana nyi kuhasa kulimika nyumwe nyi mukwo nyi kulita\nnyi mbunge ya ulemu wa utu.\nLIJI LYA MUHALI\nMwese kanatela kupwa nyi ululi upema, kutama cipema, nyi kulita nyi ximbi ja ulitelo\nanakasa, kusakula hanji kutonda cicikupwaho, cipwe kulitonda mu nyaci, ca cikowa, ca\nkwamba ngo lunga nyi phwo, ca maliji, ca cisamba, hanji kwambango mukwa sango nyi mukwa\nuto, nyi hanji ngo au mukwa manyonga api, au mukwa cifuci hanji kulita, ca uphici, ca\ncisemwa cipwe hakutala ha cuma ceswaco.\nCipicipi keci tutonda kutwala kuphande jaa upulukilo wa malinjekela, hanji mukwa haze\nlya cifuci hanji kwamba ngo wo ku mbonge ya nganji ximbu mwene mukwa cifuci, cinyonga",
            "Image": "245751bd4c8e97ac0890e90f68a59390"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ca muthu mweswe, kuxi nyumwe yoze mamba ngweni kuci nyi kuci hanji umwe mukwa kutumina\nmunene masa cimwe citanga ca kwalumuna.\nLIJI LYA MUCITATU\nNyumwe mapwa kupita cipwe ungamba; upinji nyi kusumba kenya ca tupinji hi capwa\nkukanjisa cipwe myanda yeswe ize akulinga.\nLIJI LYA MUCIWANA\nNyumwe nawa mapwa kumwesa lamba, cipwe hanji kumutalatala ca mandamba, cixi nyi kheke\nhanji itumbu ilelu.\nLIJI LYA MUCITANO\nMweswawo kanatela muze maya kumwe kucihela ceswaco kumutambula nyi uthu nyi kulita nyi\nximby ja cyulo.\nLIJI LYA MUCISAMBANO\nKu ximbi ja cyulo eswe kali cimwikha, nawa kukulita nuci kulisa mu cyulo ufunga\numwikha. Eswe kanatela kwafunga cimwikha heci kupwa kulisakula ku cima kuvulumuna\nulumbunwiso anakasa nawa kulimika nyi kwihya caa kwalumuna cyulo.\nLIJI LYA MUCIXIMBYALI\nMweswawo kanatela kupwa nyi umwe ukwasoo wa makulwana akutumina cifuci kumulamwina kuli\nyoze mazanga kulinga cipi wa kuciza ulite unamutela uli muximbi ja cyulo.\nLIJI LYA MUCINAKE\nNyumwe mapwa kukwata tungumuku hikumusa mu zuwo lya ususu, cipwe kumutumbika ximbu\nhanji kumutuma kumwe nyi kumusweka.\nLIJI LYA MUCILIVA\nMweswawo kanatela ululi, nyi kulita cimwikha, cilumbu ceswaco cipwe kusopha nyi kulita\nnyi kukunjika ku zumo lya kusophela hanga ipwe kwamba nyi kulita kecikuciza nyi cimwe,\nmamba, ngwe haulite nawa nyi uxinjilize, hakutala ha yeswe ize amusuma akulinga iye.\nLIJI LYA MUCIKUMI\nMuthu mweswe asuma mulonga wa kuthaci kali wa kulamikiza ndo mulonga weni mupwa kuhwisa\nkanawa hakaci kambunga haze haswila waze anamukwasa nyi anamukalila anamukwacila\nnithaci.\nLIJI LYA MUCIKUMI NYI KAXI\nNyumwe mahasa kuhisa nyi mulonga ximbu, lizelyene au linga, nawa konda ucipwa kwamba\nnyi kulita nyi cyulo caa cifuci hanji ngwe nawa nyi yulo ya ifuci yeswe mumu cimwikha,\nca telele kulinga mulonga ukolo kuhyana ngwe cize anakasa ha ximbu muze mulonga hi\nwapwa.\nNyumwe mahasa kunjila kuphande jambala jinalipalikila, hanji ku zuwo, mu cisemuka hanji\nkuma kweswako kuze kakutambikileko cipwe kwambujola, hanji kuciza vumbi nyi ulemu\nwenyi.",
            "Image": "07c0dd3fc18b99b2683a3be3542aaf7b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "LIJI LYA MUCIKUMI NYI AALI\nMuthu mweswe kanatela kupwa nyi uhamwino wa ximbi ja cyulo kukinda waze akunjila\nkuphande jambala kuze kakutambikeleko.\nLIJI LYA MUCIKUMI NYI ATATHU\nMuthu mweswe kanatela kwenda kweswako kuze anazange nyi kutonda haze muthunga mucima\nmuze muli nguvulu.\n?\nLIJI LYA MUCUKUMI NYI AWANA\nMuthu mweswano kanatela kukathuka mu cifuci cenyi nyi kuya mu ifuci yeswayo, mba mufuna\nnana mu cifuci cenyi.\nHa ximbu ya ungeji, muthu mweswawo mahasa nyi kanatela kufupha kuze mahasa kutama nawa\nmu kumukwasa nyi kutama mu ifuci ikwo.\nLIJI LYA MUCIKUMI NYI ATANO\nMuthu mweswe kanatela kupwa nyi cifuci cimwikha.\nNyumwe mahasa ku muciza kuthaci mu cifuci cenyi, cipwe kanalela kwalumuna cifuci.\nLIJI LYA MUCIKUMI NYI ISAMBANO\nCize ha ximbu ya kulimbata, lunga nyi phwo nyi kapwile nyi katonde, wa cikowa,\ncisemuka, hanji cifuci, matela kuli mbata mapwa usoko. Muze halimbata eswe mapwa nyi\nulemu cimwikha ndo hasongo.\nKulimbata ca kupwa ca kuzanga nyi kulita cize makatama ximbu ya kulute.\nUsoko uli yoze muthu mwene nawa uli mukaci kayi ningi nyi unatela kupulwila mukaci\nkambunga nyi nguvulu.\nLIJI LYA MUCIKUMI LYA XIMBYALI\nMuthu mweswe, cipwe ukhaweni hanji munji, kanatela kupwa nyi cihela cenyi.\nNyumwe yoze maha kumutambula kuthaci cihela cenyi.\nLIJI LYA MUCIKUMI NYI NAKE\nMuthu mweswe kanatela kuthama cipema ku xinginyeka ceswe anazange, manyonga nyi mbonge.\nLIJI LYA MUCIKUMI NYI LIVA\nMuthu mweswe kanatela kuhana cyulo nyi kuhanjika liji ali nalyo.\nLIJI LYA MAKUMI AALI\nMuthu mweswe kanatela kulinga cikungulwila nyi nawa kuli kungulula nyi waze akwakuyula.\nNyumwe mahasa kuhandununa mukwo mu cikukunglwila.\nLIJI LYA MAKUMI AALY NYI LIMWIKHA",
            "Image": "4ff402bb9bb53f4cf2a9a97f0bbaf396"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Muthu mweswe kanatela kupwa haze anasophela mbunga phande ja cifuci cenyi kupwa ha\ncixina cipwe hanji kuli yoze wapwanga kusakula.\nMuthu mweswe mahasa kusalakana, hakutala nyi kulita ca milimo ya mbunga ya mu cifuci\ncenyi.\nCize azanga mbunga cee akhikhila akwakutumina ha kutama kanawa ca mbunga; lino zango\nlinatela kuhanjika ha ximbu muze akusakula ca kulita cinatela cihela ha ximbu lya\nkusakula eswe nyi mbunge imwikha nawa kusakula ca kusweka, hanji kusula itanga\ninalitela nyi kusakula.\nLIJI LYA MAKUMI AALI NYI AALI\nMuthu mweswe, ximbu kali mukulwana wa cikungulwila, kanatela ufunge wa yeswe, uli nyi\nxindakenyo ya kuliwahisa ha upite, ulikate nyi yako ya cisemuko ize ya kuneha ulemu nyi\nukoleso wa muthu, cize cinalite nyi thaci ja cifuci nyi ya haze, yeswe mumu ha ululiko\nnyi ha upite wa cifuci.\nLIJI LYA MAKUMI AALI NYI ATATHU\nMuthu mweswe kanatela milimo, kusakula milimo ize azanga feto linalite nyi kwaso\nlinalite nyi milimo nyi ufunga kucina kufa ca milimo.\nEswe kanatela, heci kupwa katonde, feto limwikha nyi milimo imwikha.\nYoze wakalakala katela feto linatela mulikwasa kutekula asoko, yuma inatela ha mwono wa\nmuthu nyi mu citela kuhana ukwaso weswe.\nMuthu mweswe kanatela kulinga, nyi akwo, cikunguwila ca kupulwila hanji kupwa ku mwikha\nnyi kungulwila ufunga wa kupulwila zango lyenyi.\nLIJI LYA MAKUMI AALI NYI AWANA\nMuthu mweswe wakalakala katela kuhwima nyi yuma ikwo ya ciseke ngwe ximbu likehe lya\nkuhwima milimo nyi kuhana feto ha ximbu akuhana hamwaka.\nLIJI LYA MAKUMI AALI NYI ATANO\nMuthu mweswe katela kutama cipema ha mwono wenyi kupwa nyi imwe ndambu mwikwasa kuka\nmujimba hanga atame cipema nyi kutekula asoko, kulya, kuzala, kupomba nyi mbuki nyi\nnawa ku milimo imwe ya mbunga ya cilemu, nawa nawa kanatela ufunga, wa kucina kukatuka\nha milimo, ha ikola, nyi yuma ikwo ikehe ikehe ha kufisa ha uxinakaji nyi nawa ha\nkutokesa ceswaco cize cilemu ca kukwasa ha mwono ucikuhasa kutama kanawa.\nKufungwila nyi wanuke inatela ukwaso umwe uze unahyana. Ana eswe waze anasemukina kuli\nwaze alimbacile ku usoneko wa kaphutu, mu ingeleja nyi waze anasumuka cize cene, eswe\nkanatela ufunga wa mbunga yeswe.\nLIJI LYA MAKUMI AALI NYI ASAMBANO\nMuthu mweswe watela kulilongesa. Kulongesa ndo kupwa ca wana, cize kama akuputukila ca\nwanuke nawa. Kulongesa ca uputukilo uli ca kuzangisa. Kulongesa waze hahasa cinji\nkutanga nyi kusoneka, kuhasa kulinga milimo, ya kutungisa mazuwo, yawu, kufula kamanga,\nkufula photololi ikwoyekha nyi yekha; cinatela kuheta kuli eswe nyi ulite umuwikha.\nKulongesa cinapu kwazulula meso nyi kuningika kupwa nyi mana analite ny muthu, kukolesa\nvumbi ku ize inatela muthu kutwama kanawa. Kulongesa catamba kukwasa uningikiso,",
            "Image": "9ec3bc632ee000b8bf015a6fe4a3fe10"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "uxixiko nyi usepha mu khaci ka yeswe, mbunga eswe a ikowa hanji a ufulyelo, hanga\nakolese milimo ya ifuci yalinunga (Nacoes Unidas) hanga ukulungunga utwame.\nCifuci ceswe cili, nyi ulite wa kusakula ilongesa inatela hali tanuke twenyi.\nLIJI LYA MAKUMI AALI XIMBYALI\nMuthu mweswe kanatela kupwa cimwikha, kuze analilongesela kuhasa yuma ya cifuci,\nkuningika ulemu wa tuponya akulinga nawa kwezela uningike, mba whase kutala ize ya\nkutuhukako.\nMweswe kanatela kupwa nyi ufunga wayeswe, waze akwa itanga ipema nyi kusolola itanga\nyamana yalitela nyi ize analinga aco yee mwe mukwama.\nLIJI LYA MAKUMI AALI NYI NAKE\nMuthu mweswe katela kupwa nyi cimwe cuma ha kaci kambunga nyi mu ifuci yeswe, umwe\nutumina ngwenyi ulitele nyi kwecele nyi kulita cize anakasoneka munu hasa kwana itanga\nyaco.\nLIJI LYA MAKUMI AALI NYI LIVA\nMuthu uli nyi ulite nyi kupwa ha kaci kakwo nawa waze analilulyeka nyi nawa ha kulivaco\nce mu cihakupwa.\nHa kulinga milimo ya ulite we nyi kutama cipema, muthu mweswe alyoze ndo kanatela\nkuningika ximbi jaa utumino wa nguvulu ize inatela kufunga uningikiso nyi ulite wa\nvumbi nyi kulinga nawa ikwo yakukwasa haize anambe, hakutala ha kukwasa ca mbunga nyi\nkutama cipema ha ximbu ino ya kwalumuna itanga kusa nguvulu masa ize inatela hali\nmbunga nyi ufunga.\nJino ximbi, ja ulitelo nyi kutama cipema jici kuhasa, ku ceswaco cize mu cipwaho,\nuputukilo uno wa mbunga aakwa ifuci ya linunga (Nacoes Unidas) jicikuhasa kupwa\nkuphyangula.\nLIJI LYA MAKUMI ATATHU\nNyi umwe ha uno milimo mahasa kunyonga ngwe upinjiso hali Nguvulu, milimo cipwe ya athu\nanji hanji umwikha, cipwe yoze wakutuma hanga akalinge cimwe cuma ca kutala ha kupihisa\nino analweza hana ya kutala ca kutama ci pema nyi ulite.",
            "Image": "781920e7e294c8875550dd17985c704b"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467477,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ULUMBUNWISO WAKUTELA WA MUTHU MWESWE\nHa mathangwa 10 akakweji kumi nyi aali wa mwaka wa 1948, hacikungulwila ca mucitatu ca eswe\nakwa ifuci ya linunga yamba, mu zuwo akulingila ikungulwila anavuluka Chaillot ku Paris,\nulumbunwiso wa kulitela ca muthu mweswe. Mu kwa ca tangwa likwo, mutangwa kumi nyi kaxi kakweji\nwa kumi nyi tukweji aali mwaka wa 1948, mbunga ya UNESCO eswe akwacikungulwila ya sakula cize\ncinatela eswe ya taiza ulemu unatela hali eswe nyi ha milimo yeswe ya kululikisa.\nXIMBI JA UTUMINO\nHa kulemesa uningikiso wa yeswe ize inatela hali mbunga yeswe ya cisemuka nyi ize inatela eswe\ncimwikha nyi kusa ize inatela ha kutama, ya kusamba nyi kutama kanawa mu cifuci.\nKweca kulemesa uningikiso nyi kweca ize inatela hali muthu ya kuneha muvundo mba mbunge\nmujivunduka; hi kuhanjyeka ceswaco anazange, kupulwila ihungumwona nyi halamba, ce anakasa nyi\nulemu wa manyonga ja muthu.\nHa kulemesa citanga ca ulemu ca kwaha utunu wa kukolesa ulikate hakaci kaisamba.\nKulemesa mukanda wa mbunga ya akwa Nacoes Unidas, kasa ceka nawa ufulyelo wa hakusa ulitele\nulemu wa muthu, ulitele umuwikha haly malunga nyi mapwo, nyi ahanjikile nyi kulisela ku kolesa\nkwokesa ulikate nyi kusa itanga yakutwama mwono upema mu usokoka unene.\nHa kulemesa makulwana ce Nguvulu kalisela ku kukolesa kupwa cimwikha nyi akwa kululika ifuci ya\ninunga, kuvumbika mbunga yeswe nyi ene akwa ulitele wa muthu nyi kusokoka ca ulemu.\nHa kulemesa hawano manyonga a mbunga akutala hakutela nyi kusokoka ce cilemu kuhi ana hanga\ncipwe kulinga nyi kutela nyi ceseko.\nCikungulwila ca mbunga kasa ulumbunwiso uno kulita mbunga yeswe mu cifuci nyi kulita eswe\natakane nyi isamba ndo kuli mweswawo nyi kwikungulwila ya eswe, wapwa nyi uno ulumbunwiso ku\nmucima we, jikizenu, hanga cipwe kulongesa, hanga cyelume nyi kulita nyi utumino wa cifuci nyi\nifuci ya haze, uningiko nyi kusa cifuci ceswe nyi akwamembo kuli akwakutumina nyi ku mbango\njeswe kuze kuli kwakusonekesa nyi itanga yaulilelo waco :\nLIJI LITANGU\nMwese yoze masemuka katela ukulungunga ulengunga ulemu nyi vumbi eswe ci mwikha. Eswe kalingile\nkupwa nyi usambe nyi mangana nyi kuhasa kulimika nyumwe nyi mukwo nyi kulita nyi mbunge ya\nulemu wa utu.\nLIJI LYA MUHALI\nMwese kanatela kupwa nyi ululi upema, kutama cipema, nyi kulita nyi ximbi ja ulitelo anakasa,\nkusakula hanji kutonda cicikupwaho, cipwe kulitonda mu nyaci, ca cikowa, ca kwamba ngo lunga\nnyi phwo, ca maliji, ca cisamba, hanji kwambango mukwa sango nyi mukwa uto, nyi hanji ngo au\nmukwa manyonga api, au mukwa cifuci hanji kulita, ca uphici, ca cisemwa cipwe hakutala ha cuma\nceswaco.\nCipicipi keci tutonda kutwala kuphande jaa upulukilo wa malinjekela, hanji mukwa haze lya\ncifuci hanji kwamba ngo wo ku mbonge ya nganji ximbu mwene mukwa cifuci, cinyonga ca muthu\nmweswe, kuxi nyumwe yoze mamba ngweni kuci nyi kuci hanji umwe mukwa kutumina munene masa cimwe\ncitanga ca kwalumuna.\nLIJI LYA MUCITATU\nNyumwe mapwa kupita cipwe ungamba; upinji nyi kusumba kenya ca tupinji hi capwa kukanjisa cipwe\nmyanda yeswe ize akulinga.\nLIJI LYA MUCIWANA\nNyumwe nawa mapwa kumwesa lamba, cipwe hanji kumutalatala ca mandamba, cixi nyi kheke hanji\nitumbu ilelu.\nLIJI LYA MUCITANO\nMweswawo kanatela muze maya kumwe kucihela ceswaco kumutambula nyi uthu nyi kulita nyi ximby ja\ncyulo.\nLIJI LYA MUCISAMBANO\nKu ximbi ja cyulo eswe kali cimwikha, nawa kukulita nuci kulisa mu cyulo ufunga umwikha. Eswe\nkanatela kwafunga cimwikha heci kupwa kulisakula ku cima kuvulumuna ulumbunwiso anakasa nawa\nkulimika nyi kwihya caa kwalumuna cyulo.",
            "Image": "4de0935c2c417655a40b5ded1096b6f8"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "LIJI LYA MUCIXIMBYALI\nMweswawo kanatela kupwa nyi umwe ukwasoo wa makulwana akutumina cifuci kumulamwina kuli yoze\nmazanga kulinga cipi wa kuciza ulite unamutela uli muximbi ja cyulo.\nLIJI LYA MUCINAKE\nNyumwe mapwa kukwata tungumuku hikumusa mu zuwo lya ususu, cipwe kumutumbika ximbu hanji\nkumutuma kumwe nyi kumusweka.\nLIJI LYA MUCILIVA\nMweswawo kanatela ululi, nyi kulita cimwikha, cilumbu ceswaco cipwe kusopha nyi kulita nyi\nkukunjika ku zumo lya kusophela hanga ipwe kwamba nyi kulita kecikuciza nyi cimwe, mamba, ngwe\nhaulite nawa nyi uxinjilize, hakutala ha yeswe ize amusuma akulinga iye.\nLIJI LYA MUCIKUMI\nMuthu mweswe asuma mulonga wa kuthaci kali wa kulamikiza ndo mulonga weni mupwa kuhwisa kanawa\nhakaci kambunga haze haswila waze anamukwasa nyi anamukalila anamukwacila nithaci.\nLIJI LYA MUCIKUMI NYI KAXI\nNyumwe mahasa kuhisa nyi mulonga ximbu, lizelyene au linga, nawa konda ucipwa kwamba nyi kulita\nnyi cyulo caa cifuci hanji ngwe nawa nyi yulo ya ifuci yeswe mumu cimwikha, ca telele kulinga\nmulonga ukolo kuhyana ngwe cize anakasa ha ximbu muze mulonga hi wapwa.\nNyumwe mahasa kunjila kuphande jambala jinalipalikila, hanji ku zuwo, mu cisemuka hanji kuma\nkweswako kuze kakutambikileko cipwe kwambujola, hanji kuciza vumbi nyi ulemu wenyi.\nLIJI LYA MUCIKUMI NYI AALI\nMuthu mweswe kanatela kupwa nyi uhamwino wa ximbi ja cyulo kukinda waze akunjila kuphande\njambala kuze kakutambikeleko.\nLIJI LYA MUCIKUMI NYI ATATHU\nMuthu mweswe kanatela kwenda kweswako kuze anazange nyi kutonda haze muthunga mucima muze muli\nnguvulu.\n?\nLIJI LYA MUCUKUMI NYI AWANA\nMuthu mweswano kanatela kukathuka mu cifuci cenyi nyi kuya mu ifuci yeswayo, mba mufuna nana mu\ncifuci cenyi.\nHa ximbu ya ungeji, muthu mweswawo mahasa nyi kanatela kufupha kuze mahasa kutama nawa mu\nkumukwasa nyi kutama mu ifuci ikwo.\nLIJI LYA MUCIKUMI NYI ATANO\nMuthu mweswe kanatela kupwa nyi cifuci cimwikha.\nNyumwe mahasa ku muciza kuthaci mu cifuci cenyi, cipwe kanalela kwalumuna cifuci.\nLIJI LYA MUCIKUMI NYI ISAMBANO\nCize ha ximbu ya kulimbata, lunga nyi phwo nyi kapwile nyi katonde, wa cikowa, cisemuka, hanji\ncifuci, matela kuli mbata mapwa usoko. Muze halimbata eswe mapwa nyi ulemu cimwikha ndo\nhasongo.\nKulimbata ca kupwa ca kuzanga nyi kulita cize makatama ximbu ya kulute.\nUsoko uli yoze muthu mwene nawa uli mukaci kayi ningi nyi unatela kupulwila mukaci kambunga nyi\nnguvulu.\nLIJI LYA MUCIKUMI LYA XIMBYALI\nMuthu mweswe, cipwe ukhaweni hanji munji, kanatela kupwa nyi cihela cenyi.\nNyumwe yoze maha kumutambula kuthaci cihela cenyi.\nLIJI LYA MUCIKUMI NYI NAKE\nMuthu mweswe kanatela kuthama cipema ku xinginyeka ceswe anazange, manyonga nyi mbonge.",
            "Image": "122550cbbb92cb25dbfc901fb73e3619"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "LIJI LYA MUCIKUMI NYI LIVA\nMuthu mweswe kanatela kuhana cyulo nyi kuhanjika liji ali nalyo.\nLIJI LYA MAKUMI AALI\nMuthu mweswe kanatela kulinga cikungulwila nyi nawa kuli kungulula nyi waze akwakuyula.\nNyumwe mahasa kuhandununa mukwo mu cikukunglwila.\nLIJI LYA MAKUMI AALY NYI LIMWIKHA\nMuthu mweswe kanatela kupwa haze anasophela mbunga phande ja cifuci cenyi kupwa ha cixina cipwe\nhanji kuli yoze wapwanga kusakula.\nMuthu mweswe mahasa kusalakana, hakutala nyi kulita ca milimo ya mbunga ya mu cifuci cenyi.\nCize azanga mbunga cee akhikhila akwakutumina ha kutama kanawa ca mbunga; lino zango linatela\nkuhanjika ha ximbu muze akusakula ca kulita cinatela cihela ha ximbu lya kusakula eswe nyi\nmbunge imwikha nawa kusakula ca kusweka, hanji kusula itanga inalitela nyi kusakula.\nLIJI LYA MAKUMI AALI NYI AALI\nMuthu mweswe, ximbu kali mukulwana wa cikungulwila, kanatela ufunge wa yeswe, uli nyi\nxindakenyo ya kuliwahisa ha upite, ulikate nyi yako ya cisemuko ize ya kuneha ulemu nyi ukoleso\nwa muthu, cize cinalite nyi thaci ja cifuci nyi ya haze, yeswe mumu ha ululiko nyi ha upite wa\ncifuci.\nLIJI LYA MAKUMI AALI NYI ATATHU\nMuthu mweswe kanatela milimo, kusakula milimo ize azanga feto linalite nyi kwaso linalite nyi\nmilimo nyi ufunga kucina kufa ca milimo.\nEswe kanatela, heci kupwa katonde, feto limwikha nyi milimo imwikha.\nYoze wakalakala katela feto linatela mulikwasa kutekula asoko, yuma inatela ha mwono wa muthu\nnyi mu citela kuhana ukwaso weswe.\nMuthu mweswe kanatela kulinga, nyi akwo, cikunguwila ca kupulwila hanji kupwa ku mwikha nyi\nkungulwila ufunga wa kupulwila zango lyenyi.\nLIJI LYA MAKUMI AALI NYI AWANA\nMuthu mweswe wakalakala katela kuhwima nyi yuma ikwo ya ciseke ngwe ximbu likehe lya kuhwima\nmilimo nyi kuhana feto ha ximbu akuhana hamwaka.\nLIJI LYA MAKUMI AALI NYI ATANO\nMuthu mweswe katela kutama cipema ha mwono wenyi kupwa nyi imwe ndambu mwikwasa kuka mujimba\nhanga atame cipema nyi kutekula asoko, kulya, kuzala, kupomba nyi mbuki nyi nawa ku milimo imwe\nya mbunga ya cilemu, nawa nawa kanatela ufunga, wa kucina kukatuka ha milimo, ha ikola, nyi\nyuma ikwo ikehe ikehe ha kufisa ha uxinakaji nyi nawa ha kutokesa ceswaco cize cilemu ca\nkukwasa ha mwono ucikuhasa kutama kanawa.\nKufungwila nyi wanuke inatela ukwaso umwe uze unahyana. Ana eswe waze anasemukina kuli waze\nalimbacile ku usoneko wa kaphutu, mu ingeleja nyi waze anasumuka cize cene, eswe kanatela\nufunga wa mbunga yeswe.\nLIJI LYA MAKUMI AALI NYI ASAMBANO\nMuthu mweswe watela kulilongesa. Kulongesa ndo kupwa ca wana, cize kama akuputukila ca wanuke\nnawa. Kulongesa ca uputukilo uli ca kuzangisa. Kulongesa waze hahasa cinji kutanga nyi\nkusoneka, kuhasa kulinga milimo, ya kutungisa mazuwo, yawu, kufula kamanga, kufula photololi\nikwoyekha nyi yekha; cinatela kuheta kuli eswe nyi ulite umuwikha.\nKulongesa cinapu kwazulula meso nyi kuningika kupwa nyi mana analite ny muthu, kukolesa vumbi\nku ize inatela muthu kutwama kanawa. Kulongesa catamba kukwasa uningikiso, uxixiko nyi usepha\nmu khaci ka yeswe, mbunga eswe a ikowa hanji a ufulyelo, hanga akolese milimo ya ifuci\nyalinunga (Nacoes Unidas) hanga ukulungunga utwame.\nCifuci ceswe cili, nyi ulite wa kusakula ilongesa inatela hali tanuke twenyi.\nLIJI LYA MAKUMI AALI XIMBYALI\nMuthu mweswe kanatela kupwa cimwikha, kuze analilongesela kuhasa yuma ya cifuci, kuningika",
            "Image": "34f1dcfb297424b8021ad66861a4b97c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ulemu wa tuponya akulinga nawa kwezela uningike, mba whase kutala ize ya kutuhukako.\nMweswe kanatela kupwa nyi ufunga wayeswe, waze akwa itanga ipema nyi kusolola itanga yamana\nyalitela nyi ize analinga aco yee mwe mukwama.\nLIJI LYA MAKUMI AALI NYI NAKE\nMuthu mweswe katela kupwa nyi cimwe cuma ha kaci kambunga nyi mu ifuci yeswe, umwe utumina\nngwenyi ulitele nyi kwecele nyi kulita cize anakasoneka munu hasa kwana itanga yaco.\nLIJI LYA MAKUMI AALI NYI LIVA\nMuthu uli nyi ulite nyi kupwa ha kaci kakwo nawa waze analilulyeka nyi nawa ha kulivaco ce mu\ncihakupwa.\nHa kulinga milimo ya ulite we nyi kutama cipema, muthu mweswe alyoze ndo kanatela kuningika\nximbi jaa utumino wa nguvulu ize inatela kufunga uningikiso nyi ulite wa vumbi nyi kulinga nawa\nikwo yakukwasa haize anambe, hakutala ha kukwasa ca mbunga nyi kutama cipema ha ximbu ino ya\nkwalumuna itanga kusa nguvulu masa ize inatela hali mbunga nyi ufunga.\nJino ximbi, ja ulitelo nyi kutama cipema jici kuhasa, ku ceswaco cize mu cipwaho, uputukilo uno\nwa mbunga aakwa ifuci ya linunga (Nacoes Unidas) jicikuhasa kupwa kuphyangula.\nLIJI LYA MAKUMI ATATHU\nNyi umwe ha uno milimo mahasa kunyonga ngwe upinjiso hali Nguvulu, milimo cipwe ya athu anji\nhanji umwikha, cipwe yoze wakutuma hanga akalinge cimwe cuma ca kutala ha kupihisa ino analweza\nhana ya kutala ca kutama ci pema nyi ulite.",
            "Image": "c24b4268f58c928984a9388bcdac409a"
        }
    }
}

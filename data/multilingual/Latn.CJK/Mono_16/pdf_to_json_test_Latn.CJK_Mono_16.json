{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467492,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ULUMBUNWISO WAKUTELA WA MUTHU MWESWE\nHa mathangwa 10 akakweji kumi nyi aali wa mwaka wa 1948, hacikungulwila\nca mucitatu ca eswe akwa ifuci ya linunga yamba, mu zuwo akulingila\nikungulwila anavuluka Chaillot ku Paris, ulumbunwiso wa kulitela ca\nmuthu mweswe. Mu kwa ca tangwa likwo, mutangwa kumi nyi kaxi kakweji wa\nkumi nyi tukweji aali mwaka wa 1948, mbunga ya UNESCO eswe\nakwacikungulwila ya sakula cize cinatela eswe ya taiza ulemu unatela\nhali eswe nyi ha milimo yeswe ya kululikisa.\nXIMBI JA UTUMINO\nHa kulemesa uningikiso wa yeswe ize inatela hali mbunga yeswe ya\ncisemuka nyi ize inatela eswe cimwikha nyi kusa ize inatela ha kutama,\nya kusamba nyi kutama kanawa mu cifuci.\nKweca kulemesa uningikiso nyi kweca ize inatela hali muthu ya kuneha\nmuvundo mba mbunge mujivunduka; hi kuhanjyeka ceswaco anazange,\nkupulwila ihungumwona nyi halamba, ce anakasa nyi ulemu wa manyonga ja\nmuthu.\nHa kulemesa citanga ca ulemu ca kwaha utunu wa kukolesa ulikate hakaci\nkaisamba.\nKulemesa mukanda wa mbunga ya akwa Nacoes Unidas, kasa ceka nawa\nufulyelo wa hakusa ulitele ulemu wa muthu, ulitele umuwikha haly malunga\nnyi mapwo, nyi ahanjikile nyi kulisela ku kolesa kwokesa ulikate nyi\nkusa itanga yakutwama mwono upema mu usokoka unene.\nHa kulemesa makulwana ce Nguvulu kalisela ku kukolesa kupwa cimwikha nyi\nakwa kululika ifuci ya inunga, kuvumbika mbunga yeswe nyi ene akwa\nulitele wa muthu nyi kusokoka ca ulemu.\nHa kulemesa hawano manyonga a mbunga akutala hakutela nyi kusokoka ce\ncilemu kuhi ana hanga cipwe kulinga nyi kutela nyi ceseko.\nCikungulwila ca mbunga kasa ulumbunwiso uno kulita mbunga yeswe mu\ncifuci nyi kulita eswe atakane nyi isamba ndo kuli mweswawo nyi\nkwikungulwila ya eswe, wapwa nyi uno ulumbunwiso ku mucima we, jikizenu,\nhanga cipwe kulongesa, hanga cyelume nyi kulita nyi utumino wa cifuci\nnyi ifuci ya haze, uningiko nyi kusa cifuci ceswe nyi akwamembo kuli\nakwakutumina nyi ku mbango jeswe kuze kuli kwakusonekesa nyi itanga\nyaulilelo waco :\nLIJI LITANGU\nMwese yoze masemuka katela ukulungunga ulengunga ulemu nyi vumbi eswe ci\nmwikha. Eswe kalingile kupwa nyi usambe nyi mangana nyi kuhasa kulimika\nnyumwe nyi mukwo nyi kulita nyi mbunge ya ulemu wa utu.\nLIJI LYA MUHALI\nMwese kanatela kupwa nyi ululi upema, kutama cipema, nyi kulita nyi\nximbi ja ulitelo anakasa, kusakula hanji kutonda cicikupwaho, cipwe\nkulitonda mu nyaci, ca cikowa, ca kwamba ngo lunga nyi phwo, ca maliji,",
            "Image": "bc47bbe470369268177db2149231bcd9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ca cisamba, hanji kwambango mukwa sango nyi mukwa uto, nyi hanji ngo au\nmukwa manyonga api, au mukwa cifuci hanji kulita, ca uphici, ca cisemwa\ncipwe hakutala ha cuma ceswaco.\nCipicipi keci tutonda kutwala kuphande jaa upulukilo wa malinjekela,\nhanji mukwa haze lya cifuci hanji kwamba ngo wo ku mbonge ya nganji\nximbu mwene mukwa cifuci, cinyonga ca muthu mweswe, kuxi nyumwe yoze\nmamba ngweni kuci nyi kuci hanji umwe mukwa kutumina munene masa cimwe\ncitanga ca kwalumuna.\nLIJI LYA MUCITATU\nNyumwe mapwa kupita cipwe ungamba; upinji nyi kusumba kenya ca tupinji\nhi capwa kukanjisa cipwe myanda yeswe ize akulinga.\nLIJI LYA MUCIWANA\nNyumwe nawa mapwa kumwesa lamba, cipwe hanji kumutalatala ca mandamba,\ncixi nyi kheke hanji itumbu ilelu.\nLIJI LYA MUCITANO\nMweswawo kanatela muze maya kumwe kucihela ceswaco kumutambula nyi uthu\nnyi kulita nyi ximby ja cyulo.\nLIJI LYA MUCISAMBANO\nKu ximbi ja cyulo eswe kali cimwikha, nawa kukulita nuci kulisa mu cyulo\nufunga umwikha. Eswe kanatela kwafunga cimwikha heci kupwa kulisakula ku\ncima kuvulumuna ulumbunwiso anakasa nawa kulimika nyi kwihya caa\nkwalumuna cyulo.\nLIJI LYA MUCIXIMBYALI\nMweswawo kanatela kupwa nyi umwe ukwasoo wa makulwana akutumina cifuci\nkumulamwina kuli yoze mazanga kulinga cipi wa kuciza ulite unamutela uli\nmuximbi ja cyulo.\nLIJI LYA MUCINAKE\nNyumwe mapwa kukwata tungumuku hikumusa mu zuwo lya ususu, cipwe\nkumutumbika ximbu hanji kumutuma kumwe nyi kumusweka.\nLIJI LYA MUCILIVA\nMweswawo kanatela ululi, nyi kulita cimwikha, cilumbu ceswaco cipwe\nkusopha nyi kulita nyi kukunjika ku zumo lya kusophela hanga ipwe kwamba\nnyi kulita kecikuciza nyi cimwe, mamba, ngwe haulite nawa nyi\nuxinjilize, hakutala ha yeswe ize amusuma akulinga iye.\nLIJI LYA MUCIKUMI\nMuthu mweswe asuma mulonga wa kuthaci kali wa kulamikiza ndo mulonga\nweni mupwa kuhwisa kanawa hakaci kambunga haze haswila waze anamukwasa\nnyi anamukalila anamukwacila nithaci.\nLIJI LYA MUCIKUMI NYI KAXI",
            "Image": "e5b210a9a99a63589ecb10d85e25ab8c"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Nyumwe mahasa kuhisa nyi mulonga ximbu, lizelyene au linga, nawa konda\nucipwa kwamba nyi kulita nyi cyulo caa cifuci hanji ngwe nawa nyi yulo\nya ifuci yeswe mumu cimwikha, ca telele kulinga mulonga ukolo kuhyana\nngwe cize anakasa ha ximbu muze mulonga hi wapwa.\nNyumwe mahasa kunjila kuphande jambala jinalipalikila, hanji ku zuwo, mu\ncisemuka hanji kuma kweswako kuze kakutambikileko cipwe kwambujola,\nhanji kuciza vumbi nyi ulemu wenyi.\nLIJI LYA MUCIKUMI NYI AALI\nMuthu mweswe kanatela kupwa nyi uhamwino wa ximbi ja cyulo kukinda waze\nakunjila kuphande jambala kuze kakutambikeleko.\nLIJI LYA MUCIKUMI NYI ATATHU\nMuthu mweswe kanatela kwenda kweswako kuze anazange nyi kutonda haze\nmuthunga mucima muze muli nguvulu.\n?\nLIJI LYA MUCUKUMI NYI AWANA\nMuthu mweswano kanatela kukathuka mu cifuci cenyi nyi kuya mu ifuci\nyeswayo, mba mufuna nana mu cifuci cenyi.\nHa ximbu ya ungeji, muthu mweswawo mahasa nyi kanatela kufupha kuze\nmahasa kutama nawa mu kumukwasa nyi kutama mu ifuci ikwo.\nLIJI LYA MUCIKUMI NYI ATANO\nMuthu mweswe kanatela kupwa nyi cifuci cimwikha.\nNyumwe mahasa ku muciza kuthaci mu cifuci cenyi, cipwe kanalela\nkwalumuna cifuci.\nLIJI LYA MUCIKUMI NYI ISAMBANO\nCize ha ximbu ya kulimbata, lunga nyi phwo nyi kapwile nyi katonde, wa\ncikowa, cisemuka, hanji cifuci, matela kuli mbata mapwa usoko. Muze\nhalimbata eswe mapwa nyi ulemu cimwikha ndo hasongo.\nKulimbata ca kupwa ca kuzanga nyi kulita cize makatama ximbu ya kulute.\nUsoko uli yoze muthu mwene nawa uli mukaci kayi ningi nyi unatela\nkupulwila mukaci kambunga nyi nguvulu.\nLIJI LYA MUCIKUMI LYA XIMBYALI\nMuthu mweswe, cipwe ukhaweni hanji munji, kanatela kupwa nyi cihela\ncenyi.\nNyumwe yoze maha kumutambula kuthaci cihela cenyi.\nLIJI LYA MUCIKUMI NYI NAKE\nMuthu mweswe kanatela kuthama cipema ku xinginyeka ceswe anazange,",
            "Image": "7ad062ec7c2c885de24e1ce51c8c7827"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "manyonga nyi mbonge.\nLIJI LYA MUCIKUMI NYI LIVA\nMuthu mweswe kanatela kuhana cyulo nyi kuhanjika liji ali nalyo.\nLIJI LYA MAKUMI AALI\nMuthu mweswe kanatela kulinga cikungulwila nyi nawa kuli kungulula nyi\nwaze akwakuyula.\nNyumwe mahasa kuhandununa mukwo mu cikukunglwila.\nLIJI LYA MAKUMI AALY NYI LIMWIKHA\nMuthu mweswe kanatela kupwa haze anasophela mbunga phande ja cifuci\ncenyi kupwa ha cixina cipwe hanji kuli yoze wapwanga kusakula.\nMuthu mweswe mahasa kusalakana, hakutala nyi kulita ca milimo ya mbunga\nya mu cifuci cenyi.\nCize azanga mbunga cee akhikhila akwakutumina ha kutama kanawa ca\nmbunga; lino zango linatela kuhanjika ha ximbu muze akusakula ca kulita\ncinatela cihela ha ximbu lya kusakula eswe nyi mbunge imwikha nawa\nkusakula ca kusweka, hanji kusula itanga inalitela nyi kusakula.\nLIJI LYA MAKUMI AALI NYI AALI\nMuthu mweswe, ximbu kali mukulwana wa cikungulwila, kanatela ufunge wa\nyeswe, uli nyi xindakenyo ya kuliwahisa ha upite, ulikate nyi yako ya\ncisemuko ize ya kuneha ulemu nyi ukoleso wa muthu, cize cinalite nyi\nthaci ja cifuci nyi ya haze, yeswe mumu ha ululiko nyi ha upite wa\ncifuci.\nLIJI LYA MAKUMI AALI NYI ATATHU\nMuthu mweswe kanatela milimo, kusakula milimo ize azanga feto linalite\nnyi kwaso linalite nyi milimo nyi ufunga kucina kufa ca milimo.\nEswe kanatela, heci kupwa katonde, feto limwikha nyi milimo imwikha.\nYoze wakalakala katela feto linatela mulikwasa kutekula asoko, yuma\ninatela ha mwono wa muthu nyi mu citela kuhana ukwaso weswe.\nMuthu mweswe kanatela kulinga, nyi akwo, cikunguwila ca kupulwila hanji\nkupwa ku mwikha nyi kungulwila ufunga wa kupulwila zango lyenyi.\nLIJI LYA MAKUMI AALI NYI AWANA\nMuthu mweswe wakalakala katela kuhwima nyi yuma ikwo ya ciseke ngwe\nximbu likehe lya kuhwima milimo nyi kuhana feto ha ximbu akuhana\nhamwaka.\nLIJI LYA MAKUMI AALI NYI ATANO\nMuthu mweswe katela kutama cipema ha mwono wenyi kupwa nyi imwe ndambu\nmwikwasa kuka mujimba hanga atame cipema nyi kutekula asoko, kulya,",
            "Image": "597eadbde3f20243d8286605eb6255b1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kuzala, kupomba nyi mbuki nyi nawa ku milimo imwe ya mbunga ya cilemu,\nnawa nawa kanatela ufunga, wa kucina kukatuka ha milimo, ha ikola, nyi\nyuma ikwo ikehe ikehe ha kufisa ha uxinakaji nyi nawa ha kutokesa\nceswaco cize cilemu ca kukwasa ha mwono ucikuhasa kutama kanawa.\nKufungwila nyi wanuke inatela ukwaso umwe uze unahyana. Ana eswe waze\nanasemukina kuli waze alimbacile ku usoneko wa kaphutu, mu ingeleja nyi\nwaze anasumuka cize cene, eswe kanatela ufunga wa mbunga yeswe.\nLIJI LYA MAKUMI AALI NYI ASAMBANO\nMuthu mweswe watela kulilongesa. Kulongesa ndo kupwa ca wana, cize kama\nakuputukila ca wanuke nawa. Kulongesa ca uputukilo uli ca kuzangisa.\nKulongesa waze hahasa cinji kutanga nyi kusoneka, kuhasa kulinga milimo,\nya kutungisa mazuwo, yawu, kufula kamanga, kufula photololi ikwoyekha\nnyi yekha; cinatela kuheta kuli eswe nyi ulite umuwikha.\nKulongesa cinapu kwazulula meso nyi kuningika kupwa nyi mana analite ny\nmuthu, kukolesa vumbi ku ize inatela muthu kutwama kanawa. Kulongesa\ncatamba kukwasa uningikiso, uxixiko nyi usepha mu khaci ka yeswe, mbunga\neswe a ikowa hanji a ufulyelo, hanga akolese milimo ya ifuci yalinunga\n(Nacoes Unidas) hanga ukulungunga utwame.\nCifuci ceswe cili, nyi ulite wa kusakula ilongesa inatela hali tanuke\ntwenyi.\nLIJI LYA MAKUMI AALI XIMBYALI\nMuthu mweswe kanatela kupwa cimwikha, kuze analilongesela kuhasa yuma ya\ncifuci, kuningika ulemu wa tuponya akulinga nawa kwezela uningike, mba\nwhase kutala ize ya kutuhukako.\nMweswe kanatela kupwa nyi ufunga wayeswe, waze akwa itanga ipema nyi\nkusolola itanga yamana yalitela nyi ize analinga aco yee mwe mukwama.\nLIJI LYA MAKUMI AALI NYI NAKE\nMuthu mweswe katela kupwa nyi cimwe cuma ha kaci kambunga nyi mu ifuci\nyeswe, umwe utumina ngwenyi ulitele nyi kwecele nyi kulita cize\nanakasoneka munu hasa kwana itanga yaco.\nLIJI LYA MAKUMI AALI NYI LIVA\nMuthu uli nyi ulite nyi kupwa ha kaci kakwo nawa waze analilulyeka nyi\nnawa ha kulivaco ce mu cihakupwa.\nHa kulinga milimo ya ulite we nyi kutama cipema, muthu mweswe alyoze ndo\nkanatela kuningika ximbi jaa utumino wa nguvulu ize inatela kufunga\nuningikiso nyi ulite wa vumbi nyi kulinga nawa ikwo yakukwasa haize\nanambe, hakutala ha kukwasa ca mbunga nyi kutama cipema ha ximbu ino ya\nkwalumuna itanga kusa nguvulu masa ize inatela hali mbunga nyi ufunga.\nJino ximbi, ja ulitelo nyi kutama cipema jici kuhasa, ku ceswaco cize mu\ncipwaho, uputukilo uno wa mbunga aakwa ifuci ya linunga (Nacoes Unidas)\njicikuhasa kupwa kuphyangula.",
            "Image": "264d184c2c08777aea582a6c8964c24a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "LIJI LYA MAKUMI ATATHU\nNyi umwe ha uno milimo mahasa kunyonga ngwe upinjiso hali Nguvulu,\nmilimo cipwe ya athu anji hanji umwikha, cipwe yoze wakutuma hanga\nakalinge cimwe cuma ca kutala ha kupihisa ino analweza hana ya kutala ca\nkutama ci pema nyi ulite.",
            "Image": "e49db96468cbd68a616edcfd5eace061"
        }
    }
}

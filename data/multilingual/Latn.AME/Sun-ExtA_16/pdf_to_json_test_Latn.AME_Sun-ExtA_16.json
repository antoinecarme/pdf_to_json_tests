{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467049,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Arrpa' anaret \u0303allohuen allpon derechos \u00f1e\u00f1t e \u0303 '\u00f1e po'\u00f1oc\u0308h yocop \u00f1e\u00f1t\u0303cha' atet \u0303 yep\u0303a'yena\nallohueney ache\u00f1eneshay ama't errap\u0303aren arr patsro\nAhuat \u0303a\u00f1 fecha 10 de diciembre 1948 \u00f1e\u00f1t \u0303Asamblea General de las Naciones Unidas,\n\u00f1etpa' quellqu\u00ebt ora allpon derechos \u00f1e\u00f1t \u0303e'\u00f1e po'\u00f1oc\u0308h yocop allohuenacpay ache\u00f1eneshay\nama't errap\u0303aren arr patsro. Alloch\u00f1apa' orrtachet a\u00f1 \u00f1o\u00f1ets \u00f1e\u00f1t \u0303atet \u0303anaret \u0303derechos;\n\u00f1e\u00f1t\u0303pa' \u00f1e\u00f1t\u0303ara orrtetsa arr a\u00f1 pap\u0303llo. Allempo o' orrtachet a\u00f1 papell \u00f1apa' otyesan\nora allohuen anetsoc\u0308hno \u00f1e\u00f1t \u0303orrtatene Naciones Unidas, t\u0303orretepa' att\u0303och epa'hua a\u00f1\n\u00f1o\u00f1ets errap\u0303aren arr patsro. Orrtachetepa' erracma\u00f1en allcha' lleya'yeset ora allpon\npa'namen ache\u00f1enesha' arr patsro. Nam\u0303a yec\u0308hatyesetepa' a\u00f1 derechos ora allpon\nescuelac\u0308hno \u00f1am\u0303a ora allohuen anetsoc\u0308hno ama't errot\u0303eneta po'gobiernoret.\n\u00d1e\u00f1t \u0303 \u00f1anom\nYapa' ye\u00f1ote\u00f1 \u00f1erra'm yemne\u00f1 o'ch yeyc\u0308hena e'\u00f1e cohuen a\u00f1e patsro, ama yemne\u00f1e o'ch\ne\u00f1alleta \u00f1e\u00f1tcha' yepatare'tene' \u00f1e\u00f1t \u0303 yoct\u0303en ya; \u00f1am\u0303ia \u00f1e\u00f1t \u0303cha'\nya'm\u0303cha'noc\u0308htana'tenaya ama yemne\u00f1e o'ch orrta.\n\u00d1erra'm yemne\u00f1 o'ch e'\u00f1e pocte' es yep\u0303anna'ta \u00f1am\u0303a \u00f1erra'm yemne\u00f1 o'ch e'\u00f1e cohuen\nmueche't \u0303yeyc\u0308hena a\u00f1e patsro, a\u00f1 poctetsa o'ch ye\u00f1otua. Att\u0303o ye'\u00f1alletyesa arr patsro\ne'\u00f1e att\u0303ecma cohuen yesherb\u0303a'yen allohueney \u00f1e\u00f1t\u0303ey yec\u0308ha'yetsa a\u00f1e patsro, amach e\u00f1alle\n\u00f1e\u00f1t \u0303 atsenatpo' entenet.\n\u00d1am\u0303a allohuenacpay \u00f1e\u00f1t\u0303ey arrom\u00f1at\u0303ey e'\u00f1e att\u0303ecma e\u00f1all \u00f1e\u00f1t \u0303 otenet derechos \u00f1e\u00f1t\u0303cha'\ne'\u00f1e cohuen yocshatene' a\u00f1e patsro. \u00d1e\u00f1t\u0303pa' ama't eseshapa' amach puerratam\u0303perryeto\nama't errpona\u00f1a. Tarra\u00f1a ye\u00f1ote\u00f1 ahuat\u0303ot\u0303e\u00f1 \u00f1erra'm esempo ache\u00f1enesha'pa' ama esoye\ne\u00f1chete't\u0303e a\u00f1 derechos, \u00f1etpa' errot\u0303uanen p\u0303a'yesete't\u0303 po'potanta\u00f1 \u00f1e\u00f1t\u0303 tsena'tenet.\n\u00d1e\u00f1t\u0303pa' ye\u00f1ote\u00f1 yeyoc\u0308hro ama ap\u0303apahuoyaye. \u00d1am\u0303a ye\u00f1ote\u00f1 a\u00f1 atarr cohuen allohuenacpay\n\u00f1erra'm chap allempo allohueney e'\u00f1e cohueno'tsa'yeney arr patsro. T\u0303arro'mar \u00f1erra'm\natet\u0303 yocsha'yena arr patsro amach es ya'm\u0303cha' - nochtana'tenaye, amach e\u00f1alle \u00f1e\u00f1t \u0303cha'\nyemueroc\u0308htatene'. Ama't allempo es ye\u00f1os po'po\u00f1 \u00f1e\u00f1t \u0303cohuen yenten ya, amach e\u00f1alle\n\u00f1e\u00f1t \u0303cha' yote' eso'mart\u0303e' pe\u00f1en po'po\u00f1 cot\u0303ap\u0303\u00f1ats. \u00d1erra'm yapa' yame'\u00f1e\u00f1a po'po\u00f1 \u00f1e\u00f1t\ncohuen yenten ya amach e\u00f1alle \u00f1e\u00f1t\u0303cha' yepatare'tene'.\n\u00d1e\u00f1t \u0303o'mar ye\u00f1ote\u00f1 e'\u00f1e pocte' o'ch yene' \u00f1o\u00f1ets att\u0303och ye\u00f1otatanna'tyena ora allpon a\u00f1\nderechos att\u0303och allohueney e'\u00f1ech cohuen yentannena alloch\u00f1apa' amach e\u00f1alle ache\u00f1 \u00f1e\u00f1t\namueroc\u0308htataret\u0303tetsa. Alloch\u00f1apa' amach orrtateneto at\u0303par\u00f1ats \u00f1e\u00f1t \u0303 atet\namueroc\u0308htatarettenet.\n\u00d1am\u0303a ye\u00f1ote\u00f1 e'\u00f1e pocte' e'\u00f1ech cohuen yamo'tstannena po'po\u00f1 ache\u00f1enesha' \u00f1e\u00f1t\nyec\u0308ha'yetsa po'po\u00f1 anetso'mar arr patsro.\n\u00d1am\u0303a ye\u00f1ote\u00f1 allohuen allpon pa'namen anetso'marnesha' \u00f1e\u00f1t \u0303orrtatene \u00f1e\u00f1t \u0303 otenet\nNaciones Unidas, \u00f1etpa \u00f1e\u00f1t\u0303a e'\u00f1e cohuen entenet \u00f1et. \u00d1e\u00f1t\u0303o'mar \u00f1et nenet \u00f1o\u00f1ets all\nquellco att\u0303o allohueney arrom\u00f1at\u0303ey \u00f1e\u00f1t\u0303ey e\u00f1alletyetsa arr patsro e'\u00f1ech att\u0303ecma cohuen\nyesherb\u0303a'yen \u00f1am\u0303a allohuenacpay att\u0303ecma e\u00f1all \u00f1e\u00f1t\u0303 otenet derechos att\u0303och e'\u00f1e cohuen\nyocsha'yena arr patsro allohueney ama t coyaneshohuen. \u00d1e\u00f1t \u0303o'mar \u00f1etpa' a\u00f1 e'nenet\no'ch orrtatenet \u00f1e\u00f1t \u0303 cohuen sherbets allohuenacpay ache\u00f1eneshay arr patsro.\nAlloch\u00f1apa' att\u0303och allo'na yesen yenpanna'tnomtsa att\u0303och yocsha'yena e'\u00f1e cohuen arr\npatsro o'ch yechyen \u00f1e\u00f1t\u0303 yepallta'yena \u00f1am\u0303a amach e\u00f1alle \u00f1e\u00f1t \u0303 am\u0303cha 'noc\u0308htana 'tenaye,\ne '\u00f1ech cohueno 'tsa 'yeney.\n\u00d1am\u0303a ye\u00f1ote\u00f1 allohuen pa'namen anetso' marnesha' \u00f1e\u00f1t \u0303 orrtatene' Naciones Unidas\n\u00f1etpa' net po'\u00f1o\u00f1 att\u0303och t\u0303orra'yeset att\u0303och ame'\u00f1achet allohuen ache\u00f1enesha' \u00f1e\u00f1t",
            "Image": "c801ec346a0802ccbfbfc795f36e0acc"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "errap\u0303aro'tsa'yenet a\u00f1 patsro, alloch\u00f1apa' att\u0303och e'\u00f1ech cohuen entuenet a\u00f1 derechos\n\u00f1amet; \u00f1e\u00f1t\u0303pa' allohuenacpuet e'\u00f1ech cohueno'tsa'yenet.\n\u00d1am\u0303a ye\u00f1ote\u00f1 \u00f1erra'm po'\u00f1oc\u0308h e'\u00f1ech cohuen yetsotuer e'\u00f1e atet \u0303yene' ye\u00f1o\u00f1 a\u00f1 poctetsa\no'ch ye\u00f1otatanna'ta a\u00f1 derechos \u00f1e\u00f1t \u0303 allohuenacpay alloch\u00f1apa' e'\u00f1ech cohueno'tsa\n'yeney.\n\u00d1e\u00f1t\u0303o'mar t\u0303e'pa'\nASSAMBLEA GENERAL \u00f1e\u00f1t\u0303ara Naciones Unidas arrpa' orrtatenet\nORA ALLPON DERECHOS NENT ALLOHUENACPAY NENTEY PA'NAMENEY ACHENENESHAY. Alloch\u00f1apa'\natt\u0303och allohuen c\u0308hocmach yeyerpa'yena allohuen derechos \u00f1e\u00f1t \u0303 aquellcaret\u0303tetsa arr.\n\u00d1am\u0303a c\u0308hocma yeyc\u0308hach po'potanta\u00f1 att\u0303och \u00f1etpa'c\u0308ho'\u00f1a e'\u00f1ech cohuen am\u0303cha na'tpo'\nentuenet \u00f1amet a\u00f1 derechos. Alloch\u00f1apa' att\u0303och ama't erracma\u00f1en arr patsro\ne\u00f1otueretcha' a\u00f1 derechos \u00f1am\u0303a po'\u00f1oc\u0308h atet\u0303cha' cohuen yemorrentanna'tuerra. \u00d1e\u00f1t\u0303pa'\natt\u0303epa'ch perra arr yepats\u00f1o ama't \u00f1am\u0303a ora errap\u0303aren po'potanta\u00f1 anetso'mar arr\npatsro. Att\u0303epa'ch perra allohuen anetso'marnesha' \u00f1e\u00f1t \u0303orrtatene' Naciones Unidas ama't\n\u00f1am\u0303a po'potanta\u00f1 \u00f1e\u00f1t\u0303 yenpuenet \u00f1et. Allpon derechos \u00f1e\u00f1t \u0303yechyen att\u0303och e'\u00f1ech cohuen\nyeyc\u0308ha'yena arr patsro \u00f1e\u00f1tpa' a\u00f1ec\u0308hno:\nCot\u0303ap\u0303\u00f1ats 1.\nAllohueney \u00f1e\u00f1tey arrom\u00f1atey att\u0303o ye'\u00f1alletyesa arr patsro e'\u00f1e att\u0303ecma cohuen\nyesherb\u0303a'yen. \u00d1am\u0303a yechyen allpon derechos att\u0303och e'\u00f1ech cohueno'tsa'yeney arr patsro.\n\u00d1am\u0303a allohuen att\u0303ecma yechyen alloch yoct\u0303ape' chyen cohuen \u00f1am\u0303a ye\u00f1otyen yeyoc\u0308hro \u00f1e\u00f1t\ne'ne pocte' enten ache\u00f1enesha' \u00f1am\u0303a \u00f1e\u00f1t \u0303ama pocteye' enteneto. Ye\u00f1ote\u00f1 a\u00f1 poctetsa\ne'\u00f1e yemo'nashe\u00f1 yep\u0303annena ama't ora allohuen allpon ache\u00f1enesha' \u00f1e\u00f1t \u0303a\u00f1e\npatsro'tsa'yeney.\nCot\u0303ap\u0303\u00f1ats 2.\nOra allohuen allpon ache\u00f1enesha' \u00f1e\u00f1t \u0303 a\u00f1e patsro'tsa'yen, att\u0303ecma echyenet a\u00f1 derechos\natt\u0303och e'\u00f1e cohuen yec\u0308ha'yenet arr patsro. Allohuenet att\u0303ecma echyenet a\u00f1 derechos\nama't erra'tsent\u0303e' po'm\u0303re\u00f1tsoret penet, \u00f1am\u0303a ama't errot\u0303ena orrtenet, ama't\nquelluareret ama't \u00f1am\u0303a \u00f1e\u00f1t \u0303 huallama't\u0303areret, ama't coyaneshohuenet att\u0303ecma echenet\na\u00f1 derechos. \u00d1am\u0303a ama't erra'tsent\u0303e' \u00f1e\u00f1t \u0303 po'yomporer penet \u00f1am\u0303a ama't erra'tsen\ncot\u0303ape'chyenet \u00f1e\u00f1t \u0303 cohuen entyenet po' gobiernocop ama't po'po\u00f1 poct\u0303ap\u0303\u00f1ar e'\u00f1e\natt\u0303ecma echenet a\u00f1 derechos \u00f1e\u00f1t \u0303 allohuenacpay \u00f1e\u00f1t\u0303ey arrom\u00f1at\u0303ey arr patsro.\nAma't \u00f1e\u00f1t \u0303 huoccha\u00f1etets arr patsro, \u00f1e\u00f1t \u0303 ama es echyetso arr patsro \u00f1e\u00f1t \u0303 ama esoye'\nenteneto, \u00f1etpa'c\u0308ho'\u00f1a e'\u00f1e att\u0303ecma echenet a\u00f1 derechos \u00f1e\u00f1t \u0303 allohuenacpay \u00f1e\u00f1t \u0303ey\narrom\u00f1at\u0303ey. \u00d1am\u0303a att\u0303ecma echenet a\u00f1 derechos ama't erra'tsena anets all yec\u0308ha'yenet\n\u00f1am\u0303a ama't errot\u0303en po'gobierno echenet all pa'netsro. Ama't po'gobierno\nam\u0303cha'noc\u0308htana'taneta\u00f1 amapa' e'\u00f1e cohueno'tsa 'yenet e'\u00f1e att\u0303ecma echenet a\u00f1 derechos\n\u00f1e\u00f1t \u0303 allohuenacpay \u00f1e\u00f1t\u0303ey arrom\u00f1at\u0303ey arr patsro.\nCot\u0303ap\u0303\u00f1ats 3.\nAllohueney yechen derecho o'ch yocrrena arr patsro amach e\u00f1alle \u00f1e\u00f1t\u0303cha'\nam\u0303icha'noc\u0308htana'tenaya. Ello\u00f1a e\u00f1all \u00f1e\u00f1t\u0303cha' yemo\u00f1enaya.\nCot\u0303ap\u0303\u00f1ats 4.\nAma't pueshe\u00f1arraya ache\u00f1ey amach ataruasataret\u0303eye e'\u00f1e att\u0303a. Amuepa'ch pomue\u00f1eto ache\u00f1\n\u00f1e\u00f1t\u0303cha' taruasatenet e'\u00f1e att\u0303a, ama't errot\u0303ena.",
            "Image": "958ff1406d10956d33795b8d25d243d6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Cot\u0303ap\u0303\u00f1ats 5.\nAma't pueshe\u00f1arra amuepa'ch amueroc\u0308htataret\u0303teno ene att\u0303a, amach atserrp\u0303aret\u0303teneto atet\n\u00f1erra 'mrrat\u0303e' berr atserrpenet.\nCot\u0303ap\u0303\u00f1ats 6.\nOra allpon leyes \u00f1e\u00f1t \u0303 anaret\u0303e'tyetsa allohuen ache\u00f1eneshacop \u00f1e\u00f1t\u0303pa' \u00f1e\u00f1t\u0303cha'\na'poctatyenahuet ama't pueshe\u00f1a'ttset \u00f1erra'm esempo echyenet problema.\nCot\u0303ap\u0303\u00f1ats 7.\nAmach e\u00f1alle ache\u00f1 \u00f1e\u00f1t\u0303ecop ama sherbeno a\u00f1 leyes \u00f1e\u00f1t \u0303 atet \u0303 anaret\u0303. Att\u0303ecmach\nyenpuenana ama't allohuen ache\u00f1enesha', amach e\u00f1alle ache\u00f1 \u00f1e\u00f1t\u0303 ama amorrentaret\u0303eyaye.\n\u00d1am\u0303a a\u00f1 derechos \u00f1e\u00f1t \u0303 aquellcaret\u0303 arr, \u00f1e\u00f1t\u0303pa'c\u0308ho'\u00f1a att\u0303ecmach allohuenacop \u00f1e\u00f1t\u0303cha'\nmo\u00f1enaya ama 't erra'tsena ache\u00f1er \u00f1erra'm esempo e\u00f1all \u00f1e\u00f1t\u0303cha' puerratam\u0303psahueta\u00f1 a\u00f1\nderechos.\nCot\u0303ap\u0303\u00f1ats 8.\n\u00d1am\u0303a \u00f1erra'm esempo esesha'pa' muenene\u00f1 o'ch puerratam\u0303psan ache\u00f1enesha' a\u00f1 derechos\n\u00f1etpa' e'\u00f1e pocte o'ch e'nenet autoridades \u00f1e\u00f1t\u0303cha' a'poctaterrahuet \u00f1e\u00f1t \u0303 atet \u0303anaret\npo'leyes \u00f1am\u0303a po'constituci\u00f3n.\nCot\u0303ap\u0303\u00f1ats 9.\nAmuepa'ch arrmataret\u0303teno ache\u00f1 e'\u00f1e att\u0303a. Amuepa'ch yottam\u0303pesyeneto ache\u00f1 e'\u00f1e att\u0303a.\nAmuepa'ch mue\u00f1o ' teneto ache\u00f1 b\u0303ac\u0308hayo allcha' mueroc\u0308htena.\nCot\u0303ap\u0303\u00f1ats 10.\n\u00d1am\u0303a allohuen ache\u00f1enesha' ama't esesha' \u00f1erra'm esempo otte\u00f1e'charet\u0303tena \u00f1apa'\nechenancha' derecho o'ch a'poctater \u00f1o\u00f1ets e'\u00f1e cohuen juezesho. Juezpa' e'\u00f1ech cohuen\no'ch e\u00f1och \u00f1erra'm po'\u00f1oc\u0308h atet \u0303o' p\u0303ohua. Amach e'\u00f1e att\u0303a atserrpe\u00f1eto. \u00d1am\u0303a \u00f1e\u00f1t\notte\u00f1e'charet\u0303tetsa juezpa' o'ch e\u00f1otach \u00f1e\u00f1t \u0303 derechos echen \u00f1am\u0303a \u00f1e\u00f1t \u0303 po'deberes.\nAmach es a'nahua o'pate\u00f1eto ama't pueshe\u00f1arra ache\u00f1.\nCot\u0303ap\u0303\u00f1ats 11.\n\u00d1am\u0303a ama't esesha' \u00f1e\u00f1t \u0303 otte\u00f1e'charet\u0303tetsa allo'tsen autoridades, amuepa'ch ahuen\notatsteto autoridades a\u00f1 ache\u00f1 po'\u00f1oc\u0308h atet \u0303o' p\u0303ohua. A\u00f1cha' \u00f1anom e'm\u0303\u00f1ochetepa'\n\u00f1e\u00f1t\u0303cha' yenpuene' \u00f1e\u00f1t \u0303 otte\u00f1e'charet\u0303tetsa. E'\u00f1ech cohuen acop\u0303a e\u00f1ochet po'\u00f1oc\u0308ht\u0303e'\natet\u0303 o' p\u0303ohua. \u00d1e\u00f1t\u0303pa' atet\u0303cha' penet allo'tsa'yen shonte' ache\u00f1enesha', amuepa'ch\na'nahua o'pate\u00f1eto.\n\u00d1am\u0303a a\u00f1ecpuepa'ch co\u00f1chachet ache\u00f1 \u00f1e\u00f1t \u0303 at\u0303pare'tene' \u00f1o\u00f1ets \u00f1e\u00f1t \u0303 atet\u0303 anaret\u0303 e'\u00f1e\nallempo. \u00d1am\u0303a \u00f1e\u00f1t \u0303 atet\u0303 anaret\u0303 \u00f1e\u00f1t\u0303cha' atet\u0303 co\u00f1chachet ache\u00f1 \u00f1erra'm at\u0303pare'chet a\u00f1\n\u00f1o\u00f1ets \u00f1e\u00f1t \u0303 atet\u0303 anaret\u0303 \u00f1e\u00f1t\u0303ach co\u00f1chachet allempo. Amuepa'ch\u00f1a a\u00f1e'na co\u00f1chate\u00f1eto\nache\u00f1 \u00f1e\u00f1t \u0303 ahuat\u0303ot\u0303e\u00f1 atet\u0303 petsa allempo ama e\u00f1alle ley \u00f1e\u00f1t \u0303 otets atet\u0303cha' sep\u0303a. \u00d1am\u0303a\na\u00f1ach co\u00f1chatenet \u00f1e\u00f1t \u0303 at\u0303pare'tene ley e'\u00f1e atet\u0303 anaret\u0303. Amach\u00f1a a\u00f1e'na co\u00f1chateneto\naton \u00f1e\u00f1t \u0303 ama att\u0303eye' anaret\u0303tena allempo at\u0303pare'tena.\nCot\u0303ap\u0303\u00f1ats 12.\n\u00d1am\u0303a \u00f1e\u00f1t \u0303 e'\u00f1e yocpa atet\u0303 \u00f1erra'm yepaquell \u00f1amia yamo'tsesha' \u00f1e\u00f1t \u0303 parro yeyc\u0308hena\n\u00f1am\u0303a allohuen \u00f1e\u00f1t \u0303 yechen \u00f1e\u00f1t\u0303pa' e'\u00f1e yocpa. Po'potanta\u00f1pa ama pocteyaye o ch",
            "Image": "d981a4e356531fa7b6a8526582ab2132"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "be't\u0303oset att\u0303och o'patapretenyet \u00f1e\u00f1t \u0303 e'\u00f1e yo. \u00d1am\u0303a amach asasaretpahuoyayye, \u00f1am\u0303a\namach asochatse'tpahuoyayye. \u00d1am\u0303a allohuen \u00f1e\u00f1t\u0303 asasaret\u0303tetsa e'\u00f1e att\u0303a \u00f1am\u0303a \u00f1e\u00f1t\nasochatse'taret\u0303tetsa e'\u00f1e att\u0303a, \u00f1etpa' echenet derecho o'ch mo\u00f1enanet a\u00f1 ley \u00f1e\u00f1t \u0303 atet\nanaret\u0303.\nCot\u0303ap\u0303\u00f1ats 13.\n\u00d1am\u0303a allohuen ache\u00f1enesha' echenet derecho o'ch chope'chyeset ama't erra sechyenet\nallohuanen puen Estado al\u00ed yec\u0308henet.\n\u00d1am\u0303a echenet derecho \u00f1erra'm monenet o'ch salerret ama't erra'tsena Estadot \u0303ama't\n\u00f1erra'm muenenet o'ch salerret ama't \u00f1et pue'stadot\u0303pa e'\u00f1e pocte'. \u00d1am\u0303a echenet derecho\no'ch c\u0308hac\u0308herret pue'stado \u00f1erra'm esempo monenet.\nCot\u0303ap\u0303\u00f1ats 14.\n\u00d1am\u0303a \u00f1erra'm esempo amueroc\u0308htataret\u0303ta ama't pueshe\u00f1arra e'\u00f1e att\u0303a poct\u00e3p\u0303\u00f1o'maret \u00f1etpa'\nechenet derecho o'ch yeterret, ahuerret po'po\u00f1 anetso allcha' agaparet\u0303terret e'\u00f1e\ncohuen.\nT\u0303arra\u00f1a \u00f1erra'm aco\u00f1chataret\u0303tet t\u00e3rro'mar o' muetset ache\u00f1 amapa' at\u0303pare'tet po'po\u00f1\nleyes amapa' a\u00f1 derechos \u00f1e\u00f1t \u0303 nen Naciones Unidas \u00f1erra'm \u00f1e\u00f1t\u0303ecop aco\u00f1chataret\u0303tet\namach agaparet\u0303teto po'po\u00f1 anetso.\nCot\u0303ap\u0303\u00f1ats 15.\n\u00d1ama allohuen ache\u00f1enesha' echenet derecho \u00f1e\u00f1t\u0303cha' pa 'netser penet.\n\u00d1am\u0303a amach errot\u0303enot \u0303puerratam\u0303p\u0303seto ache\u00f1 po'derecho att\u0303o pa'netser penet. T\u0303arra\u00f1a\n\u00f1erra'm esesha' mone' o'ch yec\u0308ha'huerret po'po\u00f1 anetsro \u00f1e\u00f1t\u0303cha'pa'netser perr\nallempot\u0303e\u00f1 \u00f1e\u00f1t\u0303pa' e'\u00f1e pocte' \u00f1e\u00f1t\u0303pa' po 'derecho.\nCot\u0303ap\u0303\u00f1ats 16.\n\u00d1am\u0303a allohuen ache\u00f1 \u00f1e\u00f1t \u0303 po'nare' \u00f1erra'm muenen o'ch sena'ta \u00f1am\u0303a coyanesha' \u00f1erra'm\nmuenen o'ch some'ta, \u00f1e\u00f1t\u0303pa' e'\u00f1e pocte' \u00f1e\u00f1t\u0303pa' po'derecho. Pocte' o'ch yoranna'tet\natt\u0303och chemere'tet. Ama't esesha' muenats e'\u00f1e pocte ama't erra'tsent\u0303e' po'm\u0303re\u00f1tsoret\npenet, ama't erra'tsent\u0303e' \u00f1e\u00f1t \u0303 pa 'netser penet, ama't erra'tsent\u0303e' po'yomporer penet.\n\u00d1am\u0303a coyanesha' att\u0303ecma echenan derechos \u00f1e\u00f1t \u0303 echen yacmanesha' \u00f1erra'm esempo o'ch\nsome'ta. \u00d1ama allponmat yoranna'tet coyanesha'pa' \u00f1e\u00f1t\u0303ecma derechos echen \u00f1am\u0303a \u00f1erra'm\nsannerretpa' coyanesha'pa' att\u0303ecma echenan derechos.\nTarra\u00f1a \u00f1erra'm esesha' ama muenenaye o'ch yoran po'pshe\u00f1e\u00f1 \u00f1e\u00f1t\u0303cha' puerrollar p\u0303a'\namapa yacma ama mueno \u00f1e\u00f1t\u0303cha' puet\u00e3por p\u0303a', pamo'mte'pa' amach errot\u0303enot \u0303apano\npo'pshe\u00f1e\u00f1 yacma e'\u00f1e \u00f1a po'huamencot \u0303\u00f1erra'm coyanesha' ama muene\u00f1e.\n\u00d1am\u0303a \u00f1e\u00f1t \u0303 yec\u0308hetsa parro pa'pacllo \u00f1e\u00f1t \u0303 pamo'tsna'tar p\u0303annena \u00f1e\u00f1t\u0303pa' e'\u00f1e pocte'\natet\u0303 yeyc\u0308hen arr patsro. \u00d1e\u00f1t\u0303o'mar \u00f1e\u00f1t\u0303pa' gobiernocop o'ch cohuam\u0303penan allohuen\nfamilias \u00f1e\u00f1t \u0303 parro yec\u0308ha'yenet.\nCot\u0303ap\u0303\u00f1ats 17.\n\u00d1am\u0303a allohuen ache\u00f1enesha' echenet derecho o'patetepa' \u00f1e\u00f1t \u0303 e'\u00f1e \u00f1ocmuet, atet \u0303\u00f1erra'm\npa'paquell, po'patse\u00f1, payara. \u00d1am\u0303a e'\u00f1e pocte' o'ch o'pataprecha po'potanta\u00f1 \u00f1e\u00f1t\nparrocma taruasa'yenet.",
            "Image": "3333e9c6b7393b3628e0a1cb60cd7958"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "\u00d1am\u0303a ama aprratam\u0303pespahuoyaye e'\u00f1e att\u0303a \u00f1e\u00f1t \u0303 yo'patena ya atet\u0303 \u00f1erra'm yepaquell,\nyepatse\u00f1, yayara.\nCot\u0303ap\u0303\u00f1ats 18.\n\u00d1am\u0303a allohuen ache\u00f1enesha' ama't erra'tsena ache\u00f1er echenet derecho o'ch cot\u00e3pe'chyenet\n\u00f1e\u00f1t \u0303 e'\u00f1e cohuen entenet \u00f1et pueyoc\u0308hreto. \u00d1am\u0303a allohuen ache\u00f1pa' echenet derecho o'ch\npo'yomporer pe\u00f1et \u00f1e\u00f1t \u0303 e'\u00f1e cohuen entenet \u00f1et. \u00d1am\u0303a \u00f1erra'm esempo muenenet o'ch\npo'po\u00f1et po'yompor-ret, \u00f1e\u00f1t\u0303pa'c\u0308ho'\u00f1a e'\u00f1e \u00f1ocpuet po'derecho. \u00d1am\u0303a e'\u00f1e pocte' o'ch\napc\u0308ha'yenet epuet po'potanta\u00f1 \u00f1e\u00f1t \u0303 parrocma ame'\u00f1enet. \u00d1am\u0303a e'\u00f1e pocte o'ch\nyec\u0308hatyesan po'potanta\u00f1 \u00f1e\u00f1t \u0303 muenene' o'ch e\u00f1oteret \u00f1amet. E'\u00f1e pocte' o'ch etsote\u00f1et\nora att\u0303och sherbe\u00f1et po 'yompor-ret.\nCot\u0303ap\u0303\u00f1ats 19.\n\u00d1am\u0303a allohuen ache\u00f1enesha' ama't erra tsena ache\u00f1er echenet derecho o'ch\nserrpare'tatanna'tyeset \u00f1e\u00f1t \u0303 atet \u0303cot\u00e3pe'chyenet \u00f1et \u00f1e\u00f1t \u0303 cohuen entyenet \u00f1et. Amach\ne'mo\u00f1e'taret\u0303eye att\u0303o yapa yoct\u1ebdn a\u00f1 derecho. \u00d1am\u0303a e'\u00f1e pocte' o'ch e'nyenet att\u0303och\ne\u00f1oteret erra'tsent\u0303e' cot\u0303ap\u0303\u00f1atser \u00f1e\u00f1t \u0303 cohuen entyenet \u00f1et. E'\u00f1e pocte' o'ch agapyenet\na\u00f1 cot\u0303ap\u0303\u00f1atser pueyc\u0308hate\u00f1a, \u00f1am\u0303a e'\u00f1e pocte' o'ch e\u00f1otachet po'potanta\u00f1 \u00f1e\u00f1t \u0303 atet\u0303 pena\na\u00f1 cot\u0303ap\u0303\u00f1ats. Ama't errot\u0303enot e\u00f1otachet po'potanta\u00f1 ache\u00f1, \u00f1e\u00f1t\u0303pa' e'\u00f1e pocte' ama't\npo'quellcot \u0303ama't radiot \u0303ma't errot\u0303enota. E'\u00f1e pocte' o'ch c\u0308hapatyeset \u00f1e\u00f1t \u0303 cot\u0303ap\u0303\u00f1ats\npo'po\u00f1 anetso'mar.\nCot\u0303ap\u0303\u00f1ats 20.\n\u00d1am\u0303a allohuen ache\u00f1enesha' echenet derecho o'ch apc\u0308ha'yenet ora allohuen \u00f1e\u00f1t \u0303 parrocma\name'\u00f1enet \u00f1erra'm e'\u00f1e cohuen mueche't \u0303serrpare'tanna'tyenet a\u00f1 poct\u00e3p\u0303\u00f1et.\n\u00d1erra'm esesha' ama muenenaye o'ch cot\u00e3pe'chet e'\u00f1e parrocma po'potanta\u00f1 poct\u00e3p\u0303\u00f1et, ama\npocteyaye \u00f1erra'm po'potanta\u00f1 po'huamencot\u1ebdtpa' o 'ch ame '\u00f1atate\u00f1et \u00f1e\u00f1t \u0303 \u00f1et\npoct\u00e3p\u0303\u00f1a.\nCot\u0303ap\u0303\u00f1ats 21.\n\u00d1am\u0303a allohuen ache\u00f1enesha' ama't erra'tsena ache\u00f1er echenet derecho o'ch\ncot\u00e3pe'chatyeset \u00f1e\u00f1l pa'm\u0303cha'taret\u0303erneshet. \u00d1am\u0303a allohuen ache\u00f1enesha' ama't\nerra'tsena ache\u00f1er echenet derecho o'ch votet a\u00f1ecop \u00f1e\u00f1t\u0303cha' sherb\u0303ats gobiernocop.\n\u00d1am\u0303a allohuen ache\u00f1enesha' ama't erra'tsena ache\u00f1er \u00f1e\u00f1t \u0303 muenene o'ch taruasapretan\ngobierno allohuenet e'\u00f1e att\u0303ecma echyenet derecho.\n\u00d1am\u0303a erra'tsent\u0303e' cot\u0303ap\u0303\u00f1atser \u00f1e\u00f1t \u0303 cohuen enten ache\u00f1enesha' \u00f1erra'm shonte' ache\u00f1\n\u00f1e\u00f1t\u0303 atet \u0303muenenet, atet\u0303cha' perra po'gobierno. \u00d1am\u0303a att\u0303och e\u00f1ochet este' po'\u00f1oc\u0308h\nmuenen allohuen ache\u00f1enesha' e\u00f1alletepa'ch elecciones ama t errot\u0303enot\u0303a; allcha'\nvota'yenet a\u00f1ecop \u00f1e\u00f1t \u0303 e'\u00f1e cohuen entyenet \u00f1et. \u00d1am\u0303a \u00f1e\u00f1t\u0303pa' e'\u00f1ech a'nahua\nvota'yenet att\u0303och po'potanta\u00f1pa' amach errot\u0303enot \u0303po'huamencot\u0303eye' votatenaneto \u00f1e\u00f1t\natet \u0303muenenet \u00f1et. \u00d1am\u0303a allohuen ache\u00f1enesha' e'\u00f1e pocte' vota'yeset a\u00f1ecop \u00f1e\u00f1t\ncohuen entyenet \u00f1et.\nCot\u0303ap\u0303\u00f1ats 22.\nAllohuen ache\u00f1enesha' ama't erra'tsena ache\u00f1er echenet derecho o'ch agapue\u00f1et seguridad\nsocial \u00f1e\u00f1t \u0303 atet \u0303yenpuenanet po'gobierno \u00f1erra'm esempo machayot\u0303a es pasahuet.\nAlloch\u00f1apa' att\u0303och amach tama penca'yeneto, e'\u00f1ech att\u0303era cohuen orrtatyenet. \u00d1ehua,\nama't erra'tsena anetser a'poctatenan pa'che\u00f1eneshar a\u00f1 derechos \u00f1e\u00f1t \u0303 otenet seguridad",
            "Image": "66aea3ca1a2269c83c6eea451a80ce13"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "sociales.\nCot\u0303ap\u0303\u00f1ats 23.\n\u00d1am\u0303a allohuen ache\u00f1enesha' ama't erra'tsena ache\u00f1er echenet derecho o'ch taruasa'yeset\natt\u0303och gana'yeset quelle. \u00d1am\u0303a e'\u00f1e pocte' erra'tsent\u0303e' taruas muenenet allcha'\u00f1a\ntaruasa'yenet. \u00d1am\u0303a \u00f1e\u00f1t\u0303 taruasatenahuet e'\u00f1epa'ch cohuen apa'yesanet allcha'\ntaruasatyesanet. \u00d1am\u0303a amuepa'ch hua\u00f1apeseto po'taruaset att\u0303och amach pallteneto quelle.\n\u00d1am\u0303a allohuen \u00f1e\u00f1t\u0303 att\u0303ecma taruasa yetset allponeshacmuetepa'ch gana'yenet quelle.\nArepa'ch e\u00f1alle \u00f1e\u00f1t \u0303 ama amorrentaret\u0303eyaye.\n\u00d1am\u0303a allohuen \u00f1e\u00f1t \u0303 taruasets atsa'tataret\u0303tetepa'ch allpon \u00f1e\u00f1t \u0303 poctetsa alloch\u00f1apa'\natt\u0303och cohuen yec\u0308ha'yenet pamo'tseshohuen amach tama penca'yeneto puepallte\u00f1ot\u0303et.\n\u00d1erra'm allpon gana'yenet ama alcanseno att\u0303och yora'yeset \u00f1e\u00f1t\u0303 allpon pallta'yenet\ne\u00f1alletepa'ch seguridad social \u00f1e\u00f1t\u0303cha' yenpa'yenahuet.\n\u00d1am\u0303a allohuen ama't erra'tsena ache\u00f1er echenet derecho o'ch parrocmatet epuet sindicato\n\u00f1e\u00f1t\u0303cha' mo\u00f1enahuet \u00f1e\u00f1t \u0303 e'\u00f1e \u00f1ocpueta all taruasa'yenet.\nCot\u0303ap\u0303\u00f1ats 24.\n\u00d1am\u0303a allohuen ama't erra'tsena ache\u00f1er echyenet derecho o'ch amesa'yenet allpon horas\n\u00f1am\u0303ia allpon yet\u0303. Amach ellapenete't\u0303e arepenete't\u0303e taruasatset. \u00d1am\u0303a amesyesetepa'ch\nallponmat \u00f1e\u00f1t \u0303 vacaci\u00f3n, atsa'tataret\u0303tetepa'ch ama't allponmat echenet vacaci\u00f3n.\nCot\u0303ap\u0303\u00f1ats 25.\n\u00d1am\u0303a allohuen ama't erra'tsena ache\u00f1er echyenet derecho o'ch echyenet allpon att\u0303och\nyec\u0308ha'yenet cohuen arr patsro ama't pamo'tseshohuen att\u0303och yora'yenet puerrar,\npa'shtam, pa'paquellet \u00f1am\u0303a att\u0303och partatyenet \u00f1am\u0303a att\u0303och yenpa'yenanet po'potanta\u00f1\npamo'tseshac\u0308hno. \u00d1am\u0303a \u00f1erra'm palltapesyenet po'taruaset alloch gana'yenet quelle\nechyenet derecho o'ch ayenparet\u0303tet. Amapa' \u00f1erra'm atsna'tyenet att\u0303och ama taruaseneto\nallponmat echyenet derecho o'ch ayenparet\u0303tet. Amapa' \u00f1erra'm machayota atserrpenet,\namapa' \u00f1erra'm rret\u0303orrnanesha' amapa' \u00f1erra'm po'nme'ten amapa \u00f1erra'm esempo es\nhuapoya echyenet derecho o'ch ayenparet\u0303tet.\n\u00d1am\u0303a allohuen \u00f1e\u00f1t \u0303 achoyoreshai \u00f1am\u0303a allohuen cheshaneshac\u0308hno \u00f1etpa' echyenet derecho\no'ch acuam\u0303p\u0303saret\u0303tyenet ama't \u00f1e\u00f1t\u0303 ellopnanesha' \u00f1amet.\nCot\u0303ap\u0303\u00f1ats 26.\n\u00d1am\u0303a allohuen ama't erra'tsena ache\u00f1er echyenan derecho o'ch estudia'yeset escuelo.\n\u00d1am\u0303a att\u0303och estudia'yeset escuelo amach cobraneto \u00f1e\u00f1t \u0303 Primariacop. Allohuen\ncheshanesha' atet \u0303anaret \u0303\u00f1ocpuet c\u0308hocma estudienet Primaria, \u00f1e\u00f1t \u0303 obligatoria. \u00d1am\u0303a\ne\u00f1alletepa' escuelas allcha' estudia'yenet \u00f1e\u00f1t\u0303cha' po'taruas penet \u00f1am\u0303a e\u00f1alletepa'\nescuelas allcha' estudia'yenet estudios mas avanzados ama't a\u00f1ecop \u00f1e\u00f1t \u0303 atarr t\u0303orretsa\n\u00f1e\u00f1t \u0303 atarr es e\u00f1otets.\n\u00d1am\u0303a a\u00f1ecop sherben att\u0303o yec\u0308hate\u00f1et cheshanesha' att\u0303ochcha' e\u00f1otyenet \u00f1e\u00f1t \u0303 atarr\nsherbets arr patsro att\u0303och e'\u00f1ech cohuen e\u00f1otatyenan po'potanta\u00f1 ache\u00f1enesha'.\nAlloch\u00f1apa' att\u0303ochcha' amach muena'yeneto o'ch puerratam\u0303p\u0303sanet po'potanta\u00f1 po'derechos\natt\u0303och mueroc\u0308htatanet. Cohuencha' ye\u00f1otatanna'tyena ama't pa 'namen ache\u00f1eneshay.\nCohuencha' ya'huanten po'potanta\u00f1 \u00f1e\u00f1t \u0303 po'po\u00f1 cot\u00e3pe'chyenet \u00f1et. \u00d1am\u0303a c\u0308hocmuepa'ch\nyamo'ts yep\u0303anna'tyena ama't pa'namen anetsoc\u0308hno all yeyc\u0308ha'yena, ama't pa'namen\nmere\u00f1tsorec\u0308hno \u00f1e\u00f1t \u0303 parro ye \u00f1alletyesa, ama't pa'namen yeyomporer yep\u0303a'yen. A\u00f1ecop",
            "Image": "49ef5914766481f39c168b04e6eed234"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "yeyc\u0308hach cheshanesha' cohuen att\u0303och e'\u00f1ech cohuen torra'yerret \u00f1amet a\u00f1ecop \u00f1e\u00f1t\ncohuen enten Naciones Unidas alloch\u00f1apa' att\u0303och allohueney e'\u00f1ech cohuen mueche't\nyeyc\u0308ha'yena arr patsro.\n\u00d1e\u00f1t \u0303 chesha' \u00f1e\u00f1t \u0303 ama po'nena' pamo'mtepa' echenan derecho o'ch mue\u00f1anet\nerra'tsent\u0303e', escuelo \u00f1e\u00f1t \u0303 cohuen enten pamo 'mte.\nCot\u0303ap\u0303\u00f1ats 27.\n\u00d1am\u0303a allohuen ama't erra'tsena ache\u00f1er echyenan derecho o'ch t\u00f5rra'yenet \u00f1e\u00f1t \u0303 atet\nyec\u0308ha'yenet \u00f1et, \u00f1e\u00f1t \u0303 cohuen entyenet \u00f1et. \u00f1am\u0303ia e'\u00f1e pocte' o'ch cosha'ye\u00f1et\npo'taruas \u00f1e\u00f1t \u0303 coc\u0308hnesha' entyenet \u00f1et. \u00d1am\u0303a \u00f1e\u00f1t \u0303 e\u00f1otyenet \u00f1e\u00f1t\u0303 atarr sherbets\nalloch progresa'yenet cientifico'marecop, \u00f1e\u00f1t \u0303pa' \u00f1e\u00f1t\u0303cha' yenpuenahuet alloch ello\natarr cohuen yec\u0308ha'yenet arr patsro.\n\u00d1am\u0303a \u00f1erra'm esesha' yec\u0308hcatene' \u00f1e\u00f1t \u0303 atarr sherbets allohuenacop atet\ncientifico'marecop amapa'\u00f1erra'm libro \u00f1e\u00f1t \u0303 que1lqu\u00ebnet allohuenacpuet\npo'taruas \u00f1e\u00f1t\u0303 atarr sherbets allohuenacop, \u00f1apa'echenan derecho att\u0303och\npo'taruasot \u0303\u00f1am\u0303a echenan derecho att\u0303och coshaprete\u00f1et po'taruas, amuepa\naprratam\u0303p\u0303saret\u0303tena po'derecho.\n\u00f1erra'm \u00f1e\u00f1t\namapa'erra'tsen\nganena quelle\n'ch\nCot\u0303ap\u0303\u00f1ats 28.\n\u00d1am\u0303a ora allpon derechos \u00f1e\u00f1t \u0303 aquellcaret \u0303arr, allohuen ama't erra'tsena ache\u00f1er\nechenet derecho o'ch e'\u00f1e atet\u0303 perret. \u00d1e\u00f1t\u0303o'mar a\u00f1 poctetsa pat\u1ebd'tets anetso\norrtatyesetepa' pa'namen cohuen proyectos att\u0303och ache\u00f1enesha'pa' entyerret ora allpon\npo'derechos.\nCot\u0303ap\u0303\u00f1ats 29.\n\u00d1am\u0303a allohuen ama't erra'tsena ache\u00f1er echenan po'deberes po'potanta\u00f1ecop \u00f1e\u00f1t\u0303ara\npamo'tsesha' \u00f1e\u00f1t \u0303parro yec\u0308henet pa'netsro. \u00d1e\u00f1t \u0303 deberespa' \u00f1e\u00f1t\u0303pa' atfo e'\u00f1e cohuen\nyeyenpannena. \u00d1erra'm atet \u0303yeperra e ne all yamo'tsesheshopa' e'\u00f1ech cohuen yeyc\u0308hen\natt\u0303och yetsotuerr \u00f1e\u00f1t \u0303 e'\u00f1e cohuen pueshe\u00f1a'ttsocpay.\nAma't yechyene\u00f1 shonte' pa'namen derechos \u00f1e\u00f1t\u0303cha' yorrtatyen, t\u0303arra\u00f1a amach a\u00f1a\nyorrtatatsto \u00f1e\u00f1t\u0303 att\u0303o errot\u0303uanen yepe\u00f1 po'pshe\u00f1e\u00f1. T\u0303arro'mar \u00f1e\u00f1t\u0303pa' ama ap\u0303apahuoyaye\n\u00f1e\u00f1t\u0303 atet \u0303oteney ley \u00f1e\u00f1t\u0303 anaret.\u0303 T\u0303arro'mar \u00f1erra'm errot\u0303uanen yepe\u00f1 po'pshe\u00f1e\u00f1pa'\natt\u0303o\u00f1a yeprratam\u0303pe\u00f1 \u00f1a po'derechos. T\u0303arra\u00f1a \u00f1erra'm e'\u00f1e cohuen yeyenpannena \u00f1am\u0303a e'\u00f1e\nmueche't yeyc\u0308hena, \u00f1e\u00f1t \u0303pa' \u00f1e\u00f1t \u0303a poctetsa. \u00d1e\u00f1t\u0303pa' c\u0308hocmach yorrtaten \u00f1erra'm yechen\ngobierno democr\u00e1tica all am\u0303cha 'taret\u0303taprete\u00f1et allohuen ache\u00f1enesha'.\n\u00d1am\u0303a ama't shonte' pa'namen derechos yechyen \u00f1e\u00f1t \u0303 anaret \u0303arr, yapa' amach yorrtatsto\na\u00f1 derechos a\u00f1ecop \u00f1e\u00f1t \u0303 ama pocteye' ente\u00f1e Naciones Unidas. A\u00f1cha'\u00f1a yorrtaten \u00f1e\u00f1t\ncohuen enten Naciones Unidas.\nCot\u0303ap\u0303\u00f1ats 30.\nOra allpon derechos \u00f1e\u00f1t \u0303 aquellcaret \u0303arr, ama't patr\u0303ra derecho amach ahuapore\n'tpahuoyaye ama't errot\u0303ena.",
            "Image": "238759a321aefa852985d307a53ef746"
        }
    }
}

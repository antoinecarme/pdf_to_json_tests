{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466793,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Arrpa' anaret \u0303 allohuen allpon derechos \u00f1e\u00f1t \u0303 e'\u00f1e po'\u00f1oc\u0308 h yocop \u00f1e\u00f1t\u0303 cha' atet \u0303 yep\u0303 a'yena allohueney ache\u00f1eneshay ama't errap\u0303 aren arr patsro\nAhuat \u0303 a\u00f1 fecha 10 de diciembre 1948 \u00f1e\u00f1t \u0303 Asamblea General de las Naciones Unidas, \u00f1etpa' quellqu\u00ebt ora allpon derechos \u00f1e\u00f1t \u0303 e'\u00f1e po'\u00f1oc\u0308 h yocop allohuenacpay ache\u00f1eneshay ama't errap\u0303 aren arr patsro.\nAlloch\u00f1apa' orrtachet a\u00f1 \u00f1o\u00f1ets \u00f1e\u00f1t \u0303 atet \u0303 anaret \u0303 derechos; \u00f1e\u00f1t\u0303 pa' \u00f1e\u00f1t\u0303 ara orrtetsa arr a\u00f1 pap\u0303 llo. Allempo o' orrtachet a\u00f1 papell \u00f1apa' otyesan ora allohuen anetsoc\u0308 hno \u00f1e\u00f1t \u0303 orrtatene Naciones Unidas, t\u0303 orretepa'\natt\u0303 och epa'hua a\u00f1 \u00f1o\u00f1ets errap\u0303 aren arr patsro. Orrtachetepa' erracma\u00f1en allcha' lleya'yeset ora allpon pa'namen ache\u00f1enesha' arr patsro. Nam\u0303 a yec\u0308 hatyesetepa' a\u00f1 derechos ora allpon escuelac\u0308 hno \u00f1am\u0303 a ora\nallohuen anetsoc\u0308 hno ama't errot\u0303 eneta po'gobiernoret.\n\u00d1e\u00f1t \u0303 \u00f1anom\nYapa' ye\u00f1ote\u00f1 \u00f1erra'm yemne\u00f1 o'ch yeyc\u0308 hena e'\u00f1e cohuen a\u00f1e patsro, ama yemne\u00f1e o'ch e\u00f1alleta \u00f1e\u00f1tcha' yepatare'tene' \u00f1e\u00f1t \u0303 yoct\u0303 en ya; \u00f1am\u0303 ia \u00f1e\u00f1t \u0303 cha' ya'm\u0303 cha'noc\u0308 htana'tenaya ama yemne\u00f1e o'ch orrta.\n\u00d1erra'm yemne\u00f1 o'ch e'\u00f1e pocte' es yep\u0303 anna'ta \u00f1am\u0303 a \u00f1erra'm yemne\u00f1 o'ch e'\u00f1e cohuen mueche't \u0303 yeyc\u0308 hena a\u00f1e patsro, a\u00f1 poctetsa o'ch ye\u00f1otua. Att\u0303 o ye'\u00f1alletyesa arr patsro e'\u00f1e att\u0303 ecma cohuen yesherb\u0303 a'yen\nallohueney \u00f1e\u00f1t\u0303 ey yec\u0308 ha'yetsa a\u00f1e patsro, amach e\u00f1alle \u00f1e\u00f1t \u0303 atsenatpo' entenet.\n\u00d1am\u0303 a allohuenacpay \u00f1e\u00f1t\u0303 ey arrom\u00f1at\u0303 ey e'\u00f1e att\u0303 ecma e\u00f1all \u00f1e\u00f1t \u0303 otenet derechos \u00f1e\u00f1t\u0303 cha' e'\u00f1e cohuen yocshatene' a\u00f1e patsro. \u00d1e\u00f1t\u0303 pa' ama't eseshapa' amach puerratam\u0303 perryeto ama't errpona\u00f1a. Tarra\u00f1a\nye\u00f1ote\u00f1 ahuat\u0303 ot\u0303 e\u00f1 \u00f1erra'm esempo ache\u00f1enesha'pa' ama esoye e\u00f1chete't\u0303 e a\u00f1 derechos, \u00f1etpa' errot\u0303 uanen p\u0303 a'yesete't\u0303 po'potanta\u00f1 \u00f1e\u00f1t\u0303 tsena'tenet. \u00d1e\u00f1t\u0303 pa' ye\u00f1ote\u00f1 yeyoc\u0308 hro ama ap\u0303 apahuoyaye. \u00d1am\u0303 a ye\u00f1ote\u00f1 a\u00f1\natarr cohuen allohuenacpay \u00f1erra'm chap allempo allohueney e'\u00f1e cohueno'tsa'yeney arr patsro. T\u0303 arro'mar \u00f1erra'm atet\u0303 yocsha'yena arr patsro amach es ya'm\u0303 cha' - nochtana'tenaye, amach e\u00f1alle \u00f1e\u00f1t \u0303 cha'\nyemueroc\u0308 htatene'. Ama't allempo es ye\u00f1os po'po\u00f1 \u00f1e\u00f1t \u0303 cohuen yenten ya, amach e\u00f1alle \u00f1e\u00f1t \u0303 cha' yote' eso'mart\u0303 e' pe\u00f1en po'po\u00f1 cot\u0303 ap\u0303 \u00f1ats. \u00d1erra'm yapa' yame'\u00f1e\u00f1a po'po\u00f1 \u00f1e\u00f1t \u0303 cohuen yenten ya amach e\u00f1alle\n\u00f1e\u00f1t\u0303 cha' yepatare'tene'.\n\u00d1e\u00f1t \u0303 o'mar ye\u00f1ote\u00f1 e'\u00f1e pocte' o'ch yene' \u00f1o\u00f1ets att\u0303 och ye\u00f1otatanna'tyena ora allpon a\u00f1 derechos att\u0303 och allohueney e'\u00f1ech cohuen yentannena alloch\u00f1apa' amach e\u00f1alle ache\u00f1 \u00f1e\u00f1t \u0303 amueroc\u0308 htataret\u0303 tetsa.\nAlloch\u00f1apa' amach orrtateneto at\u0303 par\u00f1ats \u00f1e\u00f1t \u0303 atet\u0303 amueroc\u0308 htatarettenet.\n\u00d1am\u0303 a ye\u00f1ote\u00f1 e'\u00f1e pocte' e'\u00f1ech cohuen yamo'tstannena po'po\u00f1 ache\u00f1enesha' \u00f1e\u00f1t \u0303 yec\u0308 ha'yetsa po'po\u00f1 anetso'mar arr patsro.\n\u00d1am\u0303 a ye\u00f1ote\u00f1 allohuen allpon pa'namen anetso'marnesha' \u00f1e\u00f1t \u0303 orrtatene \u00f1e\u00f1t \u0303 otenet Naciones Unidas, \u00f1etpa \u00f1e\u00f1t\u0303 a e'\u00f1e cohuen entenet \u00f1et. \u00d1e\u00f1t\u0303 o'mar \u00f1et nenet \u00f1o\u00f1ets all quellco att\u0303 o allohueney arrom\u00f1at\u0303 ey\n\u00f1e\u00f1t\u0303 ey e\u00f1alletyetsa arr patsro e'\u00f1ech att\u0303 ecma cohuen yesherb\u0303 a'yen \u00f1am\u0303 a allohuenacpay att\u0303 ecma e\u00f1all \u00f1e\u00f1t\u0303 otenet derechos att\u0303 och e'\u00f1e cohuen yocsha'yena arr patsro allohueney ama t coyaneshohuen. \u00d1e\u00f1t\no'mar \u00f1etpa' a\u00f1 e'nenet o'ch orrtatenet \u00f1e\u00f1t \u0303 cohuen sherbets allohuenacpay ache\u00f1eneshay arr patsro. Alloch\u00f1apa' att\u0303 och allo'na yesen yenpanna'tnomtsa att\u0303 och yocsha'yena e'\u00f1e cohuen arr patsro o'ch yechyen\n\u00f1e\u00f1t\u0303 yepallta'yena \u00f1am\u0303 a amach e\u00f1alle \u00f1e\u00f1t \u0303 am\u0303 cha 'noc\u0308 htana 'tenaye, e '\u00f1ech cohueno 'tsa 'yeney.\n\u00d1am\u0303 a ye\u00f1ote\u00f1 allohuen pa'namen anetso' marnesha' \u00f1e\u00f1t \u0303 orrtatene' Naciones Unidas \u00f1etpa' net po'\u00f1o\u00f1 att\u0303 och t\u0303 orra'yeset att\u0303 och ame'\u00f1achet allohuen ache\u00f1enesha' \u00f1e\u00f1t \u0303 errap\u0303 aro'tsa'yenet a\u00f1 patsro, alloch\u00f1apa'\natt\u0303 och e'\u00f1ech cohuen entuenet a\u00f1 derechos \u00f1amet; \u00f1e\u00f1t\u0303 pa' allohuenacpuet e'\u00f1ech cohueno'tsa'yenet.\n\u00d1am\u0303 a ye\u00f1ote\u00f1 \u00f1erra'm po'\u00f1oc\u0308 h e'\u00f1ech cohuen yetsotuer e'\u00f1e atet \u0303 yene' ye\u00f1o\u00f1 a\u00f1 poctetsa o'ch ye\u00f1otatanna'ta a\u00f1 derechos \u00f1e\u00f1t \u0303 allohuenacpay alloch\u00f1apa' e'\u00f1ech cohueno'tsa 'yeney.\n\u00d1e\u00f1t\u0303 o'mar t\u0303 e'pa'\nASSAMBLEA GENERAL \u00f1e\u00f1t\u0303 ara Naciones Unidas arrpa' orrtatenet\nORA ALLPON DERECHOS NENT ALLOHUENACPAY NENTEY PA'NAMENEY ACHENENESHAY. Alloch\u00f1apa' att\u0303 och allohuen c\u0308 hocmach yeyerpa'yena allohuen derechos \u00f1e\u00f1t \u0303 aquellcaret\u0303 tetsa arr.\n\u00d1am\u0303 a c\u0308 hocma yeyc\u0308 hach po'potanta\u00f1 att\u0303 och \u00f1etpa'c\u0308 ho'\u00f1a e'\u00f1ech cohuen am\u0303 cha na'tpo' entuenet \u00f1amet a\u00f1 derechos. Alloch\u00f1apa' att\u0303 och ama't erracma\u00f1en arr patsro e\u00f1otueretcha' a\u00f1 derechos \u00f1am\u0303 a po'\u00f1oc\u0308 h\natet\u0303 cha' cohuen yemorrentanna'tuerra. \u00d1e\u00f1t\u0303 pa' att\u0303 epa'ch perra arr yepats\u00f1o ama't \u00f1am\u0303 a ora errap\u0303 aren po'potanta\u00f1 anetso'mar arr patsro. Att\u0303 epa'ch perra allohuen anetso'marnesha' \u00f1e\u00f1t \u0303 orrtatene' Naciones\nUnidas ama't \u00f1am\u0303 a po'potanta\u00f1 \u00f1e\u00f1t\u0303 yenpuenet \u00f1et. Allpon derechos \u00f1e\u00f1t \u0303 yechyen att\u0303 och e'\u00f1ech cohuen yeyc\u0308 ha'yena arr patsro \u00f1e\u00f1tpa' a\u00f1ec\u0308 hno:\nCot\u0303 ap\u0303 \u00f1ats 1.\nAllohueney \u00f1e\u00f1tey arrom\u00f1atey att\u0303 o ye'\u00f1alletyesa arr patsro e'\u00f1e att\u0303 ecma cohuen yesherb\u0303 a'yen. \u00d1am\u0303 a yechyen allpon derechos att\u0303 och e'\u00f1ech cohueno'tsa'yeney arr patsro. \u00d1am\u0303 a allohuen att\u0303 ecma yechyen alloch\nyoct\u0303 ape' chyen cohuen \u00f1am\u0303 a ye\u00f1otyen yeyoc\u0308 hro \u00f1e\u00f1t \u0303 e'ne pocte' enten ache\u00f1enesha' \u00f1am\u0303 a \u00f1e\u00f1t \u0303 ama pocteye' enteneto. Ye\u00f1ote\u00f1 a\u00f1 poctetsa e'\u00f1e yemo'nashe\u00f1 yep\u0303 annena ama't ora allohuen allpon ache\u00f1enesha'\n\u00f1e\u00f1t \u0303 a\u00f1e patsro'tsa'yeney.\nCot\u0303 ap\u0303 \u00f1ats 2.\nOra allohuen allpon ache\u00f1enesha' \u00f1e\u00f1t \u0303 a\u00f1e patsro'tsa'yen, att\u0303 ecma echyenet a\u00f1 derechos att\u0303 och e'\u00f1e cohuen yec\u0308 ha'yenet arr patsro. Allohuenet att\u0303 ecma echyenet a\u00f1 derechos ama't erra'tsent\u0303 e' po'm\u0303 re\u00f1tsoret\npenet, \u00f1am\u0303 a ama't errot\u0303 ena orrtenet, ama't quelluareret ama't \u00f1am\u0303 a \u00f1e\u00f1t \u0303 huallama't\u0303 areret, ama't coyaneshohuenet att\u0303 ecma echenet a\u00f1 derechos. \u00d1am\u0303 a ama't erra'tsent\u0303 e' \u00f1e\u00f1t \u0303 po'yomporer penet \u00f1am\u0303 a ama't\nerra'tsen cot\u0303 ape'chyenet \u00f1e\u00f1t \u0303 cohuen entyenet po' gobiernocop ama't po'po\u00f1 poct\u0303 ap\u0303 \u00f1ar e'\u00f1e att\u0303 ecma echenet a\u00f1 derechos \u00f1e\u00f1t \u0303 allohuenacpay \u00f1e\u00f1t\u0303 ey arrom\u00f1at\u0303 ey arr patsro.\nAma't \u00f1e\u00f1t \u0303 huoccha\u00f1etets arr patsro, \u00f1e\u00f1t \u0303 ama es echyetso arr patsro \u00f1e\u00f1t \u0303 ama esoye' enteneto, \u00f1etpa'c\u0308 ho'\u00f1a e'\u00f1e att\u0303 ecma echenet a\u00f1 derechos \u00f1e\u00f1t \u0303 allohuenacpay \u00f1e\u00f1t \u0303 ey arrom\u00f1at\u0303 ey. \u00d1am\u0303 a att\u0303 ecma echenet\na\u00f1 derechos ama't erra'tsena anets all yec\u0308 ha'yenet \u00f1am\u0303 a ama't errot\u0303 en po'gobierno echenet all pa'netsro. Ama't po'gobierno am\u0303 cha'noc\u0308 htana'taneta\u00f1 amapa' e'\u00f1e cohueno'tsa 'yenet e'\u00f1e att\u0303 ecma echenet a\u00f1",
            "Image": "d9a5dad02bcd33bc85104e0e7a7d8edc"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "derechos \u00f1e\u00f1t \u0303 allohuenacpay \u00f1e\u00f1t\u0303 ey arrom\u00f1at\u0303 ey arr patsro.\nCot\u0303 ap\u0303 \u00f1ats 3.\nAllohueney yechen derecho o'ch yocrrena arr patsro amach e\u00f1alle \u00f1e\u00f1t\u0303 cha' am\u0303 icha'noc\u0308 htana'tenaya. Ello\u00f1a e\u00f1all \u00f1e\u00f1t\u0303 cha' yemo\u00f1enaya.\nCot\u0303 ap\u0303 \u00f1ats 4.\nAma't pueshe\u00f1arraya ache\u00f1ey amach ataruasataret\u0303 eye e'\u00f1e att\u0303 a. Amuepa'ch pomue\u00f1eto ache\u00f1 \u00f1e\u00f1t\u0303 cha' taruasatenet e'\u00f1e att\u0303 a, ama't errot\u0303 ena.\nCot\u0303 ap\u0303 \u00f1ats 5.\nAma't pueshe\u00f1arra amuepa'ch amueroc\u0308 htataret\u0303 teno ene att\u0303 a, amach atserrp\u0303 aret\u0303 teneto atet\u0303 \u00f1erra 'mrrat\u0303 e' berr atserrpenet.\nCot\u0303 ap\u0303 \u00f1ats 6.\nOra allpon leyes \u00f1e\u00f1t \u0303 anaret\u0303 e'tyetsa allohuen ache\u00f1eneshacop \u00f1e\u00f1t\u0303 pa' \u00f1e\u00f1t\u0303 cha' a'poctatyenahuet ama't pueshe\u00f1a'ttset \u00f1erra'm esempo echyenet problema.\nCot\u0303 ap\u0303 \u00f1ats 7.\nAmach e\u00f1alle ache\u00f1 \u00f1e\u00f1t\u0303 ecop ama sherbeno a\u00f1 leyes \u00f1e\u00f1t \u0303 atet \u0303 anaret\u0303 . Att\u0303 ecmach yenpuenana ama't allohuen ache\u00f1enesha', amach e\u00f1alle ache\u00f1 \u00f1e\u00f1t\u0303 ama amorrentaret\u0303 eyaye. \u00d1am\u0303 a a\u00f1 derechos \u00f1e\u00f1t\naquellcaret\u0303 arr, \u00f1e\u00f1t\u0303 pa'c\u0308 ho'\u00f1a att\u0303 ecmach allohuenacop \u00f1e\u00f1t\u0303 cha' mo\u00f1enaya ama 't erra'tsena ache\u00f1er \u00f1erra'm esempo e\u00f1all \u00f1e\u00f1t\u0303 cha' puerratam\u0303 psahueta\u00f1 a\u00f1 derechos.\nCot\u0303 ap\u0303 \u00f1ats 8.\n\u00d1am\u0303 a \u00f1erra'm esempo esesha'pa' muenene\u00f1 o'ch puerratam\u0303 psan ache\u00f1enesha' a\u00f1 derechos \u00f1etpa' e'\u00f1e pocte o'ch e'nenet autoridades \u00f1e\u00f1t\u0303 cha' a'poctaterrahuet \u00f1e\u00f1t \u0303 atet \u0303 anaret \u0303 po'leyes \u00f1am\u0303 a po'constituci\u00f3n.\nCot\u0303 ap\u0303 \u00f1ats 9.\nAmuepa'ch arrmataret\u0303 teno ache\u00f1 e'\u00f1e att\u0303 a. Amuepa'ch yottam\u0303 pesyeneto ache\u00f1 e'\u00f1e att\u0303 a. Amuepa'ch mue\u00f1o ' teneto ache\u00f1 b\u0303 ac\u0308 hayo allcha' mueroc\u0308 htena.\nCot\u0303 ap\u0303 \u00f1ats 10.\n\u00d1am\u0303 a allohuen ache\u00f1enesha' ama't esesha' \u00f1erra'm esempo otte\u00f1e'charet\u0303 tena \u00f1apa' echenancha' derecho o'ch a'poctater \u00f1o\u00f1ets e'\u00f1e cohuen juezesho. Juezpa' e'\u00f1ech cohuen o'ch e\u00f1och \u00f1erra'm po'\u00f1oc\u0308 h atet \u0303 o'\np\u0303 ohua. Amach e'\u00f1e att\u0303 a atserrpe\u00f1eto. \u00d1am\u0303 a \u00f1e\u00f1t \u0303 otte\u00f1e'charet\u0303 tetsa juezpa' o'ch e\u00f1otach \u00f1e\u00f1t \u0303 derechos echen \u00f1am\u0303 a \u00f1e\u00f1t \u0303 po'deberes. Amach es a'nahua o'pate\u00f1eto ama't pueshe\u00f1arra ache\u00f1.\nCot\u0303 ap\u0303 \u00f1ats 11.\n\u00d1am\u0303 a ama't esesha' \u00f1e\u00f1t \u0303 otte\u00f1e'charet\u0303 tetsa allo'tsen autoridades, amuepa'ch ahuen otatsteto autoridades a\u00f1 ache\u00f1 po'\u00f1oc\u0308 h atet \u0303 o' p\u0303 ohua. A\u00f1cha' \u00f1anom e'm\u0303 \u00f1ochetepa' \u00f1e\u00f1t\u0303 cha' yenpuene' \u00f1e\u00f1t \u0303 otte\u00f1e'charet\u0303 tetsa.\nE'\u00f1ech cohuen acop\u0303 a e\u00f1ochet po'\u00f1oc\u0308 ht\u0303 e' atet\u0303 o' p\u0303 ohua. \u00d1e\u00f1t\u0303 pa' atet\u0303 cha' penet allo'tsa'yen shonte' ache\u00f1enesha', amuepa'ch a'nahua o'pate\u00f1eto.\n\u00d1am\u0303 a a\u00f1ecpuepa'ch co\u00f1chachet ache\u00f1 \u00f1e\u00f1t \u0303 at\u0303 pare'tene' \u00f1o\u00f1ets \u00f1e\u00f1t \u0303 atet\u0303 anaret\u0303 e'\u00f1e allempo. \u00d1am\u0303 a \u00f1e\u00f1t \u0303 atet\u0303 anaret\u0303 \u00f1e\u00f1t\u0303 cha' atet\u0303 co\u00f1chachet ache\u00f1 \u00f1erra'm at\u0303 pare'chet a\u00f1 \u00f1o\u00f1ets \u00f1e\u00f1t \u0303 atet\u0303 anaret\u0303 \u00f1e\u00f1t\u0303 ach\nco\u00f1chachet allempo. Amuepa'ch\u00f1a a\u00f1e'na co\u00f1chate\u00f1eto ache\u00f1 \u00f1e\u00f1t \u0303 ahuat\u0303 ot\u0303 e\u00f1 atet\u0303 petsa allempo ama e\u00f1alle ley \u00f1e\u00f1t \u0303 otets atet\u0303 cha' sep\u0303 a. \u00d1am\u0303 a a\u00f1ach co\u00f1chatenet \u00f1e\u00f1t \u0303 at\u0303 pare'tene ley e'\u00f1e atet\u0303 anaret\u0303 . Amach\u00f1a\na\u00f1e'na co\u00f1chateneto aton \u00f1e\u00f1t \u0303 ama att\u0303 eye' anaret\u0303 tena allempo at\u0303 pare'tena.\nCot\u0303 ap\u0303 \u00f1ats 12.\n\u00d1am\u0303 a \u00f1e\u00f1t \u0303 e'\u00f1e yocpa atet\u0303 \u00f1erra'm yepaquell \u00f1amia yamo'tsesha' \u00f1e\u00f1t \u0303 parro yeyc\u0308 hena \u00f1am\u0303 a allohuen \u00f1e\u00f1t \u0303 yechen \u00f1e\u00f1t\u0303 pa' e'\u00f1e yocpa. Po'potanta\u00f1pa ama pocteyaye o ch be't\u0303 oset att\u0303 och o'patapretenyet \u00f1e\u00f1t\ne'\u00f1e yo. \u00d1am\u0303 a amach asasaretpahuoyayye, \u00f1am\u0303 a amach asochatse'tpahuoyayye. \u00d1am\u0303 a allohuen \u00f1e\u00f1t\u0303 asasaret\u0303 tetsa e'\u00f1e att\u0303 a \u00f1am\u0303 a \u00f1e\u00f1t \u0303 asochatse'taret\u0303 tetsa e'\u00f1e att\u0303 a, \u00f1etpa' echenet derecho o'ch mo\u00f1enanet a\u00f1\nley \u00f1e\u00f1t \u0303 atet\u0303 anaret\u0303 .\nCot\u0303 ap\u0303 \u00f1ats 13.\n\u00d1am\u0303 a allohuen ache\u00f1enesha' echenet derecho o'ch chope'chyeset ama't erra sechyenet allohuanen puen Estado al\u00ed yec\u0308 henet.\n\u00d1am\u0303 a echenet derecho \u00f1erra'm monenet o'ch salerret ama't erra'tsena Estadot \u0303 ama't \u00f1erra'm muenenet o'ch salerret ama't \u00f1et pue'stadot\u0303 pa e'\u00f1e pocte'. \u00d1am\u0303 a echenet derecho o'ch c\u0308 hac\u0308 herret pue'stado \u00f1erra'm\nesempo monenet.\nCot\u0303 ap\u0303 \u00f1ats 14.\n\u00d1am\u0303 a \u00f1erra'm esempo amueroc\u0308 htataret\u0303 ta ama't pueshe\u00f1arra e'\u00f1e att\u0303 a pocta\u0303 p \u0303 \u00f1o'maret \u00f1etpa' echenet derecho o'ch yeterret, ahuerret po'po\u00f1 anetso allcha' agaparet\u0303 terret e'\u00f1e cohuen.\nT\u0303 arra\u00f1a \u00f1erra'm aco\u00f1chataret\u0303 tet ta\u0303 rro'mar o' muetset ache\u00f1 amapa' at\u0303 pare'tet po'po\u00f1 leyes amapa' a\u00f1 derechos \u00f1e\u00f1t \u0303 nen Naciones Unidas \u00f1erra'm \u00f1e\u00f1t\u0303 ecop aco\u00f1chataret\u0303 tet amach agaparet\u0303 teto po'po\u00f1 anetso.",
            "Image": "e01d0585e4b2f8d1fe4b99074772e639"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Cot\u0303 ap\u0303 \u00f1ats 15.\n\u00d1ama allohuen ache\u00f1enesha' echenet derecho \u00f1e\u00f1t\u0303 cha' pa 'netser penet.\n\u00d1am\u0303 a amach errot\u0303 enot \u0303 puerratam\u0303 p \u0303 seto ache\u00f1 po'derecho att\u0303 o pa'netser penet. T\u0303 arra\u00f1a \u00f1erra'm esesha' mone' o'ch yec\u0308 ha'huerret po'po\u00f1 anetsro \u00f1e\u00f1t\u0303 cha'pa'netser perr allempot\u0303 e\u00f1 \u00f1e\u00f1t\u0303 pa' e'\u00f1e pocte' \u00f1e\u00f1t\u0303 pa' po\n'derecho.\nCot\u0303 ap\u0303 \u00f1ats 16.\n\u00d1am\u0303 a allohuen ache\u00f1 \u00f1e\u00f1t \u0303 po'nare' \u00f1erra'm muenen o'ch sena'ta \u00f1am\u0303 a coyanesha' \u00f1erra'm muenen o'ch some'ta, \u00f1e\u00f1t\u0303 pa' e'\u00f1e pocte' \u00f1e\u00f1t\u0303 pa' po'derecho. Pocte' o'ch yoranna'tet att\u0303 och chemere'tet. Ama't esesha'\nmuenats e'\u00f1e pocte ama't erra'tsent\u0303 e' po'm\u0303 re\u00f1tsoret penet, ama't erra'tsent\u0303 e' \u00f1e\u00f1t \u0303 pa 'netser penet, ama't erra'tsent\u0303 e' po'yomporer penet. \u00d1am\u0303 a coyanesha' att\u0303 ecma echenan derechos \u00f1e\u00f1t \u0303 echen yacmanesha'\n\u00f1erra'm esempo o'ch some'ta. \u00d1ama allponmat yoranna'tet coyanesha'pa' \u00f1e\u00f1t\u0303 ecma derechos echen \u00f1am\u0303 a \u00f1erra'm sannerretpa' coyanesha'pa' att\u0303 ecma echenan derechos.\nTarra\u00f1a \u00f1erra'm esesha' ama muenenaye o'ch yoran po'pshe\u00f1e\u00f1 \u00f1e\u00f1t\u0303 cha' puerrollar p\u0303 a' amapa yacma ama mueno \u00f1e\u00f1t\u0303 cha' pueta\u0303 por p\u0303 a', pamo'mte'pa' amach errot\u0303 enot \u0303 apano po'pshe\u00f1e\u00f1 yacma e'\u00f1e \u00f1a\npo'huamencot \u0303 \u00f1erra'm coyanesha' ama muene\u00f1e.\n\u00d1am\u0303 a \u00f1e\u00f1t \u0303 yec\u0308 hetsa parro pa'pacllo \u00f1e\u00f1t \u0303 pamo'tsna'tar p\u0303 annena \u00f1e\u00f1t\u0303 pa' e'\u00f1e pocte' atet\u0303 yeyc\u0308 hen arr patsro. \u00d1e\u00f1t\u0303 o'mar \u00f1e\u00f1t\u0303 pa' gobiernocop o'ch cohuam\u0303 penan allohuen familias \u00f1e\u00f1t \u0303 parro yec\u0308 ha'yenet.\nCot\u0303 ap\u0303 \u00f1ats 17.\n\u00d1am\u0303 a allohuen ache\u00f1enesha' echenet derecho o'patetepa' \u00f1e\u00f1t \u0303 e'\u00f1e \u00f1ocmuet, atet \u0303 \u00f1erra'm pa'paquell, po'patse\u00f1, payara. \u00d1am\u0303 a e'\u00f1e pocte' o'ch o'pataprecha po'potanta\u00f1 \u00f1e\u00f1t \u0303 parrocma taruasa'yenet.\n\u00d1am\u0303 a ama aprratam\u0303 pespahuoyaye e'\u00f1e att\u0303 a \u00f1e\u00f1t \u0303 yo'patena ya atet\u0303 \u00f1erra'm yepaquell, yepatse\u00f1, yayara.\nCot\u0303 ap\u0303 \u00f1ats 18.\n\u00d1am\u0303 a allohuen ache\u00f1enesha' ama't erra'tsena ache\u00f1er echenet derecho o'ch cota\u0303 pe'chyenet \u00f1e\u00f1t \u0303 e'\u00f1e cohuen entenet \u00f1et pueyoc\u0308 hreto. \u00d1am\u0303 a allohuen ache\u00f1pa' echenet derecho o'ch po'yomporer pe\u00f1et \u00f1e\u00f1t \u0303 e'\u00f1e\ncohuen entenet \u00f1et. \u00d1am\u0303 a \u00f1erra'm esempo muenenet o'ch po'po\u00f1et po'yompor-ret, \u00f1e\u00f1t\u0303 pa'c\u0308 ho'\u00f1a e'\u00f1e \u00f1ocpuet po'derecho. \u00d1am\u0303 a e'\u00f1e pocte' o'ch apc\u0308 ha'yenet epuet po'potanta\u00f1 \u00f1e\u00f1t \u0303 parrocma ame'\u00f1enet. \u00d1am\u0303 a\ne'\u00f1e pocte o'ch yec\u0308 hatyesan po'potanta\u00f1 \u00f1e\u00f1t \u0303 muenene' o'ch e\u00f1oteret \u00f1amet. E'\u00f1e pocte' o'ch etsote\u00f1et ora att\u0303 och sherbe\u00f1et po 'yompor-ret.\nCot\u0303 ap\u0303 \u00f1ats 19.\n\u00d1am\u0303 a allohuen ache\u00f1enesha' ama't erra tsena ache\u00f1er echenet derecho o'ch serrpare'tatanna'tyeset \u00f1e\u00f1t \u0303 atet \u0303 cota\u0303 pe'chyenet \u00f1et \u00f1e\u00f1t \u0303 cohuen entyenet \u00f1et. Amach e'mo\u00f1e'taret\u0303 eye att\u0303 o yapa yocte\u0303 n a\u00f1 derecho.\n\u00d1am\u0303 a e'\u00f1e pocte' o'ch e'nyenet att\u0303 och e\u00f1oteret erra'tsent\u0303 e' cot\u0303 ap\u0303 \u00f1atser \u00f1e\u00f1t \u0303 cohuen entyenet \u00f1et. E'\u00f1e pocte' o'ch agapyenet a\u00f1 cot\u0303 ap\u0303 \u00f1atser pueyc\u0308 hate\u00f1a, \u00f1am\u0303 a e'\u00f1e pocte' o'ch e\u00f1otachet po'potanta\u00f1 \u00f1e\u00f1t \u0303 atet\npena a\u00f1 cot\u0303 ap\u0303 \u00f1ats. Ama't errot\u0303 enot e\u00f1otachet po'potanta\u00f1 ache\u00f1, \u00f1e\u00f1t\u0303 pa' e'\u00f1e pocte' ama't po'quellcot \u0303 ama't radiot \u0303 ma't errot\u0303 enota. E'\u00f1e pocte' o'ch c\u0308 hapatyeset \u00f1e\u00f1t \u0303 cot\u0303 ap\u0303 \u00f1ats po'po\u00f1 anetso'mar.\nCot\u0303 ap\u0303 \u00f1ats 20.\n\u00d1am\u0303 a allohuen ache\u00f1enesha' echenet derecho o'ch apc\u0308 ha'yenet ora allohuen \u00f1e\u00f1t \u0303 parrocma ame'\u00f1enet \u00f1erra'm e'\u00f1e cohuen mueche't \u0303 serrpare'tanna'tyenet a\u00f1 pocta\u0303 p \u0303 \u00f1et.\n\u00d1erra'm esesha' ama muenenaye o'ch cota\u0303 pe'chet e'\u00f1e parrocma po'potanta\u00f1 pocta\u0303 p \u0303 \u00f1et, ama pocteyaye \u00f1erra'm po'potanta\u00f1 po'huamencote\u0303 tpa' o 'ch ame '\u00f1atate\u00f1et \u00f1e\u00f1t \u0303 \u00f1et pocta\u0303 p \u0303 \u00f1a.\nCot\u0303 ap\u0303 \u00f1ats 21.\n\u00d1am\u0303 a allohuen ache\u00f1enesha' ama't erra'tsena ache\u00f1er echenet derecho o'ch cota\u0303 pe'chatyeset \u00f1e\u00f1l pa'm\u0303 cha'taret\u0303 erneshet. \u00d1am\u0303 a allohuen ache\u00f1enesha' ama't erra'tsena ache\u00f1er echenet derecho o'ch votet a\u00f1ecop\n\u00f1e\u00f1t\u0303 cha' sherb\u0303 ats gobiernocop.\n\u00d1am\u0303 a allohuen ache\u00f1enesha' ama't erra'tsena ache\u00f1er \u00f1e\u00f1t \u0303 muenene o'ch taruasapretan gobierno allohuenet e'\u00f1e att\u0303 ecma echyenet derecho.\n\u00d1am\u0303 a erra'tsent\u0303 e' cot\u0303 ap\u0303 \u00f1atser \u00f1e\u00f1t \u0303 cohuen enten ache\u00f1enesha' \u00f1erra'm shonte' ache\u00f1 \u00f1e\u00f1t\u0303 atet \u0303 muenenet, atet\u0303 cha' perra po'gobierno. \u00d1am\u0303 a att\u0303 och e\u00f1ochet este' po'\u00f1oc\u0308 h muenen allohuen ache\u00f1enesha'\ne\u00f1alletepa'ch elecciones ama t errot\u0303 enot\u0303 a; allcha' vota'yenet a\u00f1ecop \u00f1e\u00f1t \u0303 e'\u00f1e cohuen entyenet \u00f1et. \u00d1am\u0303 a \u00f1e\u00f1t\u0303 pa' e'\u00f1ech a'nahua vota'yenet att\u0303 och po'potanta\u00f1pa' amach errot\u0303 enot \u0303 po'huamencot\u0303 eye' votatenaneto\n\u00f1e\u00f1t \u0303 atet \u0303 muenenet \u00f1et. \u00d1am\u0303 a allohuen ache\u00f1enesha' e'\u00f1e pocte' vota'yeset a\u00f1ecop \u00f1e\u00f1t \u0303 cohuen entyenet \u00f1et.\nCot\u0303 ap\u0303 \u00f1ats 22.\nAllohuen ache\u00f1enesha' ama't erra'tsena ache\u00f1er echenet derecho o'ch agapue\u00f1et seguridad social \u00f1e\u00f1t \u0303 atet \u0303 yenpuenanet po'gobierno \u00f1erra'm esempo machayot\u0303 a es pasahuet. Alloch\u00f1apa' att\u0303 och amach tama\npenca'yeneto, e'\u00f1ech att\u0303 era cohuen orrtatyenet. \u00d1ehua, ama't erra'tsena anetser a'poctatenan pa'che\u00f1eneshar a\u00f1 derechos \u00f1e\u00f1t \u0303 otenet seguridad sociales.\nCot\u0303 ap\u0303 \u00f1ats 23.\n\u00d1am\u0303 a allohuen ache\u00f1enesha' ama't erra'tsena ache\u00f1er echenet derecho o'ch taruasa'yeset att\u0303 och gana'yeset quelle. \u00d1am\u0303 a e'\u00f1e pocte' erra'tsent\u0303 e' taruas muenenet allcha'\u00f1a taruasa'yenet. \u00d1am\u0303 a \u00f1e\u00f1t\ntaruasatenahuet e'\u00f1epa'ch cohuen apa'yesanet allcha' taruasatyesanet. \u00d1am\u0303 a amuepa'ch hua\u00f1apeseto po'taruaset att\u0303 och amach pallteneto quelle.",
            "Image": "8779a2a9f101ade2ec27328c568be19b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "\u00d1am\u0303 a allohuen \u00f1e\u00f1t\u0303 att\u0303 ecma taruasa yetset allponeshacmuetepa'ch gana'yenet quelle. Arepa'ch e\u00f1alle \u00f1e\u00f1t \u0303 ama amorrentaret\u0303 eyaye.\n\u00d1am\u0303 a allohuen \u00f1e\u00f1t \u0303 taruasets atsa'tataret\u0303 tetepa'ch allpon \u00f1e\u00f1t \u0303 poctetsa alloch\u00f1apa' att\u0303 och cohuen yec\u0308 ha'yenet pamo'tseshohuen amach tama penca'yeneto puepallte\u00f1ot\u0303 et. \u00d1erra'm allpon gana'yenet ama\nalcanseno att\u0303 och yora'yeset \u00f1e\u00f1t\u0303 allpon pallta'yenet e\u00f1alletepa'ch seguridad social \u00f1e\u00f1t\u0303 cha' yenpa'yenahuet.\n\u00d1am\u0303 a allohuen ama't erra'tsena ache\u00f1er echenet derecho o'ch parrocmatet epuet sindicato \u00f1e\u00f1t\u0303 cha' mo\u00f1enahuet \u00f1e\u00f1t \u0303 e'\u00f1e \u00f1ocpueta all taruasa'yenet.\nCot\u0303 ap\u0303 \u00f1ats 24.\n\u00d1am\u0303 a allohuen ama't erra'tsena ache\u00f1er echyenet derecho o'ch amesa'yenet allpon horas \u00f1am\u0303 ia allpon yet\u0303 . Amach ellapenete't\u0303 e arepenete't\u0303 e taruasatset. \u00d1am\u0303 a amesyesetepa'ch allponmat \u00f1e\u00f1t \u0303 vacaci\u00f3n,\natsa'tataret\u0303 tetepa'ch ama't allponmat echenet vacaci\u00f3n.\nCot\u0303 ap\u0303 \u00f1ats 25.\n\u00d1am\u0303 a allohuen ama't erra'tsena ache\u00f1er echyenet derecho o'ch echyenet allpon att\u0303 och yec\u0308 ha'yenet cohuen arr patsro ama't pamo'tseshohuen att\u0303 och yora'yenet puerrar, pa'shtam, pa'paquellet \u00f1am\u0303 a att\u0303 och\npartatyenet \u00f1am\u0303 a att\u0303 och yenpa'yenanet po'potanta\u00f1 pamo'tseshac\u0308 hno. \u00d1am\u0303 a \u00f1erra'm palltapesyenet po'taruaset alloch gana'yenet quelle echyenet derecho o'ch ayenparet\u0303 tet. Amapa' \u00f1erra'm atsna'tyenet att\u0303 och\nama taruaseneto allponmat echyenet derecho o'ch ayenparet\u0303 tet. Amapa' \u00f1erra'm machayota atserrpenet, amapa' \u00f1erra'm rret\u0303 orrnanesha' amapa' \u00f1erra'm po'nme'ten amapa \u00f1erra'm esempo es huapoya echyenet\nderecho o'ch ayenparet\u0303 tet.\n\u00d1am\u0303 a allohuen \u00f1e\u00f1t \u0303 achoyoreshai \u00f1am\u0303 a allohuen cheshaneshac\u0308 hno \u00f1etpa' echyenet derecho o'ch acuam\u0303 p \u0303 saret\u0303 tyenet ama't \u00f1e\u00f1t\u0303 ellopnanesha' \u00f1amet.\nCot\u0303 ap\u0303 \u00f1ats 26.\n\u00d1am\u0303 a allohuen ama't erra'tsena ache\u00f1er echyenan derecho o'ch estudia'yeset escuelo. \u00d1am\u0303 a att\u0303 och estudia'yeset escuelo amach cobraneto \u00f1e\u00f1t \u0303 Primariacop. Allohuen cheshanesha' atet \u0303 anaret \u0303 \u00f1ocpuet c\u0308 hocma\nestudienet Primaria, \u00f1e\u00f1t \u0303 obligatoria. \u00d1am\u0303 a e\u00f1alletepa' escuelas allcha' estudia'yenet \u00f1e\u00f1t\u0303 cha' po'taruas penet \u00f1am\u0303 a e\u00f1alletepa' escuelas allcha' estudia'yenet estudios mas avanzados ama't a\u00f1ecop \u00f1e\u00f1t \u0303 atarr\nt\u0303 orretsa \u00f1e\u00f1t \u0303 atarr es e\u00f1otets.\n\u00d1am\u0303 a a\u00f1ecop sherben att\u0303 o yec\u0308 hate\u00f1et cheshanesha' att\u0303 ochcha' e\u00f1otyenet \u00f1e\u00f1t \u0303 atarr sherbets arr patsro att\u0303 och e'\u00f1ech cohuen e\u00f1otatyenan po'potanta\u00f1 ache\u00f1enesha'. Alloch\u00f1apa' att\u0303 ochcha' amach muena'yeneto\no'ch puerratam\u0303 p \u0303 sanet po'potanta\u00f1 po'derechos att\u0303 och mueroc\u0308 htatanet. Cohuencha' ye\u00f1otatanna'tyena ama't pa 'namen ache\u00f1eneshay. Cohuencha' ya'huanten po'potanta\u00f1 \u00f1e\u00f1t \u0303 po'po\u00f1 cota\u0303 pe'chyenet \u00f1et. \u00d1am\u0303 a\nc\u0308 hocmuepa'ch yamo'ts yep\u0303 anna'tyena ama't pa'namen anetsoc\u0308 hno all yeyc\u0308 ha'yena, ama't pa'namen mere\u00f1tsorec\u0308 hno \u00f1e\u00f1t \u0303 parro ye \u00f1alletyesa, ama't pa'namen yeyomporer yep\u0303 a'yen. A\u00f1ecop yeyc\u0308 hach\ncheshanesha' cohuen att\u0303 och e'\u00f1ech cohuen torra'yerret \u00f1amet a\u00f1ecop \u00f1e\u00f1t \u0303 cohuen enten Naciones Unidas alloch\u00f1apa' att\u0303 och allohueney e'\u00f1ech cohuen mueche't \u0303 yeyc\u0308 ha'yena arr patsro.\n\u00d1e\u00f1t \u0303 chesha' \u00f1e\u00f1t \u0303 ama po'nena' pamo'mtepa' echenan derecho o'ch mue\u00f1anet erra'tsent\u0303 e', escuelo \u00f1e\u00f1t \u0303 cohuen enten pamo 'mte.\nCot\u0303 ap\u0303 \u00f1ats 27.\n\u00d1am\u0303 a allohuen ama't erra'tsena ache\u00f1er echyenan derecho o'ch to\u0303 rra'yenet \u00f1e\u00f1t \u0303 atet\u0303 yec\u0308 ha'yenet \u00f1et, \u00f1e\u00f1t \u0303 cohuen entyenet \u00f1et. \u00f1am\u0303 ia e'\u00f1e pocte' o'ch cosha'ye\u00f1et po'taruas \u00f1e\u00f1t \u0303 coc\u0308 hnesha' entyenet \u00f1et. \u00d1am\u0303 a\n\u00f1e\u00f1t \u0303 e\u00f1otyenet \u00f1e\u00f1t\u0303 atarr sherbets alloch progresa'yenet cientifico'marecop, \u00f1e\u00f1t \u0303 pa' \u00f1e\u00f1t\u0303 cha' yenpuenahuet alloch ello atarr cohuen yec\u0308 ha'yenet arr patsro.\n\u00d1am\u0303 a \u00f1erra'm esesha' yec\u0308 hcatene' \u00f1e\u00f1t \u0303 atarr sherbets allohuenacop atet \u0303 \u00f1erra'm \u00f1e\u00f1t \u0303 cientifico'marecop amapa'\u00f1erra'm libro \u00f1e\u00f1t \u0303 que1lqu\u00ebnet allohuenacpuet amapa'erra'tsen po'taruas \u00f1e\u00f1t\u0303 atarr sherbets\nallohuenacop, \u00f1apa'echenan derecho att\u0303 och ganena quelle po'taruasot \u0303 \u00f1am\u0303 a echenan derecho att\u0303 och coshaprete\u00f1et po'taruas, amuepa 'ch aprratam\u0303 p \u0303 saret\u0303 tena po'derecho.\nCot\u0303 ap\u0303 \u00f1ats 28.\n\u00d1am\u0303 a ora allpon derechos \u00f1e\u00f1t \u0303 aquellcaret \u0303 arr, allohuen ama't erra'tsena ache\u00f1er echenet derecho o'ch e'\u00f1e atet\u0303 perret. \u00d1e\u00f1t\u0303 o'mar a\u00f1 poctetsa pate\u0303 'tets anetso orrtatyesetepa' pa'namen cohuen proyectos att\u0303 och\nache\u00f1enesha'pa' entyerret ora allpon po'derechos.\nCot\u0303 ap\u0303 \u00f1ats 29.\n\u00d1am\u0303 a allohuen ama't erra'tsena ache\u00f1er echenan po'deberes po'potanta\u00f1ecop \u00f1e\u00f1t\u0303 ara pamo'tsesha' \u00f1e\u00f1t \u0303 parro yec\u0308 henet pa'netsro. \u00d1e\u00f1t \u0303 deberespa' \u00f1e\u00f1t\u0303 pa' atfo e'\u00f1e cohuen yeyenpannena. \u00d1erra'm atet \u0303 yeperra e\nne all yamo'tsesheshopa' e'\u00f1ech cohuen yeyc\u0308 hen att\u0303 och yetsotuerr \u00f1e\u00f1t \u0303 e'\u00f1e cohuen pueshe\u00f1a'ttsocpay.\nAma't yechyene\u00f1 shonte' pa'namen derechos \u00f1e\u00f1t\u0303 cha' yorrtatyen, t\u0303 arra\u00f1a amach a\u00f1a yorrtatatsto \u00f1e\u00f1t\u0303 att\u0303 o errot\u0303 uanen yepe\u00f1 po'pshe\u00f1e\u00f1. T\u0303 arro'mar \u00f1e\u00f1t\u0303 pa' ama ap\u0303 apahuoyaye \u00f1e\u00f1t\u0303 atet \u0303 oteney ley \u00f1e\u00f1t\u0303 anaret.\nT\u0303 arro'mar \u00f1erra'm errot\u0303 uanen yepe\u00f1 po'pshe\u00f1e\u00f1pa' att\u0303 o\u00f1a yeprratam\u0303 pe\u00f1 \u00f1a po'derechos. T\u0303 arra\u00f1a \u00f1erra'm e'\u00f1e cohuen yeyenpannena \u00f1am\u0303 a e'\u00f1e mueche't yeyc\u0308 hena, \u00f1e\u00f1t \u0303 pa' \u00f1e\u00f1t \u0303 a poctetsa. \u00d1e\u00f1t\u0303 pa' c\u0308 hocmach\nyorrtaten \u00f1erra'm yechen gobierno democr\u00e1tica all am\u0303 cha 'taret\u0303 taprete\u00f1et allohuen ache\u00f1enesha'.\n\u00d1am\u0303 a ama't shonte' pa'namen derechos yechyen \u00f1e\u00f1t \u0303 anaret \u0303 arr, yapa' amach yorrtatsto a\u00f1 derechos a\u00f1ecop \u00f1e\u00f1t \u0303 ama pocteye' ente\u00f1e Naciones Unidas. A\u00f1cha'\u00f1a yorrtaten \u00f1e\u00f1t \u0303 cohuen enten Naciones\nUnidas.\nCot\u0303 ap\u0303 \u00f1ats 30.",
            "Image": "92d011d068d062a801db9e1880576f6f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}",
                "{'color': (0, 0, 0), 'font': ('DejaVuSans', 6.336)}"
            ],
            "Text": "Ora allpon derechos \u00f1e\u00f1t \u0303 aquellcaret \u0303 arr, ama't patr\u0303 ra derecho amach ahuapore 'tpahuoyaye ama't errot\u0303 ena.",
            "Image": "0e168ee1ca2031583ecfaec74cb2fc92"
        }
    }
}

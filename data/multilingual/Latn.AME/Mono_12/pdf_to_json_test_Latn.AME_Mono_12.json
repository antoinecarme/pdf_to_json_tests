{
    "MetaData": {
        "Author": null,
        "Creation_Date": 1581466892,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "ff854b3e250b6ccd29a3b27bf4588e33",
            "Index": 0,
            "Label": "1",
            "Size": [
                595.0,
                842.0
            ],
            "Text": "Arrpa' anaret ̃\nallohuen allpon derechos ñeñt ̃\ne'ñe po'ñoc̈\nh yocop ñeñt̃\ncha' atet ̃ yep̃\na'yena\nallohueney acheñeneshay ama't errap̃\naren arr patsro\nAhuat ̃\nañ fecha 10 de diciembre 1948 ñeñt ̃\nAsamblea General de las Naciones Unidas, ñetpa'\nquellquët ora allpon derechos ñeñt ̃\ne'ñe po'ñoc̈\nh yocop allohuenacpay acheñeneshay ama't\nerrap̃\naren arr patsro. Allochñapa' orrtachet añ ñoñets ñeñt ̃\natet ̃\nanaret ̃\nderechos; ñeñt̃\npa'\nñeñt̃\nara orrtetsa arr añ pap̃\nllo. Allempo o' orrtachet añ papell ñapa' otyesan ora allohuen\nanetsoc̈\nhno ñeñt ̃\norrtatene Naciones Unidas, t̃\norretepa' att̃\noch epa'hua añ ñoñets errap̃\naren arr\npatsro. Orrtachetepa' erracmañen allcha' lleya'yeset ora allpon pa'namen acheñenesha' arr\npatsro. Nam̃\na yec̈\nhatyesetepa' añ derechos ora allpon escuelac̈\nhno ñam̃\na ora allohuen anetsoc̈\nhno\nama't errot̃\neneta po'gobiernoret.\nÑeñt ̃ ñanom\nYapa' yeñoteñ ñerra'm yemneñ o'ch yeyc̈\nhena e'ñe cohuen añe patsro, ama yemneñe o'ch eñalleta\nñeñtcha' yepatare'tene' ñeñt ̃ yoct̃\nen ya; ñam̃\nia ñeñt ̃\ncha' ya'm̃\ncha'noc̈\nhtana'tenaya ama yemneñe\no'ch orrta.\nÑerra'm yemneñ o'ch e'ñe pocte' es yep̃\nanna'ta ñam̃\na ñerra'm yemneñ o'ch e'ñe cohuen mueche't\nyeyc̈\ñ\nhena añe patsro, añ poctetsa o'ch yeñotua. Att̃\no ye'ñalletyesa arr patsro e'ñe att̃\necma\ncohuen yesherb̃\na'yen allohueney ñeñt̃\ney yec̈\nha'yetsa añe patsro, amach eñalle ñeñt ̃ atsenatpo'\nentenet.\nÑam̃\na allohuenacpay ñeñt̃\ney arromñat̃\ney e'ñe att̃\necma eñall ñeñt ̃ otenet derechos ñeñt̃\ncha' e'ñe\ncohuen yocshatene' añe patsro. Ñeñt̃\npa' ama't eseshapa' amach puerratam̃\nperryeto ama't errponaña.\nTarraña yeñoteñ ahuat̃\not̃\neñ ñerra'm esempo acheñenesha'pa' ama esoye eñchete't̃\ne añ derechos,\nñetpa' errot̃\nuanen p̃\na'yesete't̃ po'potantañ ñeñt̃ tsena'tenet. Ñeñt̃\npa' yeñoteñ yeyoc̈\nhro ama\nap̃\napahuoyaye. Ñam̃\na yeñoteñ añ atarr cohuen allohuenacpay ñerra'm chap allempo allohueney e'ñe\ncohueno'tsa'yeney arr patsro. T̃\narro'mar ñerra'm atet̃ yocsha'yena arr patsro amach es ya'm̃\ncha' -\nnochtana'tenaye, amach eñalle ñeñt ̃\ncha' yemueroc̈\nhtatene'. Ama't allempo es yeños po'poñ ñeñt\ncohuen yenten ya, amach eñalle ñeñt ̃\ñ\ncha' yote' eso'mart̃\ne' peñen po'poñ cot̃\nap̃\nñats. Ñerra'm yapa'\nyame'ñeña po'poñ ñeñt ̃\ncohuen yenten ya amach eñalle ñeñt̃\ncha' yepatare'tene'.\nÑeñt ̃\no'mar yeñoteñ e'ñe pocte' o'ch yene' ñoñets att̃\noch yeñotatanna'tyena ora allpon añ\nderechos att̃\noch allohueney e'ñech cohuen yentannena allochñapa' amach eñalle acheñ ñeñt ̃\namueroc̈\nhtataret̃\ntetsa. Allochñapa' amach orrtateneto at̃\nparñats ñeñt ̃ atet̃ amueroc̈\nhtatarettenet.\nÑam̃\na yeñoteñ e'ñe pocte' e'ñech cohuen yamo'tstannena po'poñ acheñenesha' ñeñt ̃\nyec̈\nha'yetsa\npo'poñ anetso'mar arr patsro.\nÑam̃\na yeñoteñ allohuen allpon pa'namen anetso'marnesha' ñeñt ̃\norrtatene ñeñt ̃ otenet Naciones\nUnidas, ñetpa ñeñt̃\na e'ñe cohuen entenet ñet. Ñeñt̃\no'mar ñet nenet ñoñets all quellco att̃\no\nallohueney arromñat̃\ney ñeñt̃\ney eñalletyetsa arr patsro e'ñech att̃\necma cohuen yesherb̃\na'yen ñam̃\na\nallohuenacpay att̃\necma eñall ñeñt̃ otenet derechos att̃\noch e'ñe cohuen yocsha'yena arr patsro\nallohueney ama t coyaneshohuen. Ñeñt ̃\no'mar ñetpa' añ e'nenet o'ch orrtatenet ñeñt ̃ cohuen\nsherbets allohuenacpay acheñeneshay arr patsro. Allochñapa' att̃\noch allo'na yesen\nyenpanna'tnomtsa att̃\noch yocsha'yena e'ñe cohuen arr patsro o'ch yechyen ñeñt̃ yepallta'yena ñam̃\na\namach eñalle ñeñt ̃ am̃\ncha 'noc̈\nhtana 'tenaye, e 'ñech cohueno 'tsa 'yeney.\nÑam̃\na yeñoteñ allohuen pa'namen anetso' marnesha' ñeñt ̃ orrtatene' Naciones Unidas ñetpa' net\npo'ñoñ att̃\noch t̃\norra'yeset att̃\noch ame'ñachet allohuen acheñenesha' ñeñt ̃\nerrap̃\naro'tsa'yenet añ\npatsro, allochñapa' att̃\noch e'ñech cohuen entuenet añ derechos ñamet; ñeñt̃\npa' allohuenacpuet\ne'ñech cohueno'tsa'yenet.\nÑam̃\na yeñoteñ ñerra'm po'ñoc̈\nh e'ñech cohuen yetsotuer e'ñe atet ̃\nyene' yeñoñ añ poctetsa o'ch\nyeñotatanna'ta añ derechos ñeñt ̃ allohuenacpay allochñapa' e'ñech cohueno'tsa 'yeney.\nÑeñt̃\no'mar t̃\ne'pa'\nASSAMBLEA GENERAL ñeñt̃\nara Naciones Unidas arrpa' orrtatenet\nORA ALLPON DERECHOS NENT ALLOHUENACPAY NENTEY PA'NAMENEY ACHENENESHAY. Allochñapa' att̃\noch\nallohuen c̈\nhocmach yeyerpa'yena allohuen derechos ñeñt ̃ aquellcaret̃\ntetsa arr. Ñam̃\na c̈\nhocma\nyeyc̈\nhach po'potantañ att̃\noch ñetpa'c̈\nho'ña e'ñech cohuen am̃\ncha na'tpo' entuenet ñamet añ\nderechos. Allochñapa' att̃\noch ama't erracmañen arr patsro eñotueretcha' añ derechos ñam̃\na po'ñoc̈\nh\natet̃\ncha' cohuen yemorrentanna'tuerra. Ñeñt̃\npa' att̃\nepa'ch perra arr yepatsño ama't ñam̃\na ora\nerrap̃\naren po'potantañ anetso'mar arr patsro. Att̃\nepa'ch perra allohuen anetso'marnesha' ñeñt\norrtatene' Naciones Unidas ama't ñam̃\ñ\na po'potantañ ñeñt̃ yenpuenet ñet. Allpon derechos ñeñt\nyechyen att̃\ñ\noch e'ñech cohuen yeyc̈\nha'yena arr patsro ñeñtpa' añec̈\nhno:\nCot̃\nap̃\nñats 1.\nAllohueney ñeñtey arromñatey att̃\no ye'ñalletyesa arr patsro e'ñe att̃\necma cohuen yesherb̃\na'yen."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "d84910d3e6f5bfdb90f9bcc269d8bb53",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ñam̃\na yechyen allpon derechos att̃\noch e'ñech cohueno'tsa'yeney arr patsro. Ñam̃\na allohuen att̃\necma\nyechyen alloch yoct̃\nape' chyen cohuen ñam̃\na yeñotyen yeyoc̈\nhro ñeñt ̃\ne'ne pocte' enten acheñenesha'\nñam̃\na ñeñt ̃\nama pocteye' enteneto. Yeñoteñ añ poctetsa e'ñe yemo'nasheñ yep̃\nannena ama't ora\nallohuen allpon acheñenesha' ñeñt ̃\nañe patsro'tsa'yeney.\nCot̃\nap̃\nñats 2.\nOra allohuen allpon acheñenesha' ñeñt ̃ añe patsro'tsa'yen, att̃\necma echyenet añ derechos att̃\noch\ne'ñe cohuen yec̈\nha'yenet arr patsro. Allohuenet att̃\necma echyenet añ derechos ama't erra'tsent̃\ne'\npo'm̃\nreñtsoret penet, ñam̃\na ama't errot̃\nena orrtenet, ama't quelluareret ama't ñam̃\na ñeñt ̃\nhuallama't̃\nareret, ama't coyaneshohuenet att̃\necma echenet añ derechos. Ñam̃\na ama't erra'tsent̃\ne'\nñeñt ̃ po'yomporer penet ñam̃\na ama't erra'tsen cot̃\nape'chyenet ñeñt ̃ cohuen entyenet po'\ngobiernocop ama't po'poñ poct̃\nap̃\nñar e'ñe att̃\necma echenet añ derechos ñeñt ̃ allohuenacpay ñeñt̃\ney\narromñat̃\ney arr patsro.\nAma't ñeñt ̃ huocchañetets arr patsro, ñeñt ̃ ama es echyetso arr patsro ñeñt ̃ ama esoye'\nenteneto, ñetpa'c̈\nho'ña e'ñe att̃\necma echenet añ derechos ñeñt ̃ allohuenacpay ñeñt ̃\ney arromñat̃\ney.\nÑam̃\na att̃\necma echenet añ derechos ama't erra'tsena anets all yec̈\nha'yenet ñam̃\na ama't errot̃\nen\npo'gobierno echenet all pa'netsro. Ama't po'gobierno am̃\ncha'noc̈\nhtana'tanetañ amapa' e'ñe\ncohueno'tsa 'yenet e'ñe att̃\necma echenet añ derechos ñeñt ̃ allohuenacpay ñeñt̃\ney arromñat̃\ney arr\npatsro.\nCot̃\nap̃\nñats 3.\nAllohueney yechen derecho o'ch yocrrena arr patsro amach eñalle ñeñt̃\ncha'\nam̃\nicha'noc̈\nhtana'tenaya. Elloña eñall ñeñt̃\ncha' yemoñenaya.\nCot̃\nap̃\nñats 4.\nAma't puesheñarraya acheñey amach ataruasataret̃\neye e'ñe att̃\na. Amuepa'ch pomueñeto acheñ\nñeñt̃\ncha' taruasatenet e'ñe att̃\na, ama't errot̃\nena.\nCot̃\nap̃\nñats 5.\nAma't puesheñarra amuepa'ch amueroc̈\nhtataret̃\nteno ene att̃\na, amach atserrp̃\naret̃\nteneto atet̃ ñerra\n'mrrat̃\ne' berr atserrpenet.\nCot̃\nap̃\nñats 6.\nOra allpon leyes ñeñt ̃ anaret̃\ne'tyetsa allohuen acheñeneshacop ñeñt̃\npa' ñeñt̃\ncha' a'poctatyenahuet\nama't puesheña'ttset ñerra'm esempo echyenet problema.\nCot̃\nap̃\nñats 7.\nAmach eñalle acheñ ñeñt̃\necop ama sherbeno añ leyes ñeñt ̃ atet ̃ anaret̃\n. Att̃\necmach yenpuenana\nama't allohuen acheñenesha', amach eñalle acheñ ñeñt̃ ama amorrentaret̃\neyaye. Ñam̃\na añ derechos\nñeñt ̃ aquellcaret̃ arr, ñeñt̃\npa'c̈\nho'ña att̃\necmach allohuenacop ñeñt̃\ncha' moñenaya ama 't erra'tsena\nacheñer ñerra'm esempo eñall ñeñt̃\ncha' puerratam̃\npsahuetañ añ derechos.\nCot̃\nap̃\nñats 8.\nÑam̃\na ñerra'm esempo esesha'pa' mueneneñ o'ch puerratam̃\npsan acheñenesha' añ derechos ñetpa' e'ñe\npocte o'ch e'nenet autoridades ñeñt̃\ncha' a'poctaterrahuet ñeñt ̃ atet ̃\nanaret ̃\npo'leyes ñam̃\na\npo'constitución.\nCot̃\nap̃\nñats 9.\nAmuepa'ch arrmataret̃\nteno acheñ e'ñe att̃\na. Amuepa'ch yottam̃\npesyeneto acheñ e'ñe att̃\na. Amuepa'ch\nmueño ' teneto acheñ b̃\nac̈\nhayo allcha' mueroc̈\nhtena.\nCot̃\nap̃\nñats 10.\nÑam̃\na allohuen acheñenesha' ama't esesha' ñerra'm esempo otteñe'charet̃\ntena ñapa' echenancha'\nderecho o'ch a'poctater ñoñets e'ñe cohuen juezesho. Juezpa' e'ñech cohuen o'ch eñoch ñerra'm\npo'ñoc̈\nh atet ̃\no' p̃\nohua. Amach e'ñe att̃\na atserrpeñeto. Ñam̃\na ñeñt ̃\notteñe'charet̃\ntetsa juezpa' o'ch\neñotach ñeñt ̃ derechos echen ñam̃\na ñeñt ̃ po'deberes. Amach es a'nahua o'pateñeto ama't\npuesheñarra acheñ.\nCot̃\nap̃\nñats 11.\nÑam̃\na ama't esesha' ñeñt ̃ otteñe'charet̃\ntetsa allo'tsen autoridades, amuepa'ch ahuen otatsteto\nautoridades añ acheñ po'ñoc̈\nh atet ̃\no' p̃\nohua. Añcha' ñanom e'm̃\nñochetepa' ñeñt̃\ncha' yenpuene' ñeñt ̃\notteñe'charet̃\ntetsa. E'ñech cohuen acop̃\na eñochet po'ñoc̈\nht̃\ne' atet̃ o' p̃\nohua. Ñeñt̃\npa' atet̃\ncha'\npenet allo'tsa'yen shonte' acheñenesha', amuepa'ch a'nahua o'pateñeto."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "25424bfa5d1aef5b7cf1eccfa9bdcf12",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ñam̃\na añecpuepa'ch coñchachet acheñ ñeñt ̃ at̃\npare'tene' ñoñets ñeñt ̃ atet̃ anaret̃ e'ñe allempo.\nÑam̃\na ñeñt ̃ atet̃ anaret̃ ñeñt̃\ncha' atet̃ coñchachet acheñ ñerra'm at̃\npare'chet añ ñoñets ñeñt ̃ atet̃\nanaret̃ ñeñt̃\nach coñchachet allempo. Amuepa'chña añe'na coñchateñeto acheñ ñeñt ̃ ahuat̃\not̃\neñ atet̃\npetsa allempo ama eñalle ley ñeñt ̃ otets atet̃\ncha' sep̃\na. Ñam̃\na añach coñchatenet ñeñt ̃\nat̃\npare'tene ley e'ñe atet̃ anaret̃\n. Amachña añe'na coñchateneto aton ñeñt ̃ ama att̃\neye' anaret̃\ntena\nallempo at̃\npare'tena.\nCot̃\nap̃\nñats 12.\nÑam̃\na ñeñt ̃ e'ñe yocpa atet̃ ñerra'm yepaquell ñamia yamo'tsesha' ñeñt ̃ parro yeyc̈\nhena ñam̃\na\nallohuen ñeñt ̃ yechen ñeñt̃\npa' e'ñe yocpa. Po'potantañpa ama pocteyaye o ch be't̃\noset att̃\noch\no'patapretenyet ñeñt ̃ e'ñe yo. Ñam̃\na amach asasaretpahuoyayye, ñam̃\na amach asochatse'tpahuoyayye.\nÑam̃\na allohuen ñeñt̃ asasaret̃\ntetsa e'ñe att̃\na ñam̃\na ñeñt ̃ asochatse'taret̃\ntetsa e'ñe att̃\na, ñetpa'\nechenet derecho o'ch moñenanet añ ley ñeñt ̃ atet̃ anaret̃\n.\nCot̃\nap̃\nñats 13.\nÑam̃\na allohuen acheñenesha' echenet derecho o'ch chope'chyeset ama't erra sechyenet allohuanen\npuen Estado alí yec̈\nhenet.\nÑam̃\na echenet derecho ñerra'm monenet o'ch salerret ama't erra'tsena Estadot ̃\nama't ñerra'm\nmuenenet o'ch salerret ama't ñet pue'stadot̃\npa e'ñe pocte'. Ñam̃\na echenet derecho o'ch c̈\nhac̈\nherret\npue'stado ñerra'm esempo monenet.\nCot̃\nap̃\nñats 14.\nÑam̃\na ñerra'm esempo amueroc̈\nhtataret̃\nta ama't puesheñarra e'ñe att̃\na poctãp̃\nño'maret ñetpa' echenet\nderecho o'ch yeterret, ahuerret po'poñ anetso allcha' agaparet̃\nterret e'ñe cohuen.\nT̃\narraña ñerra'm acoñchataret̃\ntet tãrro'mar o' muetset acheñ amapa' at̃\npare'tet po'poñ leyes\namapa' añ derechos ñeñt ̃ nen Naciones Unidas ñerra'm ñeñt̃\necop acoñchataret̃\ntet amach\nagaparet̃\nteto po'poñ anetso.\nCot̃\nap̃\nñats 15.\nÑama allohuen acheñenesha' echenet derecho ñeñt̃\ncha' pa 'netser penet.\nÑam̃\na amach errot̃\nenot ̃\npuerratam̃\np̃\nseto acheñ po'derecho att̃\no pa'netser penet. T̃\narraña ñerra'm\nesesha' mone' o'ch yec̈\nha'huerret po'poñ anetsro ñeñt̃\ncha'pa'netser perr allempot̃\neñ ñeñt̃\npa' e'ñe\npocte' ñeñt̃\npa' po 'derecho.\nCot̃\nap̃\nñats 16.\nÑam̃\na allohuen acheñ ñeñt ̃ po'nare' ñerra'm muenen o'ch sena'ta ñam̃\na coyanesha' ñerra'm muenen\no'ch some'ta, ñeñt̃\npa' e'ñe pocte' ñeñt̃\npa' po'derecho. Pocte' o'ch yoranna'tet att̃\noch\nchemere'tet. Ama't esesha' muenats e'ñe pocte ama't erra'tsent̃\ne' po'm̃\nreñtsoret penet, ama't\nerra'tsent̃\ne' ñeñt ̃ pa 'netser penet, ama't erra'tsent̃\ne' po'yomporer penet. Ñam̃\na coyanesha'\natt̃\necma echenan derechos ñeñt ̃ echen yacmanesha' ñerra'm esempo o'ch some'ta. Ñama allponmat\nyoranna'tet coyanesha'pa' ñeñt̃\necma derechos echen ñam̃\na ñerra'm sannerretpa' coyanesha'pa'\natt̃\necma echenan derechos.\nTarraña ñerra'm esesha' ama muenenaye o'ch yoran po'psheñeñ ñeñt̃\ncha' puerrollar p̃\na' amapa yacma\nama mueno ñeñt̃\ncha' puetãpor p̃\na', pamo'mte'pa' amach errot̃\nenot ̃\napano po'psheñeñ yacma e'ñe ña\npo'huamencot ̃\nñerra'm coyanesha' ama mueneñe.\nÑam̃\na ñeñt ̃ yec̈\nhetsa parro pa'pacllo ñeñt ̃ pamo'tsna'tar p̃\nannena ñeñt̃\npa' e'ñe pocte' atet̃\nyeyc̈\nhen arr patsro. Ñeñt̃\no'mar ñeñt̃\npa' gobiernocop o'ch cohuam̃\npenan allohuen familias ñeñt ̃\nparro yec̈\nha'yenet.\nCot̃\nap̃\nñats 17.\nÑam̃\na allohuen acheñenesha' echenet derecho o'patetepa' ñeñt ̃ e'ñe ñocmuet, atet ̃\nñerra'm\npa'paquell, po'patseñ, payara. Ñam̃\na e'ñe pocte' o'ch o'pataprecha po'potantañ ñeñt ̃ parrocma\ntaruasa'yenet.\nÑam̃\na ama aprratam̃\npespahuoyaye e'ñe att̃\na ñeñt ̃ yo'patena ya atet̃ ñerra'm yepaquell, yepatseñ,\nyayara.\nCot̃\nap̃\nñats 18.\nÑam̃\na allohuen acheñenesha' ama't erra'tsena acheñer echenet derecho o'ch cotãpe'chyenet ñeñt ̃\ne'ñe cohuen entenet ñet pueyoc̈\nhreto. Ñam̃\na allohuen acheñpa' echenet derecho o'ch po'yomporer\npeñet ñeñt ̃ e'ñe cohuen entenet ñet. Ñam̃\na ñerra'm esempo muenenet o'ch po'poñet po'yompor-ret,\nñeñt̃\npa'c̈\nho'ña e'ñe ñocpuet po'derecho. Ñam̃\na e'ñe pocte' o'ch apc̈\nha'yenet epuet po'potantañ ñeñt"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fb0c840c90960534ffc6b8a9b42d5126",
            "Index": 3,
            "Label": "4",
            "Size": [
                595.0,
                842.0
            ],
            "Text": "̃ parrocma ame'ñenet. Ñam̃\na e'ñe pocte o'ch yec̈\nhatyesan po'potantañ ñeñt ̃ muenene' o'ch eñoteret\nñamet. E'ñe pocte' o'ch etsoteñet ora att̃\noch sherbeñet po 'yompor-ret.\nCot̃\nap̃\nñats 19.\nÑam̃\na allohuen acheñenesha' ama't erra tsena acheñer echenet derecho o'ch\nserrpare'tatanna'tyeset ñeñt ̃ atet ̃\ncotãpe'chyenet ñet ñeñt ̃ cohuen entyenet ñet. Amach\ne'moñe'taret̃\neye att̃\no yapa yoctẽn añ derecho. Ñam̃\na e'ñe pocte' o'ch e'nyenet att̃\noch eñoteret\nerra'tsent̃\ne' cot̃\nap̃\nñatser ñeñt ̃ cohuen entyenet ñet. E'ñe pocte' o'ch agapyenet añ cot̃\nap̃\nñatser\npueyc̈\nhateña, ñam̃\na e'ñe pocte' o'ch eñotachet po'potantañ ñeñt ̃ atet̃ pena añ cot̃\nap̃\nñats. Ama't\nerrot̃\nenot eñotachet po'potantañ acheñ, ñeñt̃\npa' e'ñe pocte' ama't po'quellcot ̃\nama't radiot ̃\nma't\nerrot̃\nenota. E'ñe pocte' o'ch c̈\nhapatyeset ñeñt ̃ cot̃\nap̃\nñats po'poñ anetso'mar.\nCot̃\nap̃\nñats 20.\nÑam̃\na allohuen acheñenesha' echenet derecho o'ch apc̈\nha'yenet ora allohuen ñeñt ̃ parrocma\name'ñenet ñerra'm e'ñe cohuen mueche't ̃\nserrpare'tanna'tyenet añ poctãp̃\nñet.\nÑerra'm esesha' ama muenenaye o'ch cotãpe'chet e'ñe parrocma po'potantañ poctãp̃\nñet, ama\npocteyaye ñerra'm po'potantañ po'huamencotẽtpa' o 'ch ame 'ñatateñet ñeñt ̃ ñet poctãp̃\nña.\nCot̃\nap̃\nñats 21.\nÑam̃\na allohuen acheñenesha' ama't erra'tsena acheñer echenet derecho o'ch cotãpe'chatyeset ñeñl\npa'm̃\ncha'taret̃\nerneshet. Ñam̃\na allohuen acheñenesha' ama't erra'tsena acheñer echenet derecho o'ch\nvotet añecop ñeñt̃\ncha' sherb̃\nats gobiernocop.\nÑam̃\na allohuen acheñenesha' ama't erra'tsena acheñer ñeñt ̃ muenene o'ch taruasapretan gobierno\nallohuenet e'ñe att̃\necma echyenet derecho.\nÑam̃\na erra'tsent̃\ne' cot̃\nap̃\nñatser ñeñt ̃ cohuen enten acheñenesha' ñerra'm shonte' acheñ ñeñt̃ atet\nmuenenet, atet̃\ñ\ncha' perra po'gobierno. Ñam̃\na att̃\noch eñochet este' po'ñoc̈\nh muenen allohuen\nacheñenesha' eñalletepa'ch elecciones ama t errot̃\nenot̃\na; allcha' vota'yenet añecop ñeñt ̃ e'ñe\ncohuen entyenet ñet. Ñam̃\na ñeñt̃\npa' e'ñech a'nahua vota'yenet att̃\noch po'potantañpa' amach\nerrot̃\nenot ̃\npo'huamencot̃\neye' votatenaneto ñeñt ̃ atet ̃\nmuenenet ñet. Ñam̃\na allohuen acheñenesha'\ne'ñe pocte' vota'yeset añecop ñeñt ̃ cohuen entyenet ñet.\nCot̃\nap̃\nñats 22.\nAllohuen acheñenesha' ama't erra'tsena acheñer echenet derecho o'ch agapueñet seguridad social\nñeñt ̃ atet ̃\nyenpuenanet po'gobierno ñerra'm esempo machayot̃\na es pasahuet. Allochñapa' att̃\noch\namach tama penca'yeneto, e'ñech att̃\nera cohuen orrtatyenet. Ñehua, ama't erra'tsena anetser\na'poctatenan pa'cheñeneshar añ derechos ñeñt ̃ otenet seguridad sociales.\nCot̃\nap̃\nñats 23.\nÑam̃\na allohuen acheñenesha' ama't erra'tsena acheñer echenet derecho o'ch taruasa'yeset att̃\noch\ngana'yeset quelle. Ñam̃\na e'ñe pocte' erra'tsent̃\ne' taruas muenenet allcha'ña taruasa'yenet. Ñam̃\na\nñeñt̃ taruasatenahuet e'ñepa'ch cohuen apa'yesanet allcha' taruasatyesanet. Ñam̃\na amuepa'ch\nhuañapeseto po'taruaset att̃\noch amach pallteneto quelle.\nÑam̃\na allohuen ñeñt̃ att̃\necma taruasa yetset allponeshacmuetepa'ch gana'yenet quelle. Arepa'ch\neñalle ñeñt ̃ ama amorrentaret̃\neyaye.\nÑam̃\na allohuen ñeñt ̃ taruasets atsa'tataret̃\ntetepa'ch allpon ñeñt ̃ poctetsa allochñapa' att̃\noch\ncohuen yec̈\nha'yenet pamo'tseshohuen amach tama penca'yeneto puepallteñot̃\net. Ñerra'm allpon\ngana'yenet ama alcanseno att̃\noch yora'yeset ñeñt̃ allpon pallta'yenet eñalletepa'ch seguridad\nsocial ñeñt̃\ncha' yenpa'yenahuet.\nÑam̃\na allohuen ama't erra'tsena acheñer echenet derecho o'ch parrocmatet epuet sindicato\nñeñt̃\ncha' moñenahuet ñeñt ̃ e'ñe ñocpueta all taruasa'yenet.\nCot̃\nap̃\nñats 24.\nÑam̃\na allohuen ama't erra'tsena acheñer echyenet derecho o'ch amesa'yenet allpon horas ñam̃\nia\nallpon yet̃\n. Amach ellapenete't̃\ne arepenete't̃\ne taruasatset. Ñam̃\na amesyesetepa'ch allponmat ñeñt ̃\nvacación, atsa'tataret̃\ntetepa'ch ama't allponmat echenet vacación.\nCot̃\nap̃\nñats 25.\nÑam̃\na allohuen ama't erra'tsena acheñer echyenet derecho o'ch echyenet allpon att̃\noch yec̈\nha'yenet\ncohuen arr patsro ama't pamo'tseshohuen att̃\noch yora'yenet puerrar, pa'shtam, pa'paquellet ñam̃\na\natt̃\noch partatyenet ñam̃\na att̃\noch yenpa'yenanet po'potantañ pamo'tseshac̈\nhno. Ñam̃\na ñerra'm\npalltapesyenet po'taruaset alloch gana'yenet quelle echyenet derecho o'ch ayenparet̃\ntet. Amapa'"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "394eccf332c434ccfd32b4d78211d0e2",
            "Index": 4,
            "Label": "5",
            "Size": [
                595.0,
                842.0
            ],
            "Text": "ñerra'm atsna'tyenet att̃\noch ama taruaseneto allponmat echyenet derecho o'ch ayenparet̃\ntet.\nAmapa' ñerra'm machayota atserrpenet, amapa' ñerra'm rret̃\norrnanesha' amapa' ñerra'm po'nme'ten\namapa ñerra'm esempo es huapoya echyenet derecho o'ch ayenparet̃\ntet.\nÑam̃\na allohuen ñeñt ̃ achoyoreshai ñam̃\na allohuen cheshaneshac̈\nhno ñetpa' echyenet derecho o'ch\nacuam̃\np̃\nsaret̃\ntyenet ama't ñeñt̃ ellopnanesha' ñamet.\nCot̃\nap̃\nñats 26.\nÑam̃\na allohuen ama't erra'tsena acheñer echyenan derecho o'ch estudia'yeset escuelo. Ñam̃\na att̃\noch\nestudia'yeset escuelo amach cobraneto ñeñt ̃ Primariacop. Allohuen cheshanesha' atet ̃\nanaret\nñocpuet c̈\ñ\nhocma estudienet Primaria, ñeñt ̃ obligatoria. Ñam̃\na eñalletepa' escuelas allcha'\nestudia'yenet ñeñt̃\ncha' po'taruas penet ñam̃\na eñalletepa' escuelas allcha' estudia'yenet estudios\nmas avanzados ama't añecop ñeñt ̃ atarr t̃\norretsa ñeñt ̃ atarr es eñotets.\nÑam̃\na añecop sherben att̃\no yec̈\nhateñet cheshanesha' att̃\nochcha' eñotyenet ñeñt ̃ atarr sherbets arr\npatsro att̃\noch e'ñech cohuen eñotatyenan po'potantañ acheñenesha'. Allochñapa' att̃\nochcha' amach\nmuena'yeneto o'ch puerratam̃\np̃\nsanet po'potantañ po'derechos att̃\noch mueroc̈\nhtatanet. Cohuencha'\nyeñotatanna'tyena ama't pa 'namen acheñeneshay. Cohuencha' ya'huanten po'potantañ ñeñt ̃ po'poñ\ncotãpe'chyenet ñet. Ñam̃\na c̈\nhocmuepa'ch yamo'ts yep̃\nanna'tyena ama't pa'namen anetsoc̈\nhno all\nyeyc̈\nha'yena, ama't pa'namen mereñtsorec̈\nhno ñeñt ̃ parro ye ñalletyesa, ama't pa'namen yeyomporer\nyep̃\na'yen. Añecop yeyc̈\nhach cheshanesha' cohuen att̃\noch e'ñech cohuen torra'yerret ñamet añecop\nñeñt ̃ cohuen enten Naciones Unidas allochñapa' att̃\noch allohueney e'ñech cohuen mueche't\nyeyc̈\ñ\nha'yena arr patsro.\nÑeñt ̃ chesha' ñeñt ̃ ama po'nena' pamo'mtepa' echenan derecho o'ch mueñanet erra'tsent̃\ne',\nescuelo ñeñt ̃ cohuen enten pamo 'mte.\nCot̃\nap̃\nñats 27.\nÑam̃\na allohuen ama't erra'tsena acheñer echyenan derecho o'ch tõrra'yenet ñeñt ̃ atet̃ yec̈\nha'yenet\nñet, ñeñt ̃ cohuen entyenet ñet. ñam̃\nia e'ñe pocte' o'ch cosha'yeñet po'taruas ñeñt ̃ coc̈\nhnesha'\nentyenet ñet. Ñam̃\na ñeñt ̃ eñotyenet ñeñt̃ atarr sherbets alloch progresa'yenet\ncientifico'marecop, ñeñt ̃\npa' ñeñt̃\ncha' yenpuenahuet alloch ello atarr cohuen yec̈\nha'yenet arr\npatsro.\nÑam̃\na ñerra'm esesha' yec̈\nhcatene' ñeñt ̃ atarr sherbets allohuenacop atet\ncientifico'marecop amapa'ñerra'm libro ñeñt ̃ que1lquënet allohuenacpuet\npo'taruas ñeñt̃ atarr sherbets allohuenacop, ñapa'echenan derecho att̃\noch\npo'taruasot ̃\nñam̃\na echenan derecho att̃\noch coshapreteñet po'taruas, amuepa\npo'derecho.\ñ erra'm ñeñt ̃\nñ\namapa'erra'tsen\nganena quelle\n'ch aprratam̃\np̃\nsaret̃\ntena\nCot̃\nap̃\nñats 28.\nÑam̃\na ora allpon derechos ñeñt ̃ aquellcaret ̃\narr, allohuen ama't erra'tsena acheñer echenet\nderecho o'ch e'ñe atet̃ perret. Ñeñt̃\no'mar añ poctetsa patẽ'tets anetso orrtatyesetepa' pa'namen\ncohuen proyectos att̃\noch acheñenesha'pa' entyerret ora allpon po'derechos.\nCot̃\nap̃\nñats 29.\nÑam̃\na allohuen ama't erra'tsena acheñer echenan po'deberes po'potantañecop ñeñt̃\nara pamo'tsesha'\nñeñt ̃\nparro yec̈\nhenet pa'netsro. Ñeñt ̃ deberespa' ñeñt̃\npa' atfo e'ñe cohuen yeyenpannena. Ñerra'm\natet ̃\nyeperra e ne all yamo'tsesheshopa' e'ñech cohuen yeyc̈\nhen att̃\noch yetsotuerr ñeñt ̃ e'ñe\ncohuen puesheña'ttsocpay.\nAma't yechyeneñ shonte' pa'namen derechos ñeñt̃\ncha' yorrtatyen, t̃\narraña amach aña yorrtatatsto\nñeñt̃ att̃\no errot̃\nuanen yepeñ po'psheñeñ. T̃\narro'mar ñeñt̃\npa' ama ap̃\napahuoyaye ñeñt̃ atet ̃\noteney ley\nñeñt̃ anaret.̃ T̃\narro'mar ñerra'm errot̃\nuanen yepeñ po'psheñeñpa' att̃\noña yeprratam̃\npeñ ña\npo'derechos. T̃\narraña ñerra'm e'ñe cohuen yeyenpannena ñam̃\na e'ñe mueche't yeyc̈\nhena, ñeñt ̃\npa'\nñeñt ̃\na poctetsa. Ñeñt̃\npa' c̈\nhocmach yorrtaten ñerra'm yechen gobierno democrática all am̃\ncha\n'taret̃\ntapreteñet allohuen acheñenesha'.\nÑam̃\na ama't shonte' pa'namen derechos yechyen ñeñt ̃ anaret ̃\narr, yapa' amach yorrtatsto añ\nderechos añecop ñeñt ̃ ama pocteye' enteñe Naciones Unidas. Añcha'ña yorrtaten ñeñt ̃ cohuen\nenten Naciones Unidas.\nCot̃\nap̃\nñats 30.\nOra allpon derechos ñeñt ̃ aquellcaret ̃\narr, ama't patr̃\nra derecho amach ahuapore 'tpahuoyaye\nama't errot̃\nena."
        }
    }
}

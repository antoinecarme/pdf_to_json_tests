{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466915,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Arrpa' anaret \u0303\nallohuen allpon derechos \u00f1e\u00f1t \u0303\ne'\u00f1e po'\u00f1oc\u0308\nh yocop \u00f1e\u00f1t\u0303\ncha'\natet \u0303 yep\u0303\na'yena allohueney ache\u00f1eneshay ama't errap\u0303\naren arr patsro\nAhuat \u0303\na\u00f1 fecha 10 de diciembre 1948 \u00f1e\u00f1t \u0303\nAsamblea General de las\nNaciones Unidas, \u00f1etpa' quellqu\u00ebt ora allpon derechos \u00f1e\u00f1t \u0303\ne'\u00f1e po'\u00f1oc\u0308\nh\nyocop allohuenacpay ache\u00f1eneshay ama't errap\u0303\naren arr patsro. Alloch\u00f1apa'\norrtachet a\u00f1 \u00f1o\u00f1ets \u00f1e\u00f1t \u0303\natet \u0303\nanaret \u0303\nderechos; \u00f1e\u00f1t\u0303\npa' \u00f1e\u00f1t\u0303\nara orrtetsa\narr a\u00f1 pap\u0303\nllo. Allempo o' orrtachet a\u00f1 papell \u00f1apa' otyesan ora allohuen\nanetsoc\u0308\nhno \u00f1e\u00f1t \u0303\norrtatene Naciones Unidas, t\u0303\norretepa' att\u0303\noch epa'hua a\u00f1\n\u00f1o\u00f1ets errap\u0303\naren arr patsro. Orrtachetepa' erracma\u00f1en allcha'\nlleya'yeset ora allpon pa'namen ache\u00f1enesha' arr patsro. Nam\u0303\na\nyec\u0308\nhatyesetepa' a\u00f1 derechos ora allpon escuelac\u0308\nhno \u00f1am\u0303\na ora allohuen\nanetsoc\u0308\nhno ama't errot\u0303\neneta po'gobiernoret.\n\u00d1e\u00f1t \u0303 \u00f1anom\nYapa' ye\u00f1ote\u00f1 \u00f1erra'm yemne\u00f1 o'ch yeyc\u0308\nhena e'\u00f1e cohuen a\u00f1e patsro, ama\nyemne\u00f1e o'ch e\u00f1alleta \u00f1e\u00f1tcha' yepatare'tene' \u00f1e\u00f1t \u0303 yoct\u0303\nen ya; \u00f1am\u0303\nia\n\u00f1e\u00f1t \u0303\ncha' ya'm\u0303\ncha'noc\u0308\nhtana'tenaya ama yemne\u00f1e o'ch orrta.\n\u00d1erra'm yemne\u00f1 o'ch e'\u00f1e pocte' es yep\u0303\nanna'ta \u00f1am\u0303\na \u00f1erra'm yemne\u00f1 o'ch\ne'\u00f1e cohuen mueche't \u0303\nyeyc\u0308\nhena a\u00f1e patsro, a\u00f1 poctetsa o'ch ye\u00f1otua. Att\u0303\no\nye'\u00f1alletyesa arr patsro e'\u00f1e att\u0303\necma cohuen yesherb\u0303\na'yen allohueney\n\u00f1e\u00f1t\u0303\ney yec\u0308\nha'yetsa a\u00f1e patsro, amach e\u00f1alle \u00f1e\u00f1t \u0303 atsenatpo' entenet.\n\u00d1am\u0303\na allohuenacpay \u00f1e\u00f1t\u0303\ney arrom\u00f1at\u0303\ney e'\u00f1e att\u0303\necma e\u00f1all \u00f1e\u00f1t \u0303 otenet\nderechos \u00f1e\u00f1t\u0303\ncha' e'\u00f1e cohuen yocshatene' a\u00f1e patsro. \u00d1e\u00f1t\u0303\npa' ama't\neseshapa' amach puerratam\u0303\nperryeto ama't errpona\u00f1a. Tarra\u00f1a ye\u00f1ote\u00f1\nahuat\u0303\not\u0303\ne\u00f1 \u00f1erra'm esempo ache\u00f1enesha'pa' ama esoye e\u00f1chete't\u0303\ne a\u00f1\nderechos, \u00f1etpa' errot\u0303\nuanen p\u0303\na'yesete't\u0303 po'potanta\u00f1 \u00f1e\u00f1t\u0303 tsena'tenet.\n\u00d1e\u00f1t\u0303\npa' ye\u00f1ote\u00f1 yeyoc\u0308\nhro ama ap\u0303\napahuoyaye. \u00d1am\u0303\na ye\u00f1ote\u00f1 a\u00f1 atarr cohuen\nallohuenacpay \u00f1erra'm chap allempo allohueney e'\u00f1e cohueno'tsa'yeney arr\npatsro. T\u0303\narro'mar \u00f1erra'm atet\u0303 yocsha'yena arr patsro amach es ya'm\u0303\ncha'\n- nochtana'tenaye, amach e\u00f1alle \u00f1e\u00f1t \u0303\ncha' yemueroc\u0308\nhtatene'. Ama't\nallempo es ye\u00f1os po'po\u00f1 \u00f1e\u00f1t \u0303\ncohuen yenten ya, amach e\u00f1alle \u00f1e\u00f1t \u0303\ncha'\nyote' eso'mart\u0303\ne' pe\u00f1en po'po\u00f1 cot\u0303\nap\u0303\n\u00f1ats. \u00d1erra'm yapa' yame'\u00f1e\u00f1a po'po\u00f1\n\u00f1e\u00f1t \u0303\ncohuen yenten ya amach e\u00f1alle \u00f1e\u00f1t\u0303\ncha' yepatare'tene'.\n\u00d1e\u00f1t \u0303\no'mar ye\u00f1ote\u00f1 e'\u00f1e pocte' o'ch yene' \u00f1o\u00f1ets att\u0303\noch\nye\u00f1otatanna'tyena ora allpon a\u00f1 derechos att\u0303\noch allohueney e'\u00f1ech cohuen\nyentannena alloch\u00f1apa' amach e\u00f1alle ache\u00f1 \u00f1e\u00f1t \u0303 amueroc\u0308\nhtataret\u0303\ntetsa.\nAlloch\u00f1apa' amach orrtateneto at\u0303\npar\u00f1ats \u00f1e\u00f1t \u0303 atet\u0303 amueroc\u0308\nhtatarettenet.\n\u00d1am\u0303\na ye\u00f1ote\u00f1 e'\u00f1e pocte' e'\u00f1ech cohuen yamo'tstannena po'po\u00f1\nache\u00f1enesha' \u00f1e\u00f1t y\n\u0303 ec\u0308\nha'yetsa po'po\u00f1 anetso'mar arr patsro.\n\u00d1am\u0303\na ye\u00f1ote\u00f1 allohuen allpon pa'namen anetso'marnesha' \u00f1e\u00f1t \u0303\norrtatene\n\u00f1e\u00f1t \u0303 otenet Naciones Unidas, \u00f1etpa \u00f1e\u00f1t\u0303\na e'\u00f1e cohuen entenet \u00f1et.\n\u00d1e\u00f1t\u0303\no'mar \u00f1et nenet \u00f1o\u00f1ets all quellco att\u0303\no allohueney arrom\u00f1at\u0303\ney \u00f1e\u00f1t\u0303\ney\ne\u00f1alletyetsa arr patsro e'\u00f1ech att\u0303\necma cohuen yesherb\u0303\na'yen \u00f1am\u0303\na\nallohuenacpay att\u0303\necma e\u00f1all \u00f1e\u00f1t\u0303 otenet derechos att\u0303\noch e'\u00f1e cohuen\nyocsha'yena arr patsro allohueney ama t coyaneshohuen. \u00d1e\u00f1t \u0303\no'mar \u00f1etpa'\na\u00f1 e'nenet o'ch orrtatenet \u00f1e\u00f1t \u0303 cohuen sherbets allohuenacpay\nache\u00f1eneshay arr patsro. Alloch\u00f1apa' att\u0303\noch allo'na yesen",
            "Image": "5f8183808ba32c54ff1295cc755d9e0a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "yenpanna'tnomtsa att\u0303\noch yocsha'yena e'\u00f1e cohuen arr patsro o'ch yechyen\n\u00f1e\u00f1t\u0303 yepallta'yena \u00f1am\u0303\na amach e\u00f1alle \u00f1e\u00f1t \u0303 am\u0303\ncha 'noc\u0308\nhtana 'tenaye, e\n'\u00f1ech cohueno 'tsa 'yeney.\n\u00d1am\u0303\na ye\u00f1ote\u00f1 allohuen pa'namen anetso' marnesha' \u00f1e\u00f1t \u0303 orrtatene'\nNaciones Unidas \u00f1etpa' net po'\u00f1o\u00f1 att\u0303\noch t\u0303\norra'yeset att\u0303\noch ame'\u00f1achet\nallohuen ache\u00f1enesha' \u00f1e\u00f1t \u0303\nerrap\u0303\naro'tsa'yenet a\u00f1 patsro, alloch\u00f1apa'\natt\u0303\noch e'\u00f1ech cohuen entuenet a\u00f1 derechos \u00f1amet; \u00f1e\u00f1t\u0303\npa' allohuenacpuet\ne'\u00f1ech cohueno'tsa'yenet.\n\u00d1am\u0303\na ye\u00f1ote\u00f1 \u00f1erra'm po'\u00f1oc\u0308\nh e'\u00f1ech cohuen yetsotuer e'\u00f1e atet \u0303\nyene'\nye\u00f1o\u00f1 a\u00f1 poctetsa o'ch ye\u00f1otatanna'ta a\u00f1 derechos \u00f1e\u00f1t \u0303 allohuenacpay\nalloch\u00f1apa' e'\u00f1ech cohueno'tsa 'yeney.\n\u00d1e\u00f1t\u0303\no'mar t\u0303\ne'pa'\nASSAMBLEA GENERAL \u00f1e\u00f1t\u0303\nara Naciones Unidas arrpa' orrtatenet\nORA ALLPON DERECHOS NENT ALLOHUENACPAY NENTEY PA'NAMENEY ACHENENESHAY.\nAlloch\u00f1apa' att\u0303\noch allohuen c\u0308\nhocmach yeyerpa'yena allohuen derechos \u00f1e\u00f1t\n\u0303 aquellcaret\u0303\ntetsa arr. \u00d1am\u0303\na c\u0308\nhocma yeyc\u0308\nhach po'potanta\u00f1 att\u0303\noch\n\u00f1etpa'c\u0308\nho'\u00f1a e'\u00f1ech cohuen am\u0303\ncha na'tpo' entuenet \u00f1amet a\u00f1 derechos.\nAlloch\u00f1apa' att\u0303\noch ama't erracma\u00f1en arr patsro e\u00f1otueretcha' a\u00f1 derechos\n\u00f1am\u0303\na po'\u00f1oc\u0308\nh atet\u0303\ncha' cohuen yemorrentanna'tuerra. \u00d1e\u00f1t\u0303\npa' att\u0303\nepa'ch\nperra arr yepats\u00f1o ama't \u00f1am\u0303\na ora errap\u0303\naren po'potanta\u00f1 anetso'mar arr\npatsro. Att\u0303\nepa'ch perra allohuen anetso'marnesha' \u00f1e\u00f1t \u0303\norrtatene'\nNaciones Unidas ama't \u00f1am\u0303\na po'potanta\u00f1 \u00f1e\u00f1t\u0303 yenpuenet \u00f1et. Allpon\nderechos \u00f1e\u00f1t \u0303\nyechyen att\u0303\noch e'\u00f1ech cohuen yeyc\u0308\nha'yena arr patsro\n\u00f1e\u00f1tpa' a\u00f1ec\u0308\nhno:\nCot\u0303\nap\u0303\n\u00f1ats 1.\nAllohueney \u00f1e\u00f1tey arrom\u00f1atey att\u0303\no ye'\u00f1alletyesa arr patsro e'\u00f1e att\u0303\necma\ncohuen yesherb\u0303\na'yen. \u00d1am\u0303\na yechyen allpon derechos att\u0303\noch e'\u00f1ech\ncohueno'tsa'yeney arr patsro. \u00d1am\u0303\na allohuen att\u0303\necma yechyen alloch\nyoct\u0303\nape' chyen cohuen \u00f1am\u0303\na ye\u00f1otyen yeyoc\u0308\nhro \u00f1e\u00f1t \u0303\ne'ne pocte' enten\nache\u00f1enesha' \u00f1am\u0303\na \u00f1e\u00f1t \u0303\nama pocteye' enteneto. Ye\u00f1ote\u00f1 a\u00f1 poctetsa e'\u00f1e\nyemo'nashe\u00f1 yep\u0303\nannena ama't ora allohuen allpon ache\u00f1enesha' \u00f1e\u00f1t \u0303\na\u00f1e\npatsro'tsa'yeney.\nCot\u0303\nap\u0303\n\u00f1ats 2.\nOra allohuen allpon ache\u00f1enesha' \u00f1e\u00f1t \u0303 a\u00f1e patsro'tsa'yen, att\u0303\necma\nechyenet a\u00f1 derechos att\u0303\noch e'\u00f1e cohuen yec\u0308\nha'yenet arr patsro.\nAllohuenet att\u0303\necma echyenet a\u00f1 derechos ama't erra'tsent\u0303\ne' po'm\u0303\nre\u00f1tsoret\npenet, \u00f1am\u0303\na ama't errot\u0303\nena orrtenet, ama't quelluareret ama't \u00f1am\u0303\na \u00f1e\u00f1t \u0303\nhuallama't\u0303\nareret, ama't coyaneshohuenet att\u0303\necma echenet a\u00f1 derechos.\n\u00d1am\u0303\na ama't erra'tsent\u0303\ne' \u00f1e\u00f1t \u0303 po'yomporer penet \u00f1am\u0303\na ama't erra'tsen\ncot\u0303\nape'chyenet \u00f1e\u00f1t \u0303 cohuen entyenet po' gobiernocop ama't po'po\u00f1\npoct\u0303\nap\u0303\n\u00f1ar e'\u00f1e att\u0303\necma echenet a\u00f1 derechos \u00f1e\u00f1t \u0303 allohuenacpay \u00f1e\u00f1t\u0303\ney\narrom\u00f1at\u0303\ney arr patsro.\nAma't \u00f1e\u00f1t \u0303 huoccha\u00f1etets arr patsro, \u00f1e\u00f1t \u0303 ama es echyetso arr patsro\n\u00f1e\u00f1t \u0303 ama esoye' enteneto, \u00f1etpa'c\u0308\nho'\u00f1a e'\u00f1e att\u0303\necma echenet a\u00f1 derechos\n\u00f1e\u00f1t \u0303 allohuenacpay \u00f1e\u00f1t \u0303\ney arrom\u00f1at\u0303\ney. \u00d1am\u0303\na att\u0303\necma echenet a\u00f1 derechos",
            "Image": "b8431f133e2a3556ad1b77c40d596d09"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ama't erra'tsena anets all yec\u0308\nha'yenet \u00f1am\u0303\na ama't errot\u0303\nen po'gobierno\nechenet all pa'netsro. Ama't po'gobierno am\u0303\ncha'noc\u0308\nhtana'taneta\u00f1 amapa'\ne'\u00f1e cohueno'tsa 'yenet e'\u00f1e att\u0303\necma echenet a\u00f1 derechos \u00f1e\u00f1t \u0303\nallohuenacpay \u00f1e\u00f1t\u0303\ney arrom\u00f1at\u0303\ney arr patsro.\nCot\u0303\nap\u0303\n\u00f1ats 3.\nAllohueney yechen derecho o'ch yocrrena arr patsro amach e\u00f1alle \u00f1e\u00f1t\u0303\ncha'\nam\u0303\nicha'noc\u0308\nhtana'tenaya. Ello\u00f1a e\u00f1all \u00f1e\u00f1t\u0303\ncha' yemo\u00f1enaya.\nCot\u0303\nap\u0303\n\u00f1ats 4.\nAma't pueshe\u00f1arraya ache\u00f1ey amach ataruasataret\u0303\neye e'\u00f1e att\u0303\na. Amuepa'ch\npomue\u00f1eto ache\u00f1 \u00f1e\u00f1t\u0303\ncha' taruasatenet e'\u00f1e att\u0303\na, ama't errot\u0303\nena.\nCot\u0303\nap\u0303\n\u00f1ats 5.\nAma't pueshe\u00f1arra amuepa'ch amueroc\u0308\nhtataret\u0303\nteno ene att\u0303\na, amach\natserrp\u0303\naret\u0303\nteneto atet\u0303 \u00f1erra 'mrrat\u0303\ne' berr atserrpenet.\nCot\u0303\nap\u0303\n\u00f1ats 6.\nOra allpon leyes \u00f1e\u00f1t \u0303 anaret\u0303\ne'tyetsa allohuen ache\u00f1eneshacop \u00f1e\u00f1t\u0303\npa'\n\u00f1e\u00f1t\u0303\ncha' a'poctatyenahuet ama't pueshe\u00f1a'ttset \u00f1erra'm esempo echyenet\nproblema.\nCot\u0303\nap\u0303\n\u00f1ats 7.\nAmach e\u00f1alle ache\u00f1 \u00f1e\u00f1t\u0303\necop ama sherbeno a\u00f1 leyes \u00f1e\u00f1t \u0303 atet \u0303 anaret\u0303\n.\nAtt\u0303\necmach yenpuenana ama't allohuen ache\u00f1enesha', amach e\u00f1alle ache\u00f1\n\u00f1e\u00f1t\u0303 ama amorrentaret\u0303\neyaye. \u00d1am\u0303\na a\u00f1 derechos \u00f1e\u00f1t \u0303 aquellcaret\u0303 arr,\n\u00f1e\u00f1t\u0303\npa'c\u0308\nho'\u00f1a att\u0303\necmach allohuenacop \u00f1e\u00f1t\u0303\ncha' mo\u00f1enaya ama 't erra'tsena\nache\u00f1er \u00f1erra'm esempo e\u00f1all \u00f1e\u00f1t\u0303\ncha' puerratam\u0303\npsahueta\u00f1 a\u00f1 derechos.\nCot\u0303\nap\u0303\n\u00f1ats 8.\n\u00d1am\u0303\na \u00f1erra'm esempo esesha'pa' muenene\u00f1 o'ch puerratam\u0303\npsan ache\u00f1enesha'\na\u00f1 derechos \u00f1etpa' e'\u00f1e pocte o'ch e'nenet autoridades \u00f1e\u00f1t\u0303\ncha'\na'poctaterrahuet \u00f1e\u00f1t \u0303 atet \u0303\nanaret \u0303\npo'leyes \u00f1am\u0303\na po'constituci\u00f3n.\nCot\u0303\nap\u0303\n\u00f1ats 9.\nAmuepa'ch arrmataret\u0303\nteno ache\u00f1 e'\u00f1e att\u0303\na. Amuepa'ch yottam\u0303\npesyeneto\nache\u00f1 e'\u00f1e att\u0303\na. Amuepa'ch mue\u00f1o ' teneto ache\u00f1 b\u0303\nac\u0308\nhayo allcha'\nmueroc\u0308\nhtena.\nCot\u0303\nap\u0303\n\u00f1ats 10.\n\u00d1am\u0303\na allohuen ache\u00f1enesha' ama't esesha' \u00f1erra'm esempo\notte\u00f1e'charet\u0303\ntena \u00f1apa' echenancha' derecho o'ch a'poctater \u00f1o\u00f1ets e'\u00f1e\ncohuen juezesho. Juezpa' e'\u00f1ech cohuen o'ch e\u00f1och \u00f1erra'm po'\u00f1oc\u0308\nh atet\no' p\u0303\n\u0303\nohua. Amach e'\u00f1e att\u0303\na atserrpe\u00f1eto. \u00d1am\u0303\na \u00f1e\u00f1t \u0303\notte\u00f1e'charet\u0303\ntetsa\njuezpa' o'ch e\u00f1otach \u00f1e\u00f1t \u0303 derechos echen \u00f1am\u0303\na \u00f1e\u00f1t \u0303 po'deberes. Amach\nes a'nahua o'pate\u00f1eto ama't pueshe\u00f1arra ache\u00f1.\nCot\u0303\nap\u0303\n\u00f1ats 11.",
            "Image": "6e6477050987a278c25dc38d43c25563"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u00d1am\u0303\na ama't esesha' \u00f1e\u00f1t \u0303 otte\u00f1e'charet\u0303\ntetsa allo'tsen autoridades,\namuepa'ch ahuen otatsteto autoridades a\u00f1 ache\u00f1 po'\u00f1oc\u0308\nh atet \u0303\no' p\u0303\nohua.\nA\u00f1cha' \u00f1anom e'm\u0303\n\u00f1ochetepa' \u00f1e\u00f1t\u0303\ncha' yenpuene' \u00f1e\u00f1t \u0303 otte\u00f1e'charet\u0303\ntetsa.\nE'\u00f1ech cohuen acop\u0303\na e\u00f1ochet po'\u00f1oc\u0308\nht\u0303\ne' atet\u0303 o' p\u0303\nohua. \u00d1e\u00f1t\u0303\npa' atet\u0303\ncha'\npenet allo'tsa'yen shonte' ache\u00f1enesha', amuepa'ch a'nahua o'pate\u00f1eto.\n\u00d1am\u0303\na a\u00f1ecpuepa'ch co\u00f1chachet ache\u00f1 \u00f1e\u00f1t \u0303 at\u0303\npare'tene' \u00f1o\u00f1ets \u00f1e\u00f1t \u0303 atet\u0303\nanaret\u0303 e'\u00f1e allempo. \u00d1am\u0303\na \u00f1e\u00f1t \u0303 atet\u0303 anaret\u0303 \u00f1e\u00f1t\u0303\ncha' atet\u0303 co\u00f1chachet\nache\u00f1 \u00f1erra'm at\u0303\npare'chet a\u00f1 \u00f1o\u00f1ets \u00f1e\u00f1t \u0303 atet\u0303 anaret\u0303 \u00f1e\u00f1t\u0303\nach co\u00f1chachet\nallempo. Amuepa'ch\u00f1a a\u00f1e'na co\u00f1chate\u00f1eto ache\u00f1 \u00f1e\u00f1t \u0303 ahuat\u0303\not\u0303\ne\u00f1 atet\u0303\npetsa allempo ama e\u00f1alle ley \u00f1e\u00f1t \u0303 otets atet\u0303\ncha' sep\u0303\na. \u00d1am\u0303\na a\u00f1ach\nco\u00f1chatenet \u00f1e\u00f1t \u0303 at\u0303\npare'tene ley e'\u00f1e atet\u0303 anaret\u0303\n. Amach\u00f1a a\u00f1e'na\nco\u00f1chateneto aton \u00f1e\u00f1t \u0303 ama att\u0303\neye' anaret\u0303\ntena allempo at\u0303\npare'tena.\nCot\u0303\nap\u0303\n\u00f1ats 12.\n\u00d1am\u0303\na \u00f1e\u00f1t \u0303 e'\u00f1e yocpa atet\u0303 \u00f1erra'm yepaquell \u00f1amia yamo'tsesha' \u00f1e\u00f1t \u0303\nparro yeyc\u0308\nhena \u00f1am\u0303\na allohuen \u00f1e\u00f1t \u0303 yechen \u00f1e\u00f1t\u0303\npa' e'\u00f1e yocpa.\nPo'potanta\u00f1pa ama pocteyaye o ch be't\u0303\noset att\u0303\noch o'patapretenyet \u00f1e\u00f1t \u0303\ne'\u00f1e yo. \u00d1am\u0303\na amach asasaretpahuoyayye, \u00f1am\u0303\na amach\nasochatse'tpahuoyayye. \u00d1am\u0303\na allohuen \u00f1e\u00f1t\u0303 asasaret\u0303\ntetsa e'\u00f1e att\u0303\na \u00f1am\u0303\na\n\u00f1e\u00f1t \u0303 asochatse'taret\u0303\ntetsa e'\u00f1e att\u0303\na, \u00f1etpa' echenet derecho o'ch\nmo\u00f1enanet a\u00f1 ley \u00f1e\u00f1t \u0303 atet\u0303 anaret\u0303\n.\nCot\u0303\nap\u0303\n\u00f1ats 13.\n\u00d1am\u0303\na allohuen ache\u00f1enesha' echenet derecho o'ch chope'chyeset ama't erra\nsechyenet allohuanen puen Estado al\u00ed yec\u0308\nhenet.\n\u00d1am\u0303\na echenet derecho \u00f1erra'm monenet o'ch salerret ama't erra'tsena\nEstadot \u0303\nama't \u00f1erra'm muenenet o'ch salerret ama't \u00f1et pue'stadot\u0303\npa e'\u00f1e\npocte'. \u00d1am\u0303\na echenet derecho o'ch c\u0308\nhac\u0308\nherret pue'stado \u00f1erra'm esempo\nmonenet.\nCot\u0303\nap\u0303\n\u00f1ats 14.\n\u00d1am\u0303\na \u00f1erra'm esempo amueroc\u0308\nhtataret\u0303\nta ama't pueshe\u00f1arra e'\u00f1e att\u0303\na\npoct\u00e3p\u0303\n\u00f1o'maret \u00f1etpa' echenet derecho o'ch yeterret, ahuerret po'po\u00f1\nanetso allcha' agaparet\u0303\nterret e'\u00f1e cohuen.\nT\u0303\narra\u00f1a \u00f1erra'm aco\u00f1chataret\u0303\ntet t\u00e3rro'mar o' muetset ache\u00f1 amapa'\nat\u0303\npare'tet po'po\u00f1 leyes amapa' a\u00f1 derechos \u00f1e\u00f1t \u0303 nen Naciones Unidas\n\u00f1erra'm \u00f1e\u00f1t\u0303\necop aco\u00f1chataret\u0303\ntet amach agaparet\u0303\nteto po'po\u00f1 anetso.\nCot\u0303\nap\u0303\n\u00f1ats 15.\n\u00d1ama allohuen ache\u00f1enesha' echenet derecho \u00f1e\u00f1t\u0303\ncha' pa 'netser penet.\n\u00d1am\u0303\na amach errot\u0303\nenot \u0303\npuerratam\u0303\np\u0303\nseto ache\u00f1 po'derecho att\u0303\no pa'netser\npenet. T\u0303\narra\u00f1a \u00f1erra'm esesha' mone' o'ch yec\u0308\nha'huerret po'po\u00f1 anetsro\n\u00f1e\u00f1t\u0303\ncha'pa'netser perr allempot\u0303\ne\u00f1 \u00f1e\u00f1t\u0303\npa' e'\u00f1e pocte' \u00f1e\u00f1t\u0303\npa' po\n'derecho.\nCot\u0303\nap\u0303\n\u00f1ats 16.\n\u00d1am\u0303\na allohuen ache\u00f1 \u00f1e\u00f1t \u0303 po'nare' \u00f1erra'm muenen o'ch sena'ta \u00f1am\u0303\na",
            "Image": "2f2e61321b678a8796b30512ae09c7b6"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "coyanesha' \u00f1erra'm muenen o'ch some'ta, \u00f1e\u00f1t\u0303\npa' e'\u00f1e pocte' \u00f1e\u00f1t\u0303\npa'\npo'derecho. Pocte' o'ch yoranna'tet att\u0303\noch chemere'tet. Ama't esesha'\nmuenats e'\u00f1e pocte ama't erra'tsent\u0303\ne' po'm\u0303\nre\u00f1tsoret penet, ama't\nerra'tsent\u0303\ne' \u00f1e\u00f1t \u0303 pa 'netser penet, ama't erra'tsent\u0303\ne' po'yomporer\npenet. \u00d1am\u0303\na coyanesha' att\u0303\necma echenan derechos \u00f1e\u00f1t \u0303 echen yacmanesha'\n\u00f1erra'm esempo o'ch some'ta. \u00d1ama allponmat yoranna'tet coyanesha'pa'\n\u00f1e\u00f1t\u0303\necma derechos echen \u00f1am\u0303\na \u00f1erra'm sannerretpa' coyanesha'pa' att\u0303\necma\nechenan derechos.\nTarra\u00f1a \u00f1erra'm esesha' ama muenenaye o'ch yoran po'pshe\u00f1e\u00f1 \u00f1e\u00f1t\u0303\ncha'\npuerrollar p\u0303\na' amapa yacma ama mueno \u00f1e\u00f1t\u0303\ncha' puet\u00e3por p\u0303\na', pamo'mte'pa'\namach errot\u0303\nenot \u0303\napano po'pshe\u00f1e\u00f1 yacma e'\u00f1e \u00f1a po'huamencot \u0303\n\u00f1erra'm\ncoyanesha' ama muene\u00f1e.\n\u00d1am\u0303\na \u00f1e\u00f1t \u0303 yec\u0308\nhetsa parro pa'pacllo \u00f1e\u00f1t \u0303 pamo'tsna'tar p\u0303\nannena \u00f1e\u00f1t\u0303\npa'\ne'\u00f1e pocte' atet\u0303 yeyc\u0308\nhen arr patsro. \u00d1e\u00f1t\u0303\no'mar \u00f1e\u00f1t\u0303\npa' gobiernocop o'ch\ncohuam\u0303\npenan allohuen familias \u00f1e\u00f1t \u0303 parro yec\u0308\nha'yenet.\nCot\u0303\nap\u0303\n\u00f1ats 17.\n\u00d1am\u0303\na allohuen ache\u00f1enesha' echenet derecho o'patetepa' \u00f1e\u00f1t \u0303 e'\u00f1e\n\u00f1ocmuet, atet \u0303\n\u00f1erra'm pa'paquell, po'patse\u00f1, payara. \u00d1am\u0303\na e'\u00f1e pocte'\no'ch o'pataprecha po'potanta\u00f1 \u00f1e\u00f1t \u0303 parrocma taruasa'yenet.\n\u00d1am\u0303\na ama aprratam\u0303\npespahuoyaye e'\u00f1e att\u0303\na \u00f1e\u00f1t \u0303 yo'patena ya atet\u0303 \u00f1erra'm\nyepaquell, yepatse\u00f1, yayara.\nCot\u0303\nap\u0303\n\u00f1ats 18.\n\u00d1am\u0303\na allohuen ache\u00f1enesha' ama't erra'tsena ache\u00f1er echenet derecho o'ch\ncot\u00e3pe'chyenet \u00f1e\u00f1t \u0303 e'\u00f1e cohuen entenet \u00f1et pueyoc\u0308\nhreto. \u00d1am\u0303\na allohuen\nache\u00f1pa' echenet derecho o'ch po'yomporer pe\u00f1et \u00f1e\u00f1t \u0303 e'\u00f1e cohuen\nentenet \u00f1et. \u00d1am\u0303\na \u00f1erra'm esempo muenenet o'ch po'po\u00f1et po'yompor-ret,\n\u00f1e\u00f1t\u0303\npa'c\u0308\nho'\u00f1a e'\u00f1e \u00f1ocpuet po'derecho. \u00d1am\u0303\na e'\u00f1e pocte' o'ch apc\u0308\nha'yenet\nepuet po'potanta\u00f1 \u00f1e\u00f1t \u0303 parrocma ame'\u00f1enet. \u00d1am\u0303\na e'\u00f1e pocte o'ch\nyec\u0308\nhatyesan po'potanta\u00f1 \u00f1e\u00f1t \u0303 muenene' o'ch e\u00f1oteret \u00f1amet. E'\u00f1e pocte'\no'ch etsote\u00f1et ora att\u0303\noch sherbe\u00f1et po 'yompor-ret.\nCot\u0303\nap\u0303\n\u00f1ats 19.\n\u00d1am\u0303\na allohuen ache\u00f1enesha' ama't erra tsena ache\u00f1er echenet derecho o'ch\nserrpare'tatanna'tyeset \u00f1e\u00f1t \u0303 atet \u0303\ncot\u00e3pe'chyenet \u00f1et \u00f1e\u00f1t \u0303 cohuen\nentyenet \u00f1et. Amach e'mo\u00f1e'taret\u0303\neye att\u0303\no yapa yoct\u1ebdn a\u00f1 derecho. \u00d1am\u0303\na\ne'\u00f1e pocte' o'ch e'nyenet att\u0303\noch e\u00f1oteret erra'tsent\u0303\ne' cot\u0303\nap\u0303\n\u00f1atser \u00f1e\u00f1t \u0303\ncohuen entyenet \u00f1et. E'\u00f1e pocte' o'ch agapyenet a\u00f1 cot\u0303\nap\u0303\n\u00f1atser\npueyc\u0308\nhate\u00f1a, \u00f1am\u0303\na e'\u00f1e pocte' o'ch e\u00f1otachet po'potanta\u00f1 \u00f1e\u00f1t \u0303 atet\u0303 pena\na\u00f1 cot\u0303\nap\u0303\n\u00f1ats. Ama't errot\u0303\nenot e\u00f1otachet po'potanta\u00f1 ache\u00f1, \u00f1e\u00f1t\u0303\npa' e'\u00f1e\npocte' ama't po'quellcot \u0303\nama't radiot \u0303\nma't errot\u0303\nenota. E'\u00f1e pocte' o'ch\nc\u0308\nhapatyeset \u00f1e\u00f1t \u0303 cot\u0303\nap\u0303\n\u00f1ats po'po\u00f1 anetso'mar.\nCot\u0303\nap\u0303\n\u00f1ats 20.\n\u00d1am\u0303\na allohuen ache\u00f1enesha' echenet derecho o'ch apc\u0308\nha'yenet ora allohuen\n\u00f1e\u00f1t \u0303 parrocma ame'\u00f1enet \u00f1erra'm e'\u00f1e cohuen mueche't\nserrpare'tanna'tyenet a\u00f1 poct\u00e3p\u0303\n\u0303\n\u00f1et.",
            "Image": "13fc670b808dbd6b7496b54c77f98895"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u00d1erra'm esesha' ama muenenaye o'ch cot\u00e3pe'chet e'\u00f1e parrocma po'potanta\u00f1\npoct\u00e3p\u0303\n\u00f1et, ama pocteyaye \u00f1erra'm po'potanta\u00f1 po'huamencot\u1ebdtpa' o 'ch ame\n'\u00f1atate\u00f1et \u00f1e\u00f1t \u0303 \u00f1et poct\u00e3p\u0303\n\u00f1a.\nCot\u0303\nap\u0303\n\u00f1ats 21.\n\u00d1am\u0303\na allohuen ache\u00f1enesha' ama't erra'tsena ache\u00f1er echenet derecho o'ch\ncot\u00e3pe'chatyeset \u00f1e\u00f1l pa'm\u0303\ncha'taret\u0303\nerneshet. \u00d1am\u0303\na allohuen ache\u00f1enesha'\nama't erra'tsena ache\u00f1er echenet derecho o'ch votet a\u00f1ecop \u00f1e\u00f1t\u0303\ncha'\nsherb\u0303\nats gobiernocop.\n\u00d1am\u0303\na allohuen ache\u00f1enesha' ama't erra'tsena ache\u00f1er \u00f1e\u00f1t \u0303 muenene o'ch\ntaruasapretan gobierno allohuenet e'\u00f1e att\u0303\necma echyenet derecho.\n\u00d1am\u0303\na erra'tsent\u0303\ne' cot\u0303\nap\u0303\n\u00f1atser \u00f1e\u00f1t \u0303 cohuen enten ache\u00f1enesha' \u00f1erra'm\nshonte' ache\u00f1 \u00f1e\u00f1t\u0303 atet \u0303\nmuenenet, atet\u0303\ncha' perra po'gobierno. \u00d1am\u0303\na\natt\u0303\noch e\u00f1ochet este' po'\u00f1oc\u0308\nh muenen allohuen ache\u00f1enesha' e\u00f1alletepa'ch\nelecciones ama t errot\u0303\nenot\u0303\na; allcha' vota'yenet a\u00f1ecop \u00f1e\u00f1t \u0303 e'\u00f1e cohuen\nentyenet \u00f1et. \u00d1am\u0303\na \u00f1e\u00f1t\u0303\npa' e'\u00f1ech a'nahua vota'yenet att\u0303\noch\npo'potanta\u00f1pa' amach errot\u0303\nenot \u0303\npo'huamencot\u0303\neye' votatenaneto \u00f1e\u00f1t \u0303 atet\nmuenenet \u00f1et. \u00d1am\u0303\n\u0303\na allohuen ache\u00f1enesha' e'\u00f1e pocte' vota'yeset a\u00f1ecop\n\u00f1e\u00f1t \u0303 cohuen entyenet \u00f1et.\nCot\u0303\nap\u0303\n\u00f1ats 22.\nAllohuen ache\u00f1enesha' ama't erra'tsena ache\u00f1er echenet derecho o'ch\nagapue\u00f1et seguridad social \u00f1e\u00f1t \u0303 atet \u0303\nyenpuenanet po'gobierno \u00f1erra'm\nesempo machayot\u0303\na es pasahuet. Alloch\u00f1apa' att\u0303\noch amach tama\npenca'yeneto, e'\u00f1ech att\u0303\nera cohuen orrtatyenet. \u00d1ehua, ama't erra'tsena\nanetser a'poctatenan pa'che\u00f1eneshar a\u00f1 derechos \u00f1e\u00f1t \u0303 otenet seguridad\nsociales.\nCot\u0303\nap\u0303\n\u00f1ats 23.\n\u00d1am\u0303\na allohuen ache\u00f1enesha' ama't erra'tsena ache\u00f1er echenet derecho o'ch\ntaruasa'yeset att\u0303\noch gana'yeset quelle. \u00d1am\u0303\na e'\u00f1e pocte' erra'tsent\u0303\ne'\ntaruas muenenet allcha'\u00f1a taruasa'yenet. \u00d1am\u0303\na \u00f1e\u00f1t\u0303 taruasatenahuet\ne'\u00f1epa'ch cohuen apa'yesanet allcha' taruasatyesanet. \u00d1am\u0303\na amuepa'ch\nhua\u00f1apeseto po'taruaset att\u0303\noch amach pallteneto quelle.\n\u00d1am\u0303\na allohuen \u00f1e\u00f1t\u0303 att\u0303\necma taruasa yetset allponeshacmuetepa'ch\ngana'yenet quelle. Arepa'ch e\u00f1alle \u00f1e\u00f1t \u0303 ama amorrentaret\u0303\neyaye.\n\u00d1am\u0303\na allohuen \u00f1e\u00f1t \u0303 taruasets atsa'tataret\u0303\ntetepa'ch allpon \u00f1e\u00f1t \u0303\npoctetsa alloch\u00f1apa' att\u0303\noch cohuen yec\u0308\nha'yenet pamo'tseshohuen amach\ntama penca'yeneto puepallte\u00f1ot\u0303\net. \u00d1erra'm allpon gana'yenet ama\nalcanseno att\u0303\noch yora'yeset \u00f1e\u00f1t\u0303 allpon pallta'yenet e\u00f1alletepa'ch\nseguridad social \u00f1e\u00f1t\u0303\ncha' yenpa'yenahuet.\n\u00d1am\u0303\na allohuen ama't erra'tsena ache\u00f1er echenet derecho o'ch parrocmatet\nepuet sindicato \u00f1e\u00f1t\u0303\ncha' mo\u00f1enahuet \u00f1e\u00f1t \u0303 e'\u00f1e \u00f1ocpueta all\ntaruasa'yenet.\nCot\u0303\nap\u0303\n\u00f1ats 24.\n\u00d1am\u0303\na allohuen ama't erra'tsena ache\u00f1er echyenet derecho o'ch amesa'yenet",
            "Image": "45cb7502c95f9786de1afb149181a231"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "allpon horas \u00f1am\u0303\nia allpon yet\u0303\n. Amach ellapenete't\u0303\ne arepenete't\u0303\ne\ntaruasatset. \u00d1am\u0303\na amesyesetepa'ch allponmat \u00f1e\u00f1t \u0303 vacaci\u00f3n,\natsa'tataret\u0303\ntetepa'ch ama't allponmat echenet vacaci\u00f3n.\nCot\u0303\nap\u0303\n\u00f1ats 25.\n\u00d1am\u0303\na allohuen ama't erra'tsena ache\u00f1er echyenet derecho o'ch echyenet\nallpon att\u0303\noch yec\u0308\nha'yenet cohuen arr patsro ama't pamo'tseshohuen att\u0303\noch\nyora'yenet puerrar, pa'shtam, pa'paquellet \u00f1am\u0303\na att\u0303\noch partatyenet \u00f1am\u0303\na\natt\u0303\noch yenpa'yenanet po'potanta\u00f1 pamo'tseshac\u0308\nhno. \u00d1am\u0303\na \u00f1erra'm\npalltapesyenet po'taruaset alloch gana'yenet quelle echyenet derecho\no'ch ayenparet\u0303\ntet. Amapa' \u00f1erra'm atsna'tyenet att\u0303\noch ama taruaseneto\nallponmat echyenet derecho o'ch ayenparet\u0303\ntet. Amapa' \u00f1erra'm machayota\natserrpenet, amapa' \u00f1erra'm rret\u0303\norrnanesha' amapa' \u00f1erra'm po'nme'ten\namapa \u00f1erra'm esempo es huapoya echyenet derecho o'ch ayenparet\u0303\ntet.\n\u00d1am\u0303\na allohuen \u00f1e\u00f1t \u0303 achoyoreshai \u00f1am\u0303\na allohuen cheshaneshac\u0308\nhno \u00f1etpa'\nechyenet derecho o'ch acuam\u0303\np\u0303\nsaret\u0303\ntyenet ama't \u00f1e\u00f1t\u0303 ellopnanesha' \u00f1amet.\nCot\u0303\nap\u0303\n\u00f1ats 26.\n\u00d1am\u0303\na allohuen ama't erra'tsena ache\u00f1er echyenan derecho o'ch\nestudia'yeset escuelo. \u00d1am\u0303\na att\u0303\noch estudia'yeset escuelo amach cobraneto\n\u00f1e\u00f1t \u0303 Primariacop. Allohuen cheshanesha' atet \u0303\nanaret \u0303\n\u00f1ocpuet c\u0308\nhocma\nestudienet Primaria, \u00f1e\u00f1t \u0303 obligatoria. \u00d1am\u0303\na e\u00f1alletepa' escuelas\nallcha' estudia'yenet \u00f1e\u00f1t\u0303\ncha' po'taruas penet \u00f1am\u0303\na e\u00f1alletepa' escuelas\nallcha' estudia'yenet estudios mas avanzados ama't a\u00f1ecop \u00f1e\u00f1t \u0303 atarr\nt\u0303\norretsa \u00f1e\u00f1t \u0303 atarr es e\u00f1otets.\n\u00d1am\u0303\na a\u00f1ecop sherben att\u0303\no yec\u0308\nhate\u00f1et cheshanesha' att\u0303\nochcha' e\u00f1otyenet\n\u00f1e\u00f1t \u0303 atarr sherbets arr patsro att\u0303\noch e'\u00f1ech cohuen e\u00f1otatyenan\npo'potanta\u00f1 ache\u00f1enesha'. Alloch\u00f1apa' att\u0303\nochcha' amach muena'yeneto o'ch\npuerratam\u0303\np\u0303\nsanet po'potanta\u00f1 po'derechos att\u0303\noch mueroc\u0308\nhtatanet.\nCohuencha' ye\u00f1otatanna'tyena ama't pa 'namen ache\u00f1eneshay. Cohuencha'\nya'huanten po'potanta\u00f1 \u00f1e\u00f1t \u0303 po'po\u00f1 cot\u00e3pe'chyenet \u00f1et. \u00d1am\u0303\na\nc\u0308\nhocmuepa'ch yamo'ts yep\u0303\nanna'tyena ama't pa'namen anetsoc\u0308\nhno all\nyeyc\u0308\nha'yena, ama't pa'namen mere\u00f1tsorec\u0308\nhno \u00f1e\u00f1t \u0303 parro ye \u00f1alletyesa,\nama't pa'namen yeyomporer yep\u0303\na'yen. A\u00f1ecop yeyc\u0308\nhach cheshanesha' cohuen\natt\u0303\noch e'\u00f1ech cohuen torra'yerret \u00f1amet a\u00f1ecop \u00f1e\u00f1t \u0303 cohuen enten\nNaciones Unidas alloch\u00f1apa' att\u0303\noch allohueney e'\u00f1ech cohuen mueche't\nyeyc\u0308\n\u0303\nha'yena arr patsro.\n\u00d1e\u00f1t \u0303 chesha' \u00f1e\u00f1t \u0303 ama po'nena' pamo'mtepa' echenan derecho o'ch\nmue\u00f1anet erra'tsent\u0303\ne', escuelo \u00f1e\u00f1t \u0303 cohuen enten pamo 'mte.\nCot\u0303\nap\u0303\n\u00f1ats 27.\n\u00d1am\u0303\na allohuen ama't erra'tsena ache\u00f1er echyenan derecho o'ch t\u00f5rra'yenet\n\u00f1e\u00f1t \u0303 atet\u0303 yec\u0308\nha'yenet \u00f1et, \u00f1e\u00f1t \u0303 cohuen entyenet \u00f1et. \u00f1am\u0303\nia e'\u00f1e pocte'\no'ch cosha'ye\u00f1et po'taruas \u00f1e\u00f1t \u0303 coc\u0308\nhnesha' entyenet \u00f1et. \u00d1am\u0303\na \u00f1e\u00f1t \u0303\ne\u00f1otyenet \u00f1e\u00f1t\u0303 atarr sherbets alloch progresa'yenet cientifico'marecop,\n\u00f1e\u00f1t \u0303\npa' \u00f1e\u00f1t\u0303\ncha' yenpuenahuet alloch ello atarr cohuen yec\u0308\nha'yenet arr\npatsro.\n\u00d1am\u0303\na \u00f1erra'm esesha' yec\u0308\nhcatene' \u00f1e\u00f1t \u0303 atarr sherbets allohuenacop atet",
            "Image": "15b92da947fbf61a6fe4ef847b6616cf"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u0303 erra'm \u00f1e\u00f1t \u0303 cientifico'marecop amapa'\u00f1erra'm libro \u00f1e\u00f1t \u0303 que1lqu\u00ebnet\n\u00f1\nallohuenacpuet amapa'erra'tsen po'taruas \u00f1e\u00f1t\u0303 atarr sherbets\nallohuenacop, \u00f1apa'echenan derecho att\u0303\noch ganena quelle po'taruasot \u0303\n\u00f1am\u0303\na\nechenan derecho att\u0303\noch coshaprete\u00f1et po'taruas, amuepa 'ch\naprratam\u0303\np\u0303\nsaret\u0303\ntena po'derecho.\nCot\u0303\nap\u0303\n\u00f1ats 28.\n\u00d1am\u0303\na ora allpon derechos \u00f1e\u00f1t \u0303 aquellcaret \u0303\narr, allohuen ama't\nerra'tsena ache\u00f1er echenet derecho o'ch e'\u00f1e atet\u0303 perret. \u00d1e\u00f1t\u0303\no'mar a\u00f1\npoctetsa pat\u1ebd'tets anetso orrtatyesetepa' pa'namen cohuen proyectos\natt\u0303\noch ache\u00f1enesha'pa' entyerret ora allpon po'derechos.\nCot\u0303\nap\u0303\n\u00f1ats 29.\n\u00d1am\u0303\na allohuen ama't erra'tsena ache\u00f1er echenan po'deberes\npo'potanta\u00f1ecop \u00f1e\u00f1t\u0303\nara pamo'tsesha' \u00f1e\u00f1t \u0303\nparro yec\u0308\nhenet pa'netsro. \u00d1e\u00f1t\n\u0303 deberespa' \u00f1e\u00f1t\u0303\npa' atfo e'\u00f1e cohuen yeyenpannena. \u00d1erra'm atet \u0303\nyeperra\ne ne all yamo'tsesheshopa' e'\u00f1ech cohuen yeyc\u0308\nhen att\u0303\noch yetsotuerr \u00f1e\u00f1t \u0303\ne'\u00f1e cohuen pueshe\u00f1a'ttsocpay.\nAma't yechyene\u00f1 shonte' pa'namen derechos \u00f1e\u00f1t\u0303\ncha' yorrtatyen, t\u0303\narra\u00f1a\namach a\u00f1a yorrtatatsto \u00f1e\u00f1t\u0303 att\u0303\no errot\u0303\nuanen yepe\u00f1 po'pshe\u00f1e\u00f1. T\u0303\narro'mar\n\u00f1e\u00f1t\u0303\npa' ama ap\u0303\napahuoyaye \u00f1e\u00f1t\u0303 atet \u0303\noteney ley \u00f1e\u00f1t\u0303 anaret.\u0303 T\u0303\narro'mar\n\u00f1erra'm errot\u0303\nuanen yepe\u00f1 po'pshe\u00f1e\u00f1pa' att\u0303\no\u00f1a yeprratam\u0303\npe\u00f1 \u00f1a\npo'derechos. T\u0303\narra\u00f1a \u00f1erra'm e'\u00f1e cohuen yeyenpannena \u00f1am\u0303\na e'\u00f1e mueche't\nyeyc\u0308\nhena, \u00f1e\u00f1t \u0303\npa' \u00f1e\u00f1t \u0303\na poctetsa. \u00d1e\u00f1t\u0303\npa' c\u0308\nhocmach yorrtaten \u00f1erra'm\nyechen gobierno democr\u00e1tica all am\u0303\ncha 'taret\u0303\ntaprete\u00f1et allohuen\nache\u00f1enesha'.\n\u00d1am\u0303\na ama't shonte' pa'namen derechos yechyen \u00f1e\u00f1t \u0303 anaret \u0303\narr, yapa'\namach yorrtatsto a\u00f1 derechos a\u00f1ecop \u00f1e\u00f1t \u0303 ama pocteye' ente\u00f1e Naciones\nUnidas. A\u00f1cha'\u00f1a yorrtaten \u00f1e\u00f1t \u0303 cohuen enten Naciones Unidas.\nCot\u0303\nap\u0303\n\u00f1ats 30.\nOra allpon derechos \u00f1e\u00f1t \u0303 aquellcaret \u0303\narr, ama't patr\u0303\nra derecho amach\nahuapore 'tpahuoyaye ama't errot\u0303\nena.",
            "Image": "f4cdfd02d64825faf37662a6122b352b"
        }
    }
}

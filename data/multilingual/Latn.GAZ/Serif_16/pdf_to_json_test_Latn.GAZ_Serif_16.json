{
    "MetaData": {
        "Author": null,
        "Creation_Date": 1581468145,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7379ad05cccc2af1c56f7d03e0f1f874",
            "Index": 0,
            "Label": "1",
            "Size": [
                595.0,
                842.0
            ],
            "Text": "Labsii Walii-gala Mirgoota Namummaa\nMurtoo Wal-ga'ii Walii-gala kan Dhaabbata Waldaa Mootummootaatiin qabxii 217 A\n(iii) jalatti Mudde baatii 10 bara 1948 itti Akka Murteeffamee, Ragga'ee Labsametti.\nSEENSA\nUlfinni fi wal-qixxummaan ilmoo namaa kan uummattoota hundaa akka ifatti\nkabajamu gochuun bu'ura bilisummaa, haqaa fi nageenya addunyaa waan ta'eef;\nMirga namummaa irra ijjechuun yookaan tuffachuun yeroo hunda jeequmsa badiisa\nfidu uumee uummata kan dheekamsiisu waan ta'eef, akkasumas addunyaa haaraa\nkan uummanni ishee wal-qixxummaadhaan, bilisummaa yaadaa fi amantii argatanii,\nyaaddoo fi dhaba irraa birmaduu ta'anii gammachuudhaan akka jiraatan gochuun\nhawwii fi fedha uummattoota addunyaa waan ta'eef;\nUummanni bulchiisa rooroo fi cunqursaa ofirra kuffisuuf humnaan akka\nhinfayyadamnetti yoo barbaachise, mirgooti namummaa seeraan akka eegamu\ngochuun barbaachisaa waan ta'eef;\nBiyyoota gidduutti walitti-dhufeenyi michumaa fi wal-jaalalaa akka dagaagu gochuun\nbarbaachisaa waan ta'eef;\nMiseensoti Waldaa Mootummoota hundi chartarii waldichaa keessatti mirga\nnamummaa irratti, ulfina namaa irratti akkasumas wal-qixxummaa namoota hundaa\n(dhiiras ta'ee dubartii) irratti amantee qaban kan ibsan waan ta'eef;\nAkkasumas guddina hawaasummaa fi wayyaawuu sadarkaa jireenyaa fiduuf kan\nmurannoodhaan hojjetan waan ta'eef;\nMiseensoti Waldaa Mootummootaa marti, Dhaabbata Waldaa Mootummootaa wajjin\nwal-ta'uudhaan kabajaan walii-galaa kan mirga namummaa fi kan bilisummaa hundaa\nakka eegamuuf waadaa waan seenaniif;\nMirgootaa fi bilisummaa kana akka gaariitti hubatanii beekuun waadaa kana hojii irra\noolchuuf guddisee kan gargaaru waan ta'eef;\nKanaafuu\nWal-ga'iin Walii-gala Waldaa Mootummootaa:\nLabsii Waliigala Mirgoota Namummaa kan uummattoonni fi biyyooti hundi walii-\ngalteedhaan kabajan labsuudhaan, tokkoon- tokkoon uummataa fi qaamoti hawaasaa\nmarti labsii kana hubatanii yeroo hunda akka kabajan, labsii kana barsiisuudhaan\nmirgootii fi bilisummaan hundi akka kabajaman akka carraaqan, karaa tarkaanfii\nsadarkaa biyyaa fi addunyaatti fudhatamaniinis mirgootii fi bilisummaan kun akka\nkabajaman akka godhan, kunis immoo uummattootaa fi miseensota Waldaa\nMootummootaa giduutti akka hubatamu akka godhan jecha, labsii kana labseera.\nQabxii 1\nNamooti hundinuu birmaduu ta'anii mirgaa fi ulfinaanis wal-qixxee ta'anii dhalatan.\nSammuu fi qalbii ittiin yaadan waan uumamaan kennameef, hafuura obbolummaatiin\nwalii-wajjin jiraachuu qabu.\nQabxii 2"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "34787ea45eec2ce5565790f6273fb08c",
            "Index": 1,
            "Label": "2",
            "Size": [
                595.0,
                842.0
            ],
            "Text": "Namni kamiyyuu mirgootaa fi birmadummaa labsii kana keessatti ibsaman,\ngaraagarummaa sanyii, bifaa, saalaa (dhiiraa fi dubartummaa), qooqaa, amantii,\nejjennaa siyaasaa, sablammummaa, hawaasummaa, qabeenyaa, dhalootaa fi waan\nbiraatiin utuu addaan hin ba'in, ni argata.\nKana malees immoo, garaagarummaan kamiyyuu karaa siyaasaa, karaa biyyummaa,\nkaraa wal-caalmaa sadarkaa bulchiisa biyyaa fi karaa adda-addaa hin godhamu.\nQabxii 3\nNamni kamiyyuu mirga jiraachuu, birmadummaa argachuu fi mirga qaamni isaa\neegamuu ni qaba.\nQabxii 4\nNamni homtuu garbummaa jalatti hin bulu, garbummaa fi daldalli garbaa bifa kamiin\niyyuu dhorkaa dha.\nQabxii 5\nNamni kamiyyuu reebichii fi gidiraan hammeenyaa yookaan immoo wanti ulfina\nnamummaa isaa hanqisu yookaan kan hammeenyaan adabsiisu irra hin ga'u.\nQabxii 6\nNamni kamiyyuu akka namummaa isaatti seera duratti beekame kabajaa argachuu\nqaba.\nQabxii 7\nNamoonni hundi seera fuula duratti wal-qixxee ilaalamanii, garaagarummaa tokko\nmalee, eegumsa seeraa argachuu qabu. Namoonni hundinuu waan labsii kanaan\nmormee isaan addaan qoodu hundumaa irraa eegamuu qabu.\nQabxii 8\nNamni kamiyyuu mirgoota heeraan yookaan seeraan isaaf kenname cabsuudhaan\nwaan isa hubu hundumaa irraa karaa mana murtii yookaan yaa'ii biyyaa eegumsa\nargachuuf mirga ni qaba.\nQabxii 9\nNamni kamiyyuu garmalee hin hidhamu, biyyaas hin ari'atamu.\nQabxii 10\nNamni kamiyyuu yeroo yakkaan himatamee mirgooti isaa fi ittigaafatamni isaa\nmurteeffamutti, qaama loogii irraa birmaduu ta'etti dhiyaatee sirrii, qajeeltoo fi wal-\nqixummaadhaan gaafatamuuf mirga ni qabaata.\nQabxii 11\nNamni kamiyyuu yeroo yakkaan himatamutti, hanga seeraan yakkaa ta'uun isaa itti\nmuramutti, mirga qulqulluu ta'ee ilaalamuu ni qaba. Yeroo yaa'iitti dhiyaatus waan\negumsa isaaf wabii darbu hunda ni argata.\nNamni kamiyyuu waan yakka ta'ee hin lakka'amnetti, sadarkaa biyyaattis ta'e"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "eafccb05a4fcdf3bc217e1fed59c38e6",
            "Index": 2,
            "Label": "3",
            "Size": [
                595.0,
                842.0
            ],
            "Text": "sadarkaa addunyaatti, yakkamuu hin danda'u. Kana malees, adaba kan yeroo yakkichi\nraawwatame muramuu qabu caalaatiin hin adabamu.\nQabxii 12\nNamni kamiyuu mirgi inni mana isaa keessa, qofaa isaa ykn. maatii isaa wajjin\njiraachuuf qabu, yookaan mirgi inni ergaa xalayaa isaa dhoksaadhaan akka eegamuuf\nqabu jalaa hin tuqamu. Ulfinni namummaa isaa fi ulfinni maqaa isaas hin tuqamu.\nNamni kamiyyuu hubaatii ykn. yaalii akkanaa irraa seeraan ni eegama.\nQabxii 13\nNamni kamiyyuu biyya isaa keessatti mirga asiif achi adeemuu ni qaba.\nNamni kamiyyuu biyya kan isaas ta'e kan biraa keesaa gadi ba'ee itti deebi'uuf mirga\nni qaba.\nQabxii 14\nNamni kamiyyuu biyyoota kan biraa keessatti mirga koolu galtummaa gaafatee\nargachuu ni qaba.\nMirgi kunis waan yakka siyaasaatiin alaa ta'e ykn. waan kaayyoo yookaan hafuura\nWaldaa Motummootaatiin mormu yoo ta'e hin kennamu.\nQabxii 15\nNamni kamiyyuu mirga lammummaa ni qaba.\nNamni kamiyyuu akkasummaan mirga lammummaa hin dhabu, yookaan mirga\nlammummaa isaa gedderachuu hin dhabu.\nQabxii 16\nDhiirris, dubartiinis kan umuriin isaanii fudhaaf heeruma ga'e. garaagarummaa\nsanyii, lammumaa fi amanteetiin utuu addaan hin qoodamin, wal-fuudhanii mirga\nbultii ijaarachuu ni qabaatu; yeroo wal-fuudhanis ta'ee yeroo wal-hiikanittis mirga\nqixxee ni qabaatu.\nFudhaaf heerumni fedha namoota wal-fuudhan irratti kan hundeeffamu ta'a.\nMaatiin tokko qaama hawaasummaa ishee xinnoo waan ta'eef, eegumsi hundi\nhawaasichaa fi mootummaa irraa kennamuu fi qaba.\nQabxii 17\nNamni kamiyyuu qofaattis ta'e namoota biraa wajjin ta'uudhaan mirga qabeenya\nhorachuu ni qaba.\nNamni kamiyyuu seera malee qabeenya isaa dhabuu hin qabu.\nQabxii 18\nNamni kamiyyuu bilisummaa yaaduu, samuu fi amantii ni qaba. Mirgi kun, namni\nkamiyyuu, amantii yookaan amantee filate qabachuu yookiin fudhachuu, amantii fi\namantee isaa qofaa isaatti yookiin namoota biraa wajjin ifatti yookiin dhunfaatti\nwaaqefachuu, hordofuu, hojii irra olchuu, barsiisuu yookiin ibsuu of keessaa qaba."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "584e75d7755ce71b13161d915446f556",
            "Index": 3,
            "Label": "4",
            "Size": [
                595.0,
                842.0
            ],
            "Text": "Qabxii 19\nNamni kamiyyuu ilaalcha isatti fakkaate qabachuu, yaada isaas ibsuuf mirga qaba.\nMirgi kun, dhiibbaa tokko malee yaada isaa ibsuu, odeeffannoo fi yaada kamiyyuu\nwalitti qabuu fi karaa meeshaa tamsaasaa daangaan utuu itti hin godhamin dabarsuu\nof keessaa qaba.\nQabxii 20\nNamni kamiyyuu mirga nagayaan wal-ga'uu fi nagayaan hiriira ba'u ni qaba.\nNamni kamiyyuu miseensa walda tokkoo ta'uuf hin dirqisiifamu.\nQabxii 21\nNamni kamiyyuu, kallattiidhaanis ta'ee karaa bakka-buutota isaa, hojii mootummaa\nbiyya isaa keessatti qooda fudhachuu ni danda'a.\nNamni kamiyyuu tajaajilaa uummataa argachuuf mirga ni qaba.\nFedhi uummataa bu'uura aangoo mootummaati. Fedhi kunis yeroo filannootti ibsama.\nFilannoon kunis kan namni marti wal-qixummaadhaan qooda keessatti fudhatu yoo\nta'u, sirni sagalee ofii ittiin kennanis dhoksaadhaan ni ta'a.\nQabxii 22\nNamni kamiyyuu, akka miseensa hawaasichaatti, wabii hawaasaa argachuuf mirga ni\nqaba. Karaa carraaqa biyyaa fi waliigaltee addunyaas, akkasumas akka qabeenyaa fi\ncaasaa biyya isaattis, ulfinaa fi guddina mataa isaaf waan barbaachisaa ta'an\nmirgoota dinagdee, hawaasummaa fi aadaa ni qaba.\nQabxii 23\nNamni kamiyyuu mirga hojjechuu, hojji filachuu, hojjii keessatti haala mijuu argachuu\nfi hojii dhabuu irraa egamuu ni qaba.\nNamni kamiyyuu, utuu addaan hin qoodamin, hojii wal-fakkaatuuf mindaa qixxee\nargachuuf mirga ni qaba.\nNamni kamiyyuu gatii hojii isaatiif mindaa isaa fi maatii isaa ga'u argachuu qaba.\nKunis kan ulfina namummaa isaaf ga'u ta'e, yoo barbaachises, eegumsa hawaasaa\nkan biraas argachuu ni danda'a.\nNamni kamiyyuu dhaabbatoota hojjetootaa uummatee keessatti qooda\nfudhachuudhaan mirgoota isaa eegsifachuu ni danda'a.\nQabxii 24\nNamni kamiyyuu boqonnaa fi bashannana argachuuf, yeroo muramaa hojjechuuf,\nakkasumas mindaa isaa argachaa boqochuuf mirga ni gaba.\nQabxii 25\nNamni kamiyyuu, innis maatiin isaas, fayyaa guutuu argatanii sadarkaa jireenya\ngaarii akka jiraatanitti, waan nyaata, uffataa, mana, eegumsa fayyaa fi tajaajila\nhawaasummaa hunda argatanii akka jiraatanitti, akkasumas hojii dhabuu, kunuunsa\nhawaasummaa dhabuu, dhukuba, kophummaa, dullumaa fi rakkoo jireenyaa adda"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c5cf5f151df412bf097c38bade726535",
            "Index": 4,
            "Label": "5",
            "Size": [
                595.0,
                842.0
            ],
            "Text": "addaa irraa egamuuf mirga qaba.\nHaadholii fi daa'iman gargaarsaa fi eegumsa qofaa argachuuf mirga ni qabu;\ndaa'imman hundi, manattis ta'e bakkeedhaa yoo dhalatan, eegumsa hawaasummaa\nqixxeetti argachuuf mirga ni qabu.\nQabxii 26\nNamni kamiyyuu mirga barumsa argachuu ni qaba. Barumsi, yoo xinnaate sadarkaa\ntokkoffaa fi lammataatti, tola ni kennama. Barumsi sadarkaa tokkoffaa dirqii dha.\nBarumsi tekinikii fii ogummaa kan biraa sadarkaa lammaftaatti kan kenamu yoo ta'u,\nkunis kan kennamu akka dandeettii abbaatti ta'a.\nBarumsi kennamu kan namummaa namaa guddisuu fi kan eegumsa mirgootaa fi\nbilisummaa ilmoo namaa jabeessu ta'uu qaba. Kana malees, uummattoota addunya\ngidduutti waliigaltee fi michummaa kan jabbeessu, sanyii fi amantii adda-addaa\ngidduuti waliigaltee kan uumu, akkasumas hojiiwwan Dhaabbata Waldaa\nMootummootaa fi nageenya uummataa kan jabeessu ta'uu qaba.\nWarri ijoollee, akaakuu barumsaa kan fedhan ijoollee isaaniitiif filachuuf mirga ni\nqabu.\nQabxii 27\nNamni kamiyyuu jireenya aadaa biyyaa keessatti dhorkaa malee qooda fudhachuu ni\ndanda'a; faayidaa aartii fi saayinsii irraas bashannana yookiin gammachuu argachuu\nni qaba.\nNamni kamiyyuu waan ogummaa saayinsii, aartii fi barreessuu ofii isaaf hojjeterraa\nbu'aan argamu hundi akka eegamuuf mirga ni qaba.\nQabxii 28\nNamni kamiyyuu mirgootii fi bilisummaan labsii kana keessatti tarreeffaman marti,\nakka hojiitti hiikamaniif sirna hawaasaa fi addunyaa irraa waan barbaadamu hunda ni\nargata.\nQabxii 29\nNamni kamiyyuu hawaasa namummaan isaa keessatti eegamee gabbatu keessatti itti\ngaafatamummaas ni qaba.\nNamni kamiyyuu, mirgootaa fi bilisummaa isaa yeroo hojiitti hiikutti, mirgootii fi\nbilisummaan isaa kan daangeffamuu danda'u seeraan ta'ee, kunis immoo mirgootaa fi\nbu'aa namoota biraa kan eegsisu, yookiin immoo bu'aa fi negeenya uummataa kan\neegsisu yeroo ta'uu dha.\nMirgootii fi bilisummaan kun hojii irra kan oolan kaayyoo fi hafuura Dhaabbata\nWaldaa Mootummoota kan hin faallessine ta'anii you argaman qofa.\nQabxii 30\nWanti labsii kana keessatti ibsame hundi, mirgootaa fi bilisummaa ibsaman cabsuuf\nyaadamee, yookiin gocha tokko raawwachuuf jedhamee, akka waan mootummaa\ntokko, yookin dhaabbata tokko yookiin nama tokko ilaalu jedhamee lakka'aamu hin\nqabu."
        }
    }
}

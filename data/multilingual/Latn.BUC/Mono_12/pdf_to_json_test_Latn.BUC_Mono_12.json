{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467234,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "TAFASWIRI AN-KI\u0181USHI NIM-MATEKELEZO KI DUNIA NIN-HAKI-L-ADAM\u00cc\nALUHA NIN-VUDIN\u2019NI KURA\u014aA\nAn-fahita\u014ba amba, fiku\u0253alia\u014ba amba \u0253inadamu djabi nitirahinyi ndreka usheu ndreka haki mera\u014ba\nnandzari ro musingi nin-nafasi, nin-haki ndreka usalama duniani ;\nAn-fahita\u014ba amba, tsifahiza\u014ba ndreka fipuzisa\u014ba haki-l-adam\u00ec ro mikutsonga fa\u014banova\u014ba\nshitrendro ki katili maneitri rohu nin-umati djabi, amin\u2019ni zenyi, fitunga nin-ulemengu mbu\nkuruhusu \u0253inadamu ivula\u014ba ndreka ikwamini aminnafasi, \u0253il\u00e0 tahutru wala ta\u00e3\u0253u nin-ufukara, ro\nnikutekeleza\u014ba kirasimi, usta\u00e3ra\u0253u beheben-djabi ninhulumbelu ;\nAn-An- fahita\u014ba amba, a\u014batin\u2019ni sharia-musingi nin-ndreu, zanatani nin-Uvumoja nin-Twaifa\n(Shama nin-Daula nin-Ulemengu) nikutekeleza mara hafa uaminifu nin-ndreu amin\u2019ni haki musingi\nnim-\u0253inadamu ; amin\u2019ni usheu ndreka kima ninhulu an-rohuni, amin\u2019ni fihira\u014ba nin-haki nin-\nlalahi ndreka viavi, amin\u2019zenyi, reu nampahei amba reu nangala \u00e3zima ampadeha aluha\nfa\u014badzarisa\u014ba maisha nim\u0253inadamu ndreka ampiditri an-lala\u014ba raha mbu andei tanafu tsara am-\nmaisha nin-nafasi nankitinyi nim\u0253inadamu ;ahita\u014ba amba, nikulazimu natou nguvu fihava\u014bana\n\u0253ainan\u2019ni tani ndreka tani ;\nAn- fahita\u014ba amba, Daula A\u014batin-shama it\u00ec ndreka shama nin-Uvumoja nin-Twaifa (Shama nin-Daula\nnin-Ulemengu) nangala wahadi an-ndreu a\u014baraka ka\u0253aru retu at\u00e0 haki-ladam\u00ec ndreka nafasi musingi\nikustehinyi nankitinyi amin\u2019ni dunia mafia ;\nAn- fahita\u014ba amba, fikutruga\u014ba djumla nin-sharia ndreka nafasi retu nandzari muhimu swafi an-\nfikustehia\u014ba namuna kulazimu, wahadi it\u00ec ;\nTrengwe djumla nampahei amba Matekelezo ki Dunia nin-Haki-l-Adam\u00ec it\u00ec\nro daradja a\u014babu\u014babun-djabi nin-usta\u00e3ra\u0253u nikulazimu nahazu nin-kula karaza\u014ba zanatani ndreka\nnishani, anga \u0253inadamu djabi ndreka kula karaza\u014ba ninfikueshi\u014bandreu, ihisi Matekelezo it\u00ec\ndaima amin\u2019ni luhan-ndreu, a\u014banu djitihadi amin\u2019ni fampidzurua\u014ba ndreka fitarimia\u014ba, ampiasa\nmasitaha nin-sharia ndreka nafasi retu ; amin\u2019ni zenyi, a\u014banu modeli ata, amin\u2019ndreu\nma\u014bapiditri an-lala\u014ba moramora-moramora satua mifotutru tani ou mifotutru dunia, reu ikutsonga\nata fiku\u0253alia\u014ba ndreka fikurumia\u014ba reu it\u00ec, ike nin-ankitinyi amin\u2019ni dunia mafiha ; rangu\namin\u2019ni zanatani nin-Daula a\u014batin\u2019ni Uvumoja nin-Twaifa (Shama nin-Daula nin-Ulemengu) ata an-\ntani amin\u2019ni hifadhwi ni sharian-ndreu.\nKanuni aluha\n\u0181inadamu djabi nitirahinyi an-nafasi, reu bokeu mira\u014ba amin\u2019ni usheu ndreka haki. Reu teraka\nndreka \u00e3kili ndreka hikima, amin\u2019ni zenyi, reu nikulazimu nisi twera\u014ba nin-fihava\u014ba reu sambi\nreu.\nKanuni faha aroini :\nKula hulu\u014bu meti mikudai fikurumiana\u014ba amin\u2019nazi ninsharia ndreka nafasi retu djabi, nivula\u014bana\namin\u2019ni Matekelezo it\u00ec, wala tsisi fifidana\u014ba tsokao yotsi, mfano mifotutru ka\u0253ila, range (nin-\nnenyi), lalahi au viavi, fivula\u014bana, dini, fikira ki siasa au fikira hafa tu, tani nibwaha\u014ba au\ndaradjan-hulu\u014bu, mali, teraka au kabaru hafa tu.\nBoka eu, tsi uhisi fifidana\u014ba tsokao yotsi mbu atou hatasi\u0253a\u0253un\u2019 ni daradja nin-siasa, nim-\nmahakama au hatasi\u0253a\u0253un\u2019ni abezan-tani au gitro nin-tani nibwaha ninhulu\u014bu ; neka tani iu au\ngitro nin-tani iu huru, nikutawalan\u2019ni tani hafa, tsi mahaleu te\u014ba au nikupunguza\u014ba yezi.\nKanuni faha teluni :\nKula shumbe-\u0253inadamu misi haki an-fikueshia\u014ba, annafasi ndreka an-hifadhwi nin-nafusini.\nKanuni faha efatrani :\nTsisi hulu\u014bu mbu atou andevu au andivuza\u014ba : fandivuza\u014ba ndreka kula kalite nin-fanyiraha ki\nandevu, tsi kuruhusu\u014bu.\nKanuni faha dimini :\nTsisi hulu\u014bu mbu atou matriko, wala fihezinyi ou kudilinyi kara raha tsisi manani ou atou raha\nmikulanisa izi.\nKanuni faha tshutani :\nKula hulu\u014bu misi haki an-fiku\u0253alia\u014ba haki nazi kula mahala misi izi.\nKanuni faha fituni :",
            "Image": "bb7caba9651b85a8e34b50aa84b168bd"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Hulu\u014bu djabi mira\u014ba an-lala\u014ba ki sharia ndreka misi haki djabi \u0253il\u00e0 fifidana\u014ba, an-hifadhwi\nmira\u014ba nin-sharia. Hulu\u014bu djabi misi haki mira\u014ba an-sharia mikuhifadhwi hulu\u014bu ndreka kula\nu\u0253anguzi mandeha kinyume ndreka Matekelezo it\u00ec, ndreka kula fikutsotsa\u014ba u\u0253anguzi it\u00ec.\nKanuni faha valuni :\nKula hulu\u014bu misi haki an-fandihana\u014ba mikushitaki ammahakama nin-tani misi ma\u00e3rifa amin\u2019ni\nkabaru nazi, neka haki-musingi nazi, boka eu niku\u0253alin\u2019ni sharia be musingi ou sharia tu, tsi\nnikusutehinyi.\nKanuni faha sivini :\nTsisi hulu\u014bu mbu heti tanin-sirikali ou gadrani lajoli ou atuwatanini \u0253il\u00e0 si\u0253a\u0253u.\nKanuni faha fuluni :\nKula hulu\u014bu misi haki, an-fihira\u014ba swafi, an-fa\u014banovani modeli at\u00e0 hadja nazi urenyim-mahakama\ntsi kisirikali, tsi mampinonu hila, an-lala\u014ba nin-haki ndreka anyivunntrengwe. Mahakama it\u00ec ro\nmbu ahei neka hulu\u014bu it\u00ec amin\u2019ni haki nazi ndreka farudhwi nazi au mashitaka nato\u014ba izi it\u00ec\nma\u014baraka lala\u014ba.\nKanuni faha fulu areki ambini :\nKula hulu\u014bu nikuhutumu\u014bu ndreka ta\u0253ia ratsi, kaza taninyi ndreka halathwi paka izi kuhukumu\u014bu\nkirasimi am-mahakama mbia\u014ba an-trengwe, amin\u2019izi eu, kula kabaru miditri amin\u2019ni dif\u00e3i nazi\ndjabi nikurumiana\u014ba.\nTsisi hulu\u014bu mbu vango\u014ba kubei hatasi\u0253a\u0253un\u2019ni \u00e3mali au raha tsi nishugulinyi, ndreka wakati\nna\u014banova\u014ba reu it\u00ec, reu tsi nala\u014ba amba ta\u0253ia ratsi amin\u2019ni sharia nin-tani au nin-ulemengu.\nBoka eu kua, tsisi raha rati mandiltra inyi fa vua hulu\u014bu lera na\u014banova\u014ba ta\u0253ia rati retu, mbu\nvua hulu\u014bu kua.\nKanuni faha fulu aroi ambini :\nTsisi hulu\u014bu mbu hidira\u014ba \u0253ila si\u0253a\u0253u, am-maisha ninantanana nazi, amin\u2019ni hava\u014ba nazi, amin\u2019ni\ntra\u014bu nazi au amin\u2019ni \u0253arua nazi ; wala tsisi hulu\u014bu mbu hiditri amin\u2019ni kabaru mbu ikupua\nhulu\u014bu usheu, mbu andatsaka izi. Kula hulu\u014bu misi haki an-hifadhwi ninsharia mamaha\u014ba fidira\u014ba\nan-hulu\u014bu ndreka fikufutsuha\u014ba maisha nin-hulu\u014bu.\nKanuni faha fulu telu ambini :\nKula hulu\u014bu misi haki an-fidira\u014ba ndreka fibwaha\u014ba an-nafasi ndreka an-fifidana\u014ba mahala\nipitrahani a\u014batin\u2019ni Daula .\nKula hulu\u014bu misi haki an-fibwahani an-nakwakila tani, ata an-tani nazi, ndreka an-fipudiani an-\ntani nazi.\nKanuni faha fulu efatra ambini :\nAm-mahala misi udilifu, kula hulu\u014bu misi ruhusa mitsakaraka mahala ififia\u014ba, boka eu, misi\nfurswa ahazu mahala ififiani amin\u2019ni tani hafa.\nSharia iti tsi heti kurumiana\u014ba neka hulu\u014bu mila ikurumiana\u014ba izi it\u00ec, tsakarahin\u2019ni sirikali\nhatasi\u0253a\u0253un\u2019ni shidrendro natoni niditri amin\u2019ni \u0253a\u00e3dhwi nin-shidrendro nikudukuru\u014bu amin\u2019ni\nsharia djumla au hatasi\u0253a\u0253un\u2019ni ta\u0253ia natoni tsi miaraka ndreka madhumuni ndreka makuswada nin-\nUvumoja nin-Twaifa (Shama nin-Daula nin-Ulemengu).\nKanuni faha fulu dimi ambini :\nKula hulu\u014bu misi haki an-fazahua\u014ba ura\u0129a.\nTsisi hulu\u014bu mbu heti faha\u014bana kaza ahazu ura\u0129a au amadiki ura\u0129a, \u0253il\u00e0 si\u0253a\u0253u.\nKanuni faha fulu tshuta ambini :\nNeka reu fa kutsimu, lalahi ndreka viavi nin-kula nishani, kula ura\u0129a au kula dini, meti\nmanambadi ndreka miteraka zanakan-ndreu. Hakin-ndreu amin\u2019ni kabaru mifotutru vadia\u014ba mera\u014ba,\nlera reu amin\u2019ni vadia\u014ba ndreka lera reu mibo\u014bu.\nVadia\u014ba mbu heti atou neka bwana harusi ndreka bweni harusi niku\u0253ali izi it\u00ec.\nFihisia\u014ba hava\u014ba iu raha amin\u2019ni vatan-hulu\u014bu boka eu muhimu amin\u2019ni maisha ki udjama\u00e3 ; izi\nit\u00ec misi furswa ahazu hifadhwi nin-udjama\u00e3 ndreka nin-Daula.\nKanuni faha fulu fitu ambini :",
            "Image": "d3a0dfeef825a38968aaee030f0104fe"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Kula hulu\u014bu, rangu inyi mipetraka izi areki ata inyi mipetraka an-djama\u00e3, misi furswa amba izi\nhu tompinshandza.\nTsisi hulu\u014bu mbu heti faha\u014bana \u0253il\u00e0 si\u0253a\u0253u amba izi kaza utompin-shandza.\nKanuni faha fulu valu ambini :\nKula hulu\u014bu misi haki an-fihisia\u014ba nafasi nin-fikufikiria\u014ba, nin-fikurumiana\u014ba \u00e3kili-musingi\nndreka nin-fihisia\u014ba dini ; haki it\u00ec mikuruhusu hulu\u014bu mamadiki dini au fikira, ndreka ma\u014bamia\nhulu\u014bu nafasi mampahei dini au fikira nazi izi areki au ndreka ri namani rangu an-karamandza\nata an-tra\u014buni ; amin\u2019ni fidzurua\u014ba izi, amin\u2019ni fa\u014banova\u014ba izi, amin\u2019ni fa\u014banova\u014ba \u0129\u0253ada\nndreka mahafala mifotrutu dini it\u00ec.\nKanuni faha fulu sivi ambini :\nKula hulu\u014bu misi haki an-fihisia\u014ba nafasi ninfa\u014babwaha\u014ba fikira ndreka nin-fivula\u014bana ; ma\u00e3nani\niu, hulu\u014bu misi haki an-tsifiampidzali\u014ba hulu\u014bu hatasi\u0253a\u0253u nin-fikira nazi ; an-fahazua\u014ba\nndreka fa\u014babu\u014bua\u014ba \u0253ila tsisi fikutunda\u014ba mupaka, kabaru ndreka fikira, an-kula lala\u014ba mbu\nkurumiana\u014ba.\nKanuni faha arompuluni :\nKula hulu\u014bu misi haki an-fihisia\u014ba nafasi nin-fivuria\u014ba ndreka nin-fa\u014banova\u014ba shama tsisi\ntashahushi.\nTsisi hulu\u014bu mbu atou nguvu ihiditri an-shama.\nKanuni faha arompulu areki ambini :\nKula hulu\u014bu misi haki an-fangala\u014ba fuvu anfa\u014bandesa\u014ba kabaru mifotutru hulu\u014bu djabi an-tani\nnazi, nahika ro hulu\u014bu tompini au amin\u2019ni hulu\u014bu ma\u014batitri wakala nifidana\u014ba an-nafasi.\nKula hulu\u014bu misi haki an-fihisia\u014ba lala\u014ba, mikustehi masharutwi nin-fihira\u014ba, iditri an-hasa ki\nsirikali nin-tani nazi.\nNia nin-zanatani io ro musingi nin-yezi nin-sirikali ; nia it\u00ec nikulazimu kutekeleza\u014ba amin\u2019ni\nvoti mazava nikulazimu natou kula mumba muda, amin\u2019ni lala\u014ba mikukar\u0253isa hulu\u014bu djabi an-\nfihira\u014bana, amin\u2019ni voti ninsiri au ma\u014baraka fomba mira\u014ba ndreka voti nin-siri, mikuruhusu\nunafasi nin-voti.\nKanuni faha arompulu aroi ambini :\nKula hulu\u014bu, amin\u2019izi hulu\u014bu nin-djama\u00e3, misi haki anfazahua\u014ba hifadhwi ki fihava\u014bana (ki\nsiraki) ; musingi nin-hifadhwi iu, ro fikutsimidza\u014ba haki mifotutru \u00e3ki\u0253a, udjama\u00e3 ndreka\nutamaduni muhimu an-hishima nazi ndreka an-huvambufu an-nafasi nin-twera\u014ba, hatasi\u0253a\u0253un\u2019ni\ndjitihadi ki tani ndreka fishirika\u014ba ki ulemengu, hatasi\u0253a\u0253un\u2019ni namuna nin-kupanga\u014ba ndreka\nrasulimali nin-kula tani.\nKanuni faha arompulu telu ambini :\nKula hulu\u014bu misi haki an-fazahuani hasa ndreka anfihisiani sha\u0253aha an-fifidanani hasa amin\u2019ni\nlala\u014ba ninhaki bokeu kusutou nin-hasa ; ndreka misi haki anfikuhafadhwia\u014ba izi ndreka\nfipitraha\u014ba-\u0253ure.\nHulu\u014bu djabi, wala tsisi fifidana\u014ba, misi haki anfazahua\u014ba mushahara mera\u014ba an-fa\u014banova\u014ba hasa\nmira\u014ba.\nKula hulu\u014bu miasa, misi haki an-fazahua\u014ba mushahara kusutou, modeli nikulazimu mbu ikuruhusu\nizi ndreka ri havani uhisi maisha ki u\u0253inadamu, bokeu meti susohinyi ndreka musada hafa nin-\nhifadhwi ki udjama\u00e3.\nKula hulu\u014bu misi haki an-fikupangana ndreki ri havani, shama nin-fikudaia\u014ba haki nin-hulu\u014bu\nnin-hasa, an-fihidirani an-shama mikudifa\u0129 tanafu nazi.\nKanuni faha arompulu efatra ambini :\nKula hulu\u014bu misi haki an-fa\u014babwaha\u014ba vaha ndreka fangala\u014ba nafasi, amin\u2019ni zenyi, an-fa\u014banova\u014ba\nmupaka mikustahiki amin\u2019ni muda nin-hasa ndreka anfa\u014babwaha\u014ba vaha ifa\u014ba nim-muda.\nKanuni faha arompulu dimi ambini :\nKula hulu\u014bu misi haki an-fihisia\u014ba daradja ninfikueshia\u014ba kiasi, mikuruhusu izi uhisi swiha\ntsara, ahazu faiva\u014bana, izi ndreka ri hava\u014ba nazi, an-kabaru mifoturu, fihinana\u014ba, fisikina\u014ba,\nfihisia\u014ba tra\u014bu, fazahua\u014ba audi ki lopitali ndreka fazahuan-hulu\u014bu zema ki sirikali muhimu :\nizi misi haki an-fazahuani musada anwakati nin-fipitraha\u014ba-\u0253ure, nin-aretinyi,",
            "Image": "c1694ca05974071d08bee767cc3570f0"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ninfikupunguzan\u2019ni ziga, nin-fati nin-vadi, ninhau\u0253akokua\u014ba, au am-muka\u0253ala nin-fihafahan-raha\nmampahazu hulu\u014bu maisha, hatasi\u0253a\u0253u nin-fandihana nin-kabaru \u0253ila uvhendza nazi.\nFitiraha\u014ba ndreka hauzaza\u014ba misi haki an-fazahua\u014ba musada ndreka fikututu\u0253ia\u014ba mahususu. Zaza\ndjabi, rangu reu nitirahinyi an-vadia\u014ba at\u00e0 reu nitirahinyi antani, misi haki mira\u014ba an-\nfazahua\u014ba hifadhwi nin-ta\u00e3\u0253u nim-maisha.\nKanuni faha arompulu tshuta ambini :\nKula hulu\u014bu misi haki an-fidzurua\u014ba. Fidzurua\u014ba nikulazimu \u0253ure, shingani ro, fidzurua\u014ba an-\nlikoli madiniki. Fidzurua\u014ba hasan-ta\u014bana nikulazimu mibia\u014ba an-hulu\u014bu djabi ; fidira\u014ba an-\nlikoli nin-daradja a\u014babu ninfidzurua\u014ba nikulazimu nibia\u014ba an-fihira\u014ba nin-ankitinyi, an-kula\nhulu\u014bu djabi misi ma\u00e3rifa uhiditri.\nFidzurua\u014ba nikulazimu nikusudia utsatsarufu nim\u0253inadamu, fa\u014banova\u014ba nguvu mastaha nin-haki-l-\nadam\u00ec ndreka nafasi musingi. Izi tih\u00ec nikulazimu nampandehaaluha fikuelewa\u014ba, muswamaha ndreka\nfiwandzania\u014ba nin-tani djabi, ndreka shikao nin-ka\u0253ila au nin-dini ndreka fandihana\u014ba-aluha\nnin-\u00e3mali nin-Uvumoja nin Twaifa (Shama nin-Daula nin-Ulemengu) fikututu\u0253ia\u014ba usalama.\nRi hulu\u014bu maventi nin-hulu\u014bu, misi haki an-fifidana\u014ba amin\u2019ni raha muhimu amin\u2019ndreu,\nfidzurua\u014ba tokutru ahazun-ndri zanakan-ndreu.\nKanuni faha arompulu fitu ambini :\nKula hulu\u014bu misi haki an-fangala\u014ba fuvu neka izi shoku, am-maisha ki tamaduni nin-djama\u00e3, an-\nfangala\u014ba \u0253astwi nin-swana\u00e3 ndreka an-fangala\u014ba \u0253andza amin\u2019ni fandihana\u014ba-aluha nin-say\u00e3si\nndreka atsara\u014ba ahazu\u014bu an-raha retu.\nKula hulu\u014bu misi haki an-fikuafadhwia\u014ba zavatra nazi, rangu reu mifotutru \u0129limu ata zombo\nnikumba\u014ba anfikurumiana\u014ba say\u00e3si, fanurata\u014ba buku au fikutrunga\u014ba kabaru, neka izi ro tompin\u2019ni\nraha retu.\nKanuni faha arompulu valu ambini :\nKula hulu\u014bu misi haki an-fa\u014banova\u014ba modeli at\u00e0 utrilivu amin\u2019ni maisha ki \u0253inadamu ndreka\namin\u2019ni ulemengu iku\u0253ala at\u00e0 haki ndreka unafasi nikudukuru\u014bu a\u014batim- Matekelezo it\u00ec,\nikurumiana\u014ba namuna nin-kulazimu.\nKanuni faha arompulu sivi ambini :\n\u0181inadamu misi raha diasinyi ndreka izi amin\u2019ni djama\u00e3 nazi ; amin\u2019izi it\u00ec, fikuvambusan\u2019ni\ntwera\u014ba nazi an-nafasi, iu tu ro raha isiani ruhusa ma\u014banu azi.\nAmin\u2019ni fikurumiana\u014ba hakin-hulu\u014bu, ndreka fihisianhulu\u014bu nafasi, raha retu djabi misi mupaka\nnapetrakansharia. Makuswada nim-mupaka retu, izi ro fa\u014banova\u014ba modeli ata fiku\u0253alia\u014ba ndreka\nmastaha nin-haki ndreka nafasi nin-hava\u014ba ikueshi ; amin\u2019ni fikusutehia\u014ba kua, masharutwi nin-\nu\u0253inadamu, nin-utrulivu nin-trengwe ndreka fiatsara\u014ba djumla nin-djama\u00e3 nin-ki nafasi.\nHaki ndreka nafasi retu, \u00e3la-kulli-hali, tsi uheti ikurumiana\u014ba amin\u2019ni lala\u014ba tsi miaraka\nndreka makswada ndreka masharutwi nin-Uvumoja nin-Twaifa (Shama nin-Daula nin-Ulemengu).\nKanuni faha telumpuluni :\nTsisi at\u00e0 sharia areki nim-Matekelezo it\u00ec mbu heti kutafaswirinyi amin\u2019ni lala\u014ba mikuruhusu,\nDaula, shikao au hulu\u014bu areki, ihisi haki itsokao yotsi nin-fa\u014banova\u014ba mahafala au \u00e3mali\nmandrubaka haki ndreka unafasi nikudukuru\u014bu etu.",
            "Image": "ad79f6cdfbea1551e2ce9163148f47f7"
        }
    }
}

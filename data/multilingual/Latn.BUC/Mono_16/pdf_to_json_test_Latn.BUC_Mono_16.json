{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467252,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TAFASWIRI AN-KIƁUSHI NIM-MATEKELEZO KI DUNIA NIN-HAKI-L-ADAMÌ\nALUHA NIN-VUDIN’NI KURAŊA\nAn-fahitaŋa amba, fikuɓaliaŋa amba ɓinadamu djabi nitirahinyi ndreka\nusheu ndreka haki meraŋa nandzari ro musingi nin-nafasi, nin-haki ndreka\nusalama duniani ;\nAn-fahitaŋa amba, tsifahizaŋa ndreka fipuzisaŋa haki-l-adamì ro\nmikutsonga faŋanovaŋa shitrendro ki katili maneitri rohu nin-umati\ndjabi, amin’ni zenyi, fitunga nin-ulemengu mbu kuruhusu ɓinadamu ivulaŋa\nndreka ikwamini aminnafasi, ɓilà tahutru wala taãɓu nin-ufukara, ro\nnikutekelezaŋa kirasimi, ustaãraɓu beheben-djabi ninhulumbelu ;\nAn-An- fahitaŋa amba, aŋatin’ni sharia-musingi nin-ndreu, zanatani nin-\nUvumoja nin-Twaifa (Shama nin-Daula nin-Ulemengu) nikutekeleza mara hafa\nuaminifu nin-ndreu amin’ni haki musingi nim-ɓinadamu ; amin’ni usheu\nndreka kima ninhulu an-rohuni, amin’ni fihiraŋa nin-haki nin-lalahi\nndreka viavi, amin’zenyi, reu nampahei amba reu nangala ãzima ampadeha\naluha faŋadzarisaŋa maisha nimɓinadamu ndreka ampiditri an-lalaŋa raha\nmbu andei tanafu tsara am-maisha nin-nafasi nankitinyi nimɓinadamu\n;ahitaŋa amba, nikulazimu natou nguvu fihavaŋana ɓainan’ni tani ndreka\ntani ;\nAn- fahitaŋa amba, Daula Aŋatin-shama itì ndreka shama nin-Uvumoja nin-\nTwaifa (Shama nin-Daula nin-Ulemengu) nangala wahadi an-ndreu aŋaraka\nkaɓaru retu atà haki-ladamì ndreka nafasi musingi ikustehinyi nankitinyi\namin’ni dunia mafia ;\nAn- fahitaŋa amba, fikutrugaŋa djumla nin-sharia ndreka nafasi retu\nnandzari muhimu swafi an-fikustehiaŋa namuna kulazimu, wahadi itì ;\nTrengwe djumla nampahei amba Matekelezo ki Dunia nin-Haki-l-Adamì itì\nro daradja aŋabuŋabun-djabi nin-ustaãraɓu nikulazimu nahazu nin-kula\nkarazaŋa zanatani ndreka nishani, anga ɓinadamu djabi ndreka kula\nkarazaŋa ninfikueshiŋandreu, ihisi Matekelezo itì daima amin’ni luhan-\nndreu, aŋanu djitihadi amin’ni fampidzuruaŋa ndreka fitarimiaŋa, ampiasa\nmasitaha nin-sharia ndreka nafasi retu ; amin’ni zenyi, aŋanu modeli\nata, amin’ndreu maŋapiditri an-lalaŋa moramora-moramora satua mifotutru\ntani ou mifotutru dunia, reu ikutsonga ata fikuɓaliaŋa ndreka\nfikurumiaŋa reu itì, ike nin-ankitinyi amin’ni dunia mafiha ; rangu\namin’ni zanatani nin-Daula aŋatin’ni Uvumoja nin-Twaifa (Shama nin-Daula\nnin-Ulemengu) ata an-tani amin’ni hifadhwi ni sharian-ndreu.\nKanuni aluha\nƁinadamu djabi nitirahinyi an-nafasi, reu bokeu miraŋa amin’ni usheu\nndreka haki. Reu teraka ndreka ãkili ndreka hikima, amin’ni zenyi, reu\nnikulazimu nisi tweraŋa nin-fihavaŋa reu sambi reu.\nKanuni faha aroini :\nKula huluŋu meti mikudai fikurumianaŋa amin’nazi ninsharia ndreka nafasi\nretu djabi, nivulaŋana amin’ni Matekelezo itì, wala tsisi fifidanaŋa",
            "Image": "c59161b2cbcaac0d2cbb1dbac72cfc90"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tsokao yotsi, mfano mifotutru kaɓila, range (nin-nenyi), lalahi au\nviavi, fivulaŋana, dini, fikira ki siasa au fikira hafa tu, tani\nnibwahaŋa au daradjan-huluŋu, mali, teraka au kabaru hafa tu.\nBoka eu, tsi uhisi fifidanaŋa tsokao yotsi mbu atou hatasiɓaɓun’ ni\ndaradja nin-siasa, nim-mahakama au hatasiɓaɓun’ni abezan-tani au gitro\nnin-tani nibwaha ninhuluŋu ; neka tani iu au gitro nin-tani iu huru,\nnikutawalan’ni tani hafa, tsi mahaleu teŋa au nikupunguzaŋa yezi.\nKanuni faha teluni :\nKula shumbe-ɓinadamu misi haki an-fikueshiaŋa, annafasi ndreka an-\nhifadhwi nin-nafusini.\nKanuni faha efatrani :\nTsisi huluŋu mbu atou andevu au andivuzaŋa : fandivuzaŋa ndreka kula\nkalite nin-fanyiraha ki andevu, tsi kuruhusuŋu.\nKanuni faha dimini :\nTsisi huluŋu mbu atou matriko, wala fihezinyi ou kudilinyi kara raha\ntsisi manani ou atou raha mikulanisa izi.\nKanuni faha tshutani :\nKula huluŋu misi haki an-fikuɓaliaŋa haki nazi kula mahala misi izi.\nKanuni faha fituni :\nHuluŋu djabi miraŋa an-lalaŋa ki sharia ndreka misi haki djabi ɓilà\nfifidanaŋa, an-hifadhwi miraŋa nin-sharia. Huluŋu djabi misi haki miraŋa\nan-sharia mikuhifadhwi huluŋu ndreka kula uɓanguzi mandeha kinyume\nndreka Matekelezo itì, ndreka kula fikutsotsaŋa uɓanguzi itì.\nKanuni faha valuni :\nKula huluŋu misi haki an-fandihanaŋa mikushitaki ammahakama nin-tani\nmisi maãrifa amin’ni kabaru nazi, neka haki-musingi nazi, boka eu\nnikuɓalin’ni sharia be musingi ou sharia tu, tsi nikusutehinyi.\nKanuni faha sivini :\nTsisi huluŋu mbu heti tanin-sirikali ou gadrani lajoli ou atuwatanini\nɓilà siɓaɓu.\nKanuni faha fuluni :\nKula huluŋu misi haki, an-fihiraŋa swafi,\nnazi urenyim-mahakama tsi kisirikali, tsi\nhaki ndreka anyivunntrengwe. Mahakama itì\namin’ni haki nazi ndreka farudhwi nazi au\nmaŋaraka lalaŋa.\nan-faŋanovani modeli atà hadja\nmampinonu hila, an-lalaŋa nin-\nro mbu ahei neka huluŋu itì\nmashitaka natoŋa izi itì\nKanuni faha fulu areki ambini :\nKula huluŋu nikuhutumuŋu ndreka taɓia ratsi, kaza taninyi ndreka",
            "Image": "5688c4773fed899c100933034d67c0bf"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "halathwi paka izi kuhukumuŋu kirasimi am-mahakama mbiaŋa an-trengwe,\namin’izi eu, kula kabaru miditri amin’ni difãi nazi djabi nikurumianaŋa.\nTsisi huluŋu mbu vangoŋa kubei hatasiɓaɓun’ni ãmali au raha tsi\nnishugulinyi, ndreka wakati naŋanovaŋa reu itì, reu tsi nalaŋa amba\ntaɓia ratsi amin’ni sharia nin-tani au nin-ulemengu. Boka eu kua, tsisi\nraha rati mandiltra inyi fa vua huluŋu lera naŋanovaŋa taɓia rati retu,\nmbu vua huluŋu kua.\nKanuni faha fulu aroi ambini :\nTsisi huluŋu mbu hidiraŋa ɓila siɓaɓu, am-maisha ninantanana nazi,\namin’ni havaŋa nazi, amin’ni traŋu nazi au amin’ni ɓarua nazi ; wala\ntsisi huluŋu mbu hiditri amin’ni kabaru mbu ikupua huluŋu usheu, mbu\nandatsaka izi. Kula huluŋu misi haki an-hifadhwi ninsharia mamahaŋa\nfidiraŋa an-huluŋu ndreka fikufutsuhaŋa maisha nin-huluŋu.\nKanuni faha fulu telu ambini :\nKula huluŋu misi haki an-fidiraŋa ndreka fibwahaŋa an-nafasi ndreka an-\nfifidanaŋa mahala ipitrahani aŋatin’ni Daula .\nKula huluŋu misi haki an-fibwahani an-nakwakila tani, ata an-tani nazi,\nndreka an-fipudiani an-tani nazi.\nKanuni faha fulu efatra ambini :\nAm-mahala misi udilifu, kula huluŋu misi ruhusa mitsakaraka mahala\nififiaŋa, boka eu, misi furswa ahazu mahala ififiani amin’ni tani hafa.\nSharia iti tsi heti kurumianaŋa neka huluŋu mila ikurumianaŋa izi itì,\ntsakarahin’ni sirikali hatasiɓaɓun’ni shidrendro natoni niditri amin’ni\nɓaãdhwi nin-shidrendro nikudukuruŋu amin’ni sharia djumla au\nhatasiɓaɓun’ni taɓia natoni tsi miaraka ndreka madhumuni ndreka\nmakuswada nin-Uvumoja nin-Twaifa (Shama nin-Daula nin-Ulemengu).\nKanuni faha fulu dimi ambini :\nKula huluŋu misi haki an-fazahuaŋa uraĩa.\nTsisi huluŋu mbu heti fahaŋana kaza ahazu uraĩa au amadiki uraĩa, ɓilà\nsiɓaɓu.\nKanuni faha fulu tshuta ambini :\nNeka reu fa kutsimu, lalahi ndreka viavi nin-kula nishani, kula uraĩa au\nkula dini, meti manambadi ndreka miteraka zanakan-ndreu. Hakin-ndreu\namin’ni kabaru mifotutru vadiaŋa meraŋa, lera reu amin’ni vadiaŋa ndreka\nlera reu miboŋu.\nVadiaŋa mbu heti atou neka bwana harusi ndreka bweni harusi nikuɓali izi\nitì.\nFihisiaŋa havaŋa iu raha amin’ni vatan-huluŋu boka eu muhimu amin’ni\nmaisha ki udjamaã ; izi itì misi furswa ahazu hifadhwi nin-udjamaã\nndreka nin-Daula.",
            "Image": "aab21b67f48f1b7a0966592b6c4a8e44"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kanuni faha fulu fitu ambini :\nKula huluŋu, rangu inyi mipetraka izi areki ata inyi mipetraka an-\ndjamaã, misi furswa amba izi hu tompinshandza.\nTsisi huluŋu mbu heti fahaŋana ɓilà siɓaɓu amba izi kaza utompin-\nshandza.\nKanuni faha fulu valu ambini :\nKula huluŋu misi haki an-fihisiaŋa nafasi nin-fikufikiriaŋa, nin-\nfikurumianaŋa ãkili-musingi ndreka nin-fihisiaŋa dini ; haki itì\nmikuruhusu huluŋu mamadiki dini au fikira, ndreka maŋamia huluŋu nafasi\nmampahei dini au fikira nazi izi areki au ndreka ri namani rangu an-\nkaramandza ata an-traŋuni ; amin’ni fidzuruaŋa izi, amin’ni faŋanovaŋa\nizi, amin’ni faŋanovaŋa ĩɓada ndreka mahafala mifotrutu dini itì.\nKanuni faha fulu sivi ambini :\nKula huluŋu misi haki an-fihisiaŋa nafasi ninfaŋabwahaŋa fikira ndreka\nnin-fivulaŋana ; maãnani iu, huluŋu misi haki an-tsifiampidzaliŋa huluŋu\nhatasiɓaɓu nin-fikira nazi ; an-fahazuaŋa ndreka faŋabuŋuaŋa ɓila tsisi\nfikutundaŋa mupaka, kabaru ndreka fikira, an-kula lalaŋa mbu\nkurumianaŋa.\nKanuni faha arompuluni :\nKula huluŋu misi haki an-fihisiaŋa nafasi nin-fivuriaŋa ndreka nin-\nfaŋanovaŋa shama tsisi tashahushi.\nTsisi huluŋu mbu atou nguvu ihiditri an-shama.\nKanuni faha arompulu areki ambini :\nKula huluŋu misi haki an-fangalaŋa fuvu anfaŋandesaŋa kabaru mifotutru\nhuluŋu djabi an-tani nazi, nahika ro huluŋu tompini au amin’ni huluŋu\nmaŋatitri wakala nifidanaŋa an-nafasi.\nKula huluŋu misi haki an-fihisiaŋa lalaŋa, mikustehi masharutwi nin-\nfihiraŋa, iditri an-hasa ki sirikali nin-tani nazi.\nNia nin-zanatani io ro musingi nin-yezi nin-sirikali ; nia itì\nnikulazimu kutekelezaŋa amin’ni voti mazava nikulazimu natou kula mumba\nmuda, amin’ni lalaŋa mikukarɓisa huluŋu djabi an-fihiraŋana, amin’ni\nvoti ninsiri au maŋaraka fomba miraŋa ndreka voti nin-siri, mikuruhusu\nunafasi nin-voti.\nKanuni faha arompulu aroi ambini :\nKula huluŋu, amin’izi huluŋu nin-djamaã, misi haki anfazahuaŋa hifadhwi\nki fihavaŋana (ki siraki) ; musingi nin-hifadhwi iu, ro fikutsimidzaŋa\nhaki mifotutru ãkiɓa, udjamaã ndreka utamaduni muhimu an-hishima nazi\nndreka an-huvambufu an-nafasi nin-tweraŋa, hatasiɓaɓun’ni djitihadi ki\ntani ndreka fishirikaŋa ki ulemengu, hatasiɓaɓun’ni namuna nin-kupangaŋa\nndreka rasulimali nin-kula tani.",
            "Image": "82e7ddbaffed297ada186ca72f677387"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kanuni faha arompulu telu ambini :\nKula huluŋu misi haki an-fazahuani hasa ndreka anfihisiani shaɓaha an-\nfifidanani hasa amin’ni lalaŋa ninhaki bokeu kusutou nin-hasa ; ndreka\nmisi haki anfikuhafadhwiaŋa izi ndreka fipitrahaŋa-ɓure.\nHuluŋu djabi, wala tsisi fifidanaŋa, misi haki anfazahuaŋa mushahara\nmeraŋa an-faŋanovaŋa hasa miraŋa.\nKula huluŋu miasa, misi haki an-fazahuaŋa mushahara kusutou, modeli\nnikulazimu mbu ikuruhusu izi ndreka ri havani uhisi maisha ki uɓinadamu,\nbokeu meti susohinyi ndreka musada hafa nin-hifadhwi ki udjamaã.\nKula huluŋu misi haki an-fikupangana ndreki ri havani, shama nin-\nfikudaiaŋa haki nin-huluŋu nin-hasa, an-fihidirani an-shama mikudifaĩ\ntanafu nazi.\nKanuni faha arompulu efatra ambini :\nKula huluŋu misi haki an-faŋabwahaŋa vaha ndreka fangalaŋa nafasi,\namin’ni zenyi, an-faŋanovaŋa mupaka mikustahiki amin’ni muda nin-hasa\nndreka anfaŋabwahaŋa vaha ifaŋa nim-muda.\nKanuni faha arompulu dimi ambini :\nKula huluŋu misi haki an-fihisiaŋa daradja ninfikueshiaŋa kiasi,\nmikuruhusu izi uhisi swiha tsara, ahazu faivaŋana, izi ndreka ri havaŋa\nnazi, an-kabaru mifoturu, fihinanaŋa, fisikinaŋa, fihisiaŋa traŋu,\nfazahuaŋa audi ki lopitali ndreka fazahuan-huluŋu zema ki sirikali\nmuhimu : izi misi haki an-fazahuani musada anwakati nin-fipitrahaŋa-\nɓure, nin-aretinyi, ninfikupunguzan’ni ziga, nin-fati nin-vadi,\nninhauɓakokuaŋa, au am-mukaɓala nin-fihafahan-raha mampahazu huluŋu\nmaisha, hatasiɓaɓu nin-fandihana nin-kabaru ɓila uvhendza nazi.\nFitirahaŋa ndreka hauzazaŋa misi haki an-fazahuaŋa musada ndreka\nfikututuɓiaŋa mahususu. Zaza djabi, rangu reu nitirahinyi an-vadiaŋa atà\nreu nitirahinyi antani, misi haki miraŋa an-fazahuaŋa hifadhwi nin-taãɓu\nnim-maisha.\nKanuni faha arompulu tshuta ambini :\nKula huluŋu misi haki an-fidzuruaŋa. Fidzuruaŋa nikulazimu ɓure,\nshingani ro, fidzuruaŋa an-likoli madiniki. Fidzuruaŋa hasan-taŋana\nnikulazimu mibiaŋa an-huluŋu djabi ; fidiraŋa an-likoli nin-daradja\naŋabu ninfidzuruaŋa nikulazimu nibiaŋa an-fihiraŋa nin-ankitinyi, an-\nkula huluŋu djabi misi maãrifa uhiditri.\nFidzuruaŋa nikulazimu nikusudia utsatsarufu nimɓinadamu, faŋanovaŋa\nnguvu mastaha nin-haki-l-adamì ndreka nafasi musingi. Izi tihì\nnikulazimu nampandehaaluha fikuelewaŋa, muswamaha ndreka fiwandzaniaŋa\nnin-tani djabi, ndreka shikao nin-kaɓila au nin-dini ndreka fandihanaŋa-\naluha nin-ãmali nin-Uvumoja nin Twaifa (Shama nin-Daula nin-Ulemengu)\nfikututuɓiaŋa usalama.\nRi huluŋu maventi nin-huluŋu, misi haki an-fifidanaŋa amin’ni raha\nmuhimu amin’ndreu, fidzuruaŋa tokutru ahazun-ndri zanakan-ndreu.",
            "Image": "2c8247b58e9ad3ef1fe82217f8af8994"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kanuni faha arompulu fitu ambini :\nKula huluŋu misi haki an-fangalaŋa fuvu neka izi shoku, am-maisha ki\ntamaduni nin-djamaã, an-fangalaŋa ɓastwi nin-swanaã ndreka an-fangalaŋa\nɓandza amin’ni fandihanaŋa-aluha nin-sayãsi ndreka atsaraŋa ahazuŋu an-\nraha retu.\nKula huluŋu misi haki an-fikuafadhwiaŋa zavatra nazi, rangu reu\nmifotutru ĩlimu ata zombo nikumbaŋa anfikurumianaŋa sayãsi, fanurataŋa\nbuku au fikutrungaŋa kabaru, neka izi ro tompin’ni raha retu.\nKanuni faha arompulu valu ambini :\nKula huluŋu misi haki an-faŋanovaŋa modeli atà utrilivu amin’ni maisha\nki ɓinadamu ndreka amin’ni ulemengu ikuɓala atà haki ndreka unafasi\nnikudukuruŋu aŋatim- Matekelezo itì, ikurumianaŋa namuna nin-kulazimu.\nKanuni faha arompulu sivi ambini :\nƁinadamu misi raha diasinyi ndreka izi amin’ni djamaã nazi ; amin’izi\nitì, fikuvambusan’ni tweraŋa nazi an-nafasi, iu tu ro raha isiani ruhusa\nmaŋanu azi.\nAmin’ni fikurumianaŋa hakin-huluŋu, ndreka fihisianhuluŋu nafasi, raha\nretu djabi misi mupaka napetrakansharia. Makuswada nim-mupaka retu, izi\nro faŋanovaŋa modeli ata fikuɓaliaŋa ndreka mastaha nin-haki ndreka\nnafasi nin-havaŋa ikueshi ; amin’ni fikusutehiaŋa kua, masharutwi nin-\nuɓinadamu, nin-utrulivu nin-trengwe ndreka fiatsaraŋa djumla nin-djamaã\nnin-ki nafasi.\nHaki ndreka nafasi retu, ãla-kulli-hali, tsi uheti ikurumianaŋa amin’ni\nlalaŋa tsi miaraka ndreka makswada ndreka masharutwi nin-Uvumoja nin-\nTwaifa (Shama nin-Daula nin-Ulemengu).\nKanuni faha telumpuluni :\nTsisi atà sharia areki nim-Matekelezo itì mbu heti kutafaswirinyi\namin’ni lalaŋa mikuruhusu, Daula, shikao au huluŋu areki, ihisi haki\nitsokao yotsi nin-faŋanovaŋa mahafala au ãmali mandrubaka haki ndreka\nunafasi nikudukuruŋu etu.",
            "Image": "4b916b289edac812433500d7aae28f3b"
        }
    }
}

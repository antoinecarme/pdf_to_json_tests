{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469296,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "AT TU'MALAAL KOPIB'IL TWI'YALAAL KAAWB'IL B'IX NIINB'IL\n[Preamble]\nTuj kyaqiil twitz tx'ot', aj tipamaal tu'n teetzat t-xileen tuj kyaanmi\nkyaqiil winaq, tu'nj juunx kyokleen b'ix milaay b'aj sla'jat kyxileen\nkyaqiil xjaal;\nAt tumalaal tu'n miti' tu'n took tajlaal b'ix tu'n miti' tb'aj yaajat\nkyokleen qe kyaqiil winaq kyja'tzan nb'ant tnaachal b'ix at ta'wa tuj\nkyxiinb'atz xjaal, kyja'tzan n'ook jun twi'yalaal yool ti'j kyxiixb'il\nb'ix kyajb'il qe xjaal, tu'ntzan miti' tuj kyaqiil twitz tx'otx'\ntchiyalaal b'ix ta'w wa'iij noqtzan tu'n kyeetzan b'i tu'n kyaachan ti'j\nkyyool b'ix noq alkyeex kyb'ee tuj okslab'il txi' kyi'n;\nTuj tumalaal, aj kyokleen xjaal tu'n tkoolan aj twi'xaniil nintnam tu'n\nmi' kub' kyxi'man xjaal tu'n tjaaw kyjayo'n q'ooj ti'j b'eetx'b'il b'ix\ntnaachal wi'xan;\nAax iil ti'j tu'n tteen xtaalb'il kyxool kyaqiil nintnam;\nAt tumalaal tu'n txi b'incheet jun aq'uuntl kyxool qe tnam tuj kyaqiil\ntwitz tx'otx' tu'n tjaaw kyiipan xjaal tuj yaaj b'ix tujxax tzalajb'il;\nAt tumalaal kyu'n tnam kychimo'n kyiib', b'ix ma' b'aj kychik'b'a'n' tuj\ntu'jal aj q'uqb'il k'u'j ti'j kyokleen xjaal, aj tiipan kychuwiinqalqe\nxjaal, qe winaq juunx kyponleen xiinaq xu'j, ma' b'aj chik'b'eet tu'n\ntaq'uneet b'aanb'il kye xjaal tuj tu'malxix b'ix kopib'il;\nAt tumalaal aqej tanam kyq'oon kyiib' tuj chimob'il ma' kub' kytzii'yan\ntu'n kyoonan tu'nxax kyok juunan ti'j xaob'il kye winaq, tu'n telpan\ntwitz tnimaal kyokleen xjaal tuj kopib'il;\nJun tumalaal tu'n kyeetzan kykyaqiil ti'j kyokleen tuj kopib'il\nkyaqiilqe xjaal, iilxax ti'j tu'n teel twitz ak tzi'yan maj;\nAjqe kyaqiil kychimo'n kyiib' b'ix tuj chimob'il nb'aj kynuk'u'n b'ix\nma' tz'ex kychik'b'a'n aj kyokleenqe winaq, aatzan xiinb'il kye kyaqiil\ntnam, tk'u'j tnam, twi' tnam tuj kyaqiil twitz tx'otx', tu'n tok\nkyipamaan kyiib' tza'nx kyteenkaqe q'inool twitz b'ix teeyalax te\njuunjan xjaal tu'n tok tnimsa'n, b'ix tu'n t-eetzan ti'j, aax ikyx tu'n\ntxi' t-xnaq'tza'n tuj jun xnaq'tzab'il ti'j aj xob'il ti'j kyokleen\nxjaal tuj kopib'il, tu'n txi' kylajo'n tu'n tjaaw nimseet tuj qtaanma\nb'ix twi' kytaanma aamaq', tu'n telpan twitz tuj kyaqiil twitz tx'otx',\ntuj kytaanma qe tajawiil twi' yool b'ixqe xjaal, qe tnam kynaqa'yal tuj\nkyaqiil twitz anq'ib'il.\nTneejal tiipaky' (1)\nKyaqiilqe winaq nchi itz'aj tuj kopib'il, juunx kychuwiinqal b'ix\nkyokleen, kyja'tzan tuj tb'aanal xiinv'il tu'n kyanq'iin tuj b'ank'u'j\nkyxool.\nTkaab'an tiipaky' (2)",
            "Image": "13ad2dac936c1368ff81c54af185ab13"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kyaqiilqe xjaal at kyokleen tuj kopib'il miti' xmaayb'il b'ix iik'b'il\nti'j chikiin qe xu'j, qe xiinaq, chiyoolan, kyokslab'il b'ix kyxiimb'il\nti'j kyanq'ib'il, noq ti'yax tqal juuntl aj ma itz'aj kyxool xjaal tuj\nkytaanma aax ikyx miya' tu'nj at nim tpuwaaq jun xjaal kyja'tzan matiij\ntxileen b'ix noq ti'yax juunx kyokleen kyaqiil xjaal.\nIkyx miti' q'ib'aj niiky' kyi'j xjaal kyna'n ti'j twi'xaniil kytaanma\nb'ix twitz aj kaawil qa ti'jxa kytaanma b'ix qa tujx noq ja'yax najla\nxjaal, qa tuj jun tanam teetzan tiib' b'ix ikyxjo tuj tanam qa tlak'oon\ntiib' ti'j tkaawb'il juuntl tnam.\nTooxan tiipaky' (3)\nKyaqiilqe xjaal at kyokleen ti'j anq'ib'il, kopib'il b'ix q'uqb'il k'u'j\nti'j kyxmilaal.\nTkyaajan tiipaky' (4)\nMijuun tu'n took tjaq' yaajb'il, tuj mooyb'il, qa at mooyb'il b'ix\nyaajb'il noq tza'nyax tu'mal kb'anteel tu'n tkub' q'uuchaj. Milaay che'x\nk'aayat xjaal te kyaq'unaal xjaal q'iinan.\nTjuwe'yan tiipaky' (5)\nMijuun tu'n took tuj xpitz'b'il b'ix ta'w milaay tz'ook jun xjaal tuj\nxhiipib'il kyiw ikytza'n jun ti'yax miya' winaq.\nTqaaqan tiipaky' (6)\nKyaqiilqe xjaal at kyokleen tuj kyaqiil plaj twitz tx'otx' ok kyiky' tuj\ntumalaal kyu'n wi'xin.\nTwuuqan tiipaky' (7)\nKyaqiilqe xjaal juunx kyponleen twitz tz'iyasab'il anq'ib'il kyu'n aj\nm'unal, milaay txi' q'ib'aj niiky' ti'j tokleen b'ix juunx kolob'il tu'n\ntz'iyasab'il. Kyaqiilqe xjaal juunx kyokleen tuj koolb'il tu'n iik'b'il\nqa at miti' sook tuj twi' aj chik'b'ab'il julu' b'ix qa at ma jaw jayoon\nte iik'b'il.\nTwajxaqi'n tiipaky' (8)\nKyaqiilqe xjaal at kyokleen ti'j jun koolb'il twitz kyjaa xtiisb'il, aj\nqa miya' b'a'n nxi' b'incha'n ti'j tokleen xjaal tuj tanq'ib'il.\nTb'elaji'n tiipaky' (9)\nMixjuun xjaal tuj xmaayb'il tu'n txi' txetze' tza'nx tu'n teex lajeet\nti'jxa tanam.\nTlaaji'n tiipaky' (10)\nKyaqiil xjaal at kyokleen b'ix miti' juun kub'ana b'ix miti' jawana,\ntu'n kyok b'i'n tuj xtiis teetzan tiib' b'ix miya' tuj eewaj. Qa at tiil\njun xjaal, iil ti'j tu'n tb'aj ki'nxax tu'ntzan miya' jun sla'j.\nTjunlaji'n tiipaky' (11)",
            "Image": "bbd23b12c66f93f62bb4cedf5320029f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kyaqiil xjaal qa ma tz'ok q'o'n jun iil ti'j b'ix miti' xkyekaj tuj\nxhk'aatan, b'a'n tu'n tkub' te'wan noq tza'n tteen tu'n xtiis. Iil ti'j\ntu'n txi' chik'b'a'n kywitz xjaal tu'n tok xo'n b'ix tkoloom tiib'.\nMijuun tu'n tkub' qiitz'an noq tu'nj miib'an tkoloom tiib', aj ootaq\nb'ant tu'n xjaal miya' tuj iilxax, kyja'tzan ntq'ama'n aj tokleen tuj\ntnam b'ix ti'jxa tnam. Aax milaay kub'xax ta'w ti'j jun aj iil ok\ntb'antka jun ti'yax tu'n.\nTkab'laji'n tiipaky' (12)\nMiti' jun xjaal tu'n tok seky'peet tuj tanq'ib'il, tuj tjaa kyxool\ntk'uwa'l b'ixqa tuj tmaajan jaa. Kyaqiil xjaal tu'n tkoleet tu'n kawb'il\nqa ma tz'ok seky'pu'n b'ixqa ma tz'ok b'iyo'n.\nToxlaji'n tiipaky' (13)\nKyaqiil xjaal tu'n tb'eet noq ja'yax tu'mal b'ix tu'n taanq'an noq\nja'yax tu'mal tuj jun tnam.\nKyaqiil xjaal jaku tz'eex tuj kyaqiil tnam, tuj teex ttaanma b'ix tu'n\ntaajtz maqtz'aj.\nTkyajlaji'n tiipaky' (14)\nQa jun xjaal njayeet tu'n tlaaj jun iil jaku qaanan xtaalb'il tuj\nalkyeex tnam b'ix tu'n tteen tuj tb'aanal.\nAj tponleen jalu' milaay tz'ook ti'j jun b'inchb'een kyu'n ja xtiis qa\nnoq jun iil miya' nim b'ix ti'j taaq'un b'ix kylok' tnam kychimoon\nkyiib'.\nTolaji'n tiipaky' (15)\nKyaqiil xjaal at tokleen te tk'u'j tnam.\nMiti' jun xjaal tu'n tkub' xk'aayat tokleen tuj ttaanma tza'nx qa taj\ntu'n tb'aj tch'expu'n, tu'n taanq'an tuj juuntl tnam.\nTqaqlaji'n tiipaky' (16)\nKyaqiil xiinaq b'ix xu'j ok tpoon kyab'q'iiyal tu'n kymoje', noq\ntza'nyax chikiin qa xhnuul qa quuk'al, miti' kyiil tok ti'j b'ix mi'aal\njaka tz'ok teen mayool kyee. Qa te juuntl tnamqe, qa te juuntl\nokslab'il, b'a'n tu'n tb'ant kyteen tuj kyanq'ib'il tuj kyjaa ok kymoje'\ntuj mojeb'il b'ixqa ma chi'eel paax aax txileen kyanq'ib'il.\nNoq tuj kyexax kyxiinb'is, tuj kopib'il qe ku'xan jaka tz'eetz\nkymojeb'il twitz ley b'ix tuj kyokslab'il.\nAj najle'n aatzan tb'anq'ab' b'ix tiipan kyanq'ib'il kyaqiil xjaal tuj\njun tnam, kyja'tzan tu'n kykoleet kyu'n tnam b'ix tu'n twi'xaniil tnam\ntuj tii'yax tnaachal.\nTwuqlaji'n tiipaky' (17)\nKyaqiil xjaal at kyokleen eetzal jun ti'yax qa kyjunaal b'ixqa ila'",
            "Image": "985f52bd5a30b0b46bfd0f3884a0e187"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "kyb'eet tajawiil.\nMi'aal jun xjaal jaka tz'el q'iit aj teex taq'umb'een.\nTwajxaqlaji'n tiipaky' (18)\nKyaqiil xjaal tzoqpi'n tu'n tkub' t-xii'man noq ti'yax tqal, tuj teex t-\nxiinb'il tuj tokslab'il; ikyxajalu' qa tajb'il tu'n tkub' tch'expu'n\ntokslab'il b'ixqa aj tb'ee tuj tanq'ib'il. Miti' tiil tu'n tb'eet tuj\njun okslab'il tjunaal b'ixq ila' kyb'eet, qa tuj xnaq'tzb'il, qa kyxool\ntxqantl xjaal.\nTb'elajlaji'n tiipaky' (19)\nKyaqiilqe xjaal tzoqpi'nqe ti'j kyxinb'il b'ix kyyool tu'n ti'\nkyq'ama'n, aj tokleen lu' milaay chi ook mayeet tu'n tlaaj kyyool, tu'n\ntjayeet jun xinb'il, tu'n tkaanan tpakb'aal b'ix yool noq alkyeex\ntu'mal, tuj puqb'il yool, tuj u'j miti' maqob'il tee.\nTwiinqi'n tiipaky' (20)\nKyaqiil xjaal miti' tiil ti'j tu'n took jun chenb'il b'ix tu'n took tuj\nchimob'il tuj aachib'il.\nMilaay tz'ok chq'eet jun xjaal tu'n took tuj jun chenb'il.\nTneejal tkya'wnaqi'n tiipaky' (21)\nKyaqiil xjaal jaka chi ook te wi'xan tuj kytaanma qa teetzanx tiib'\nb'ixqa jun t-xeel noq chi took kyu'n xjaal ok kyel sik'o'n.\nKyaqiil xjaal juunx kyokleen ti'j kyiiqatz kyxool tnam tuj kytaanma.\nTu'n tb'ank'u'j tnam tu'n teel tsik'o'n jun wi'xan b'ix aatzan tipamaal\nkyxool xjaal, ok took sik'ob'il tuj tuu'malxix tuj juunjan el. Teeyalax\nte juunjan xjaal tuj eewaj tu'n tok tq'o'n tiipan alkyee xjaal tajb'il\ntu'n took te wi'xan; kyja'tzan tu'n teel twitz aj tspiky'amaal.\nTkaab'an tkya'wnaqi'n tiipaky' (22)\nKyaqiil xjaal at xob'al kyee tuj kytaanma, b'ix at kyokleen ti'j tza'nx\ntteenka tq'inamab'il tnam, tu'ntzan b'a'n tu'n kyteen xjaal.\nTooxan tkya'wnaqi'n tiipaky' (23)\nKyaqiil xjaal b'a'n tu'n taq'unaan b'ix b'a'n tu'n tjaaw tjayo'n taaq'un\ntu'n tanq'iin.\nKyaqiil xjaal miti' iik'b'ilte ti'j twi' tk'u'j ti'j aq'uuntl ootaq\nb'ant tu'n.\nKyaqiil xjaal aq'unaal, iil ti'j tu'n t-eetzan ti'j jun xtaalb'il kyuk'u\ntk'uwa'l, tu'ntzan kyteen b'a'nxix.\n(missing)\nTkyaajan tkya'wnaqi'n tiipaky (24)",
            "Image": "933c807c92091a2ec8920fa482de4a8a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kyaqiil xjaal aq'unaal at tokleen ti'j jun ujlab'il b'ix iil ti'j tu'n\ntchojeet tujlab'il xjaal.\nTjuwe'yan tkya'wnaqi'n tiipaky' (25)\nKyaqiil xjaal at tokleen ti'j anq'ib'il tuj tu'malxix tu'n tkoleet tuj\nyaab'il, tu'n twa'n, tu'n t-xb'alamaan, qa juna'wax ma tooqaj aax at\ntokleen ti'j anq'ib'il b'antzala koox.\nKyaqiilqe k'uwaal at kytuxu' b'ixqa miti' juunx tjapan poon kyokleen\nti'j anq'ib'il.\nTqaaqan tkya'wnaqi'n tiipaky' (26)\nKyaqiil xjaal at kyokleen ti'j xnaq'tzab'il tuj tneejal ab'q'ii miti'\nchojob'il tee b'ix kyaqiil xjaal tu'n kyxnaq'tzaan ti'j aax at kyokleen\nxjaal ti'j juuntl kol xnaq'tzab'il.\nKyanqiil xjaal iil ti'j tu'n tjaaw kyii'n kyiipan tuj xnaq'tzab'il b'ix\niil ti'j tu'n teel kyniiky' ti'j xob'il tuj anq'ib'il tu'ntzan tkub'\nteen tb'aanal kyxool b'ix kyxool nintnam.\nKyaqiil xjaal b'a'n tu'n tjaaw kyjayo'n alkyee xnaq'tzab'il kyajb'il\ntu'n txi' q'oot kyeqe k'uwaal.\nTwuuqan tkya'wnaqi'n tiipaky' (27)\nKyaqiil xjaal miti' tiil tu'n tanq'iin tuj tkojb'il, at tokleen ti'j\ntb'aanal naab'il te kojb'il.\nKyaqiil xjaal at niinb'il tee ti'j niky'akax tb'aanal t-xiinb'il tuj\ntkojb'il.\nTwajxaqi'n tkya'wnaqi'n tiipaky' (28)\nKyaqiil xjaal at xob'al tee b'ix at tokleen ti'j jun kaawb'il tuj\nttaanma b'ix ti'jxa tnam, ikytzan tok yool b'anan tu'n chimob'il kye\nnintnam.\nTb'elaji'n tkya'wnaqi'n tiipaky' (29)\nKyaqiil xjaal iil ti'j tu'n tkub' teen b'a'n tuj tkojb'il tu'ntzan juunx\ntu'n txi tii'n tiipan aq'uuntl b'ix xiinb'il.\nKyaqiil xjaal o'kax mayeet tu'n yool b'anan tuj twi'yalaal kaawb'il te\ntnam, tu'ntzan tkub' xe't jun tb'aanil anq'ib'il tuj tnam.\nAj kaawb'il tkub' kyool xjaal, o'kax txi' ch'ik'eet iky tza'n b'anan\ntu'n chimob'il kye nintnam.\nTlaji'n tkya'wnaqi'n tiipaky (30)\nKyaqiil yool b'anan tuj twi'yalaal kawb'il tu'n chimob'il kye nintnam,\nmilaay kub' tq'uuchan jun k'oloj xjaal b'ixqa juunx nintnam. Tzi'yan maj\ntu'n chimob'il kye nintnam.",
            "Image": "8a976b1f99a35671f9805b37bfc3108d"
        }
    }
}

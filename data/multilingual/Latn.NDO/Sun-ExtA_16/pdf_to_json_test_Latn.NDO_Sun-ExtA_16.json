{
    "MetaData": {
        "Author": null,
        "Creation_Date": 1581469668,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9c1243638ba53986d827f2779c6ce1b5",
            "Index": 0,
            "Label": "1",
            "Size": [
                595.0,
                842.0
            ],
            "Text": "OMUSHANGWA GWAAYEHE GUUTHEMBA WOMUNTU\nOohaputetekeli\nUuna mpoka pwa taambwa ko esimano lyomuntu pavalo nuuthikepamwe osho wo uuthemba\nwopaumwene waantu ayehe yomezimo lyuuntu ogwo omukanka gwemanguluko, uuyuki nombili\nmuuyuni.\nUuna mpoka uuthemba womuntu inaau simanekwa nowa dhinika e tau tanaukile monkalo\nyuupwidhi mboka tau yono po eiuvo lyuuntu nonkalo moka aantu taa ka nyanyukilwa\nnokukala ye na emanguluko lyokupopya neitaalo osho wo emanguluko kuutile nokoompumbwe\nongoshilalakanenwa sha simana shaantu ayehe.\nUuna mpoka sha pumbiwa opo omuntu kaa thiminikwe a hogolole ongonkatu yahugunina opo a\nninge oshipotha mokukondjitha uuhepeki nethiminiko, opo uuthemba wuuntu wu gamenwe\npampango.\nUuna mpoka sha pumbiwa okuhumitha komeho ekoko Iyekwatathano Iyopankalathano ewanawa\npokati kiigwana.\nUuna aantu yIigwanahangano mEkotampango yu ulika einekelo Iyawo muuthemba womuntu,\nmondilo nomondjundo yuuntu womuntu nuuthikepamwe wuuthemba waakiintu naalumentu noya\ntokola okuhumitha komeho eputuko Iyopankalathano osho wo omuthika omwaanawa\ngwonkalamwenyo memanguluko Iya andjagana.\nUuna Iilyo yIilongo ya uvuneka kutya oya adha mekwatathano nIigwanahangano\nehumithokomeho Iyaayehe Iyuuthemba womuntu osho wo ekota Iyemanguluko.\nUuna mpoka pe na euvoko Iyuuthemba mbuka nemanguluko nena osha simana noonkondo nosho\negwanitho Iyeuvaneko.\nOnkene Omutumba gwAayehe gwligwanahangano ogwa tokola Omushangwa nguka gwAayehe\ngUuthemba wOmuntu gu kale omuthika tagu lalakanenwa kaantu ayehe monkalathano ayihe,\nmokudhimbulukwa aluhe Omushangwa nguka nokulalakanena okulonga nokuputudha opo ku\nsimanekwe uuthemba nemanguluko moonkatu dha huma komeho, dhopashigwana nodhomuuyuni opo\nku shilipalekwe nokutulwe miilonga mokati kaantu ylilongo mbyoka yi li iilyo osho wo\nmaantu yiilongo yilwe kohi yomapangelo gawo.\nOkatopolwa 1\nAantu ayehe oya valwa ye na emanguluko noye na ondilo yi thike pamwe osho wo uuthemba.\nOye na omaipulo goondunge neiuvo onkene naa kalathane mombepo yuumwainathana.\nOkatopolwa 2\nOmuntu kehe oku na omauthemba nemanguluko ndyoka Iya tumbulwa mOmushangwa nguka nopwaa\nna ondjoolola yasha ngashi omuhoko, olwaala, uundume, elaka, elongelokalunga, opolotika\nnenge omadhiladhilo galwe gopashigwana nenge gopankalathano, geliko, gevalo nenge\ngomuthika monkalathano.\nIshewe itaku ningwa ondjoolola yopapolitika, yepangelo ndyoka tali mu pangele nenge\nomuthika gwe gwopaigwana nenge pehala Iyanakukala, ngele oku li kuye mwene, metonatelo\nIya gulwe iti ipangele nenge e li pehala a ngambekelwa po.\nOkatopolwa 3"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "be7c50c0f39cb638da663172d8d65f0b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Omuntu kehe oku na uuthemba womwenyo, emanguluko negameno Iyuuntu.\nOkatopolwa 4\nKape na nando omuntu e na okuningwa omupika nenge a kale muupika; uupika nelanditho\nIyaapika olya keelelwa pamikalo adhihe.\nOkatopolwa 5\nHamuntu ta hepekwa nenge omahepeko gontumba geshundulo omawinayi.\nOkatopolwa 6\nOmuntu kehe oku na uuthemba wokutaambwa ko kehe mpoka ongomuntu komeho goveta.\nOkatopolwa 7\nAantu ayehe oye thike pamwe komeho goveta noye na okugamenwa shi thike pamwe nopwaa na\nokatongo koveta. Ayehe oye thike pamwe mokugamenwa kokatongo kehe hoka taka yono\nOmushangwahokololo nguka osho wo omahongaidho kehe gokatongo.\nOkatopolwa 8\nOmuntu kehe oku na uuthemba wokugwanithilwa po (remedy) kohofa yi na edhina ewanawa\nuuna uuthemba we mboka wu li mekotampango nenge moveta tau yonwa.\nOkatopolwa 9\nHamuntu ta kwatwa owala nenge te edhililwa nenge ta yi muupongekwa pwaa na omatompelo.\nOkatopolwa 10\nOmuntu kehe oku na uuthemba wuuthikepamwe wokupulakenwa montaneho kohofa yaana mbinga,\nmokuutha uuthemba we niinakugwanithwa ye nosho wo omapangulo agehe tage mu ningilwa.\nOkatopolwa 11\nKehe gumwe ta pewa ombedhi omolweyono oku na uuthemba okutalika ko ongomukeenandjo sigo\nuuna ndoka sha monika kutya olcu na ondjo paveta nopapangulo lyomontaneho mpoka e na\neethelo lyomakwatho agehe goku mu gamena.\nKape na nando omuntu e na okweedhililwa pwaa na etompelo lyopaveta yomoshilongo nenge\nyopaigwana, pethimbo ndyoka eyono Iya ningwa. No itaaku gandjwa wo egeelo li vule\neyono.\nOkatopolwa 12\nInashi pitikwa okwiidhopa miinima yopaumwene, yomezimo, yomegumbo nenge yomoontumwafo,\nnenge okushundula edhina Iye. Omuntu kehe oku na uuthemba wokugamenwa koveta komaidhopo\nmo nenge omahindo ga tya ngaaka.\nOkatopolwa 13\nOmuntu kehe oku na uuthemba wemanguluko Iyokweenda nokukala meni lyoongamba dhoshilongo\nshoka e li.\nOmuntu kehe oku na uuthemba wokuthiga po oshilongo kehe, mwa kwatelelwa she,"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8cef409a7494470911941904b26e3bf4",
            "Index": 2,
            "Label": "3",
            "Size": [
                595.0,
                842.0
            ],
            "Text": "nokugalukila koshilongo she.\nOkatopolwa 14\nOmuntu kehe oku na uuthemba wokukonga nokweedhililwa moshilongo shilwe opo kaa hepekwe.\nUuthemba mbuka inau dhimbulukiwa uuna omuntu ta pewa egeelo kaali na sha neyono\nIyopapolitika nenge keyon'o Iyaa na sha nelalakano nomakankameno gIigwanahangano.\nOkatopolwa 15\nOmuntu kehe oku na uuthemba wuukwashigwana.\nKape na nando omuntu e na okutindilwa uukwashilongo we nenge okulundulula uukwashigwana\nwe.\nOkatopolwa 16\nAalumentu naakiintu yomimvo dha gwana po, nopwaa na engambeko omolwomalwaala gawo,\nuukwamuhoko nenge elongelokalunga oye na uuthemba wokuhokana nokuninga egumbo. Oye na\nuuthemba wuuthikepamwe uuna taa yi moondjokana, uuna ye li mo nuuna tayi teka po.\nOndjokana otayi ningwa ashike nezimino Iya manguluka nolyuudha Iyaaihomboli.\nEzimo (fimily) olyo oshinima shesiku kehe shomonkalathano noshi na uuthemba wokugamenwa\nkonkalathano nepangelo.\nOkatopolwa 17\nOmuntu kehe oku na uuthemba wokukala neliko Iye mwene osho wo okukala mokati kayalwe.\nHamuntu ta kuthwa eliko Iye.\nOkatopolwa 18\nOmuntu kehe oku na uuthemba wemanguluko Iyomadhiladhilo neiuvo osho wo elongelokalunga;\nuuthemba mbuka owa kwatelela mo emanguluko Iyokulundulula elongelokalunga nenge\neitaalo, osho wo emanguluko paumwene nenge pangundu nayalwe montaneho nenge paumwene\nokuholola eitaalo lye pakulonga, pakutula miiloga nenge okuninga elongelokalunga.\nOkatopolwa 19\nOmuntu kehe oku na uuthemba womadhiladhilo noku ga popya mo; uuthemba mbuka owa\nkwatelela mo emanguluko okukala nomadhiladhilo gontumba nopwaa na etompakanitho, osho\nwo okupewa nokugandja uuyelele nomadhiladhilo tadhi ziilile miikundaneki yoludhi kehe.\nOkatopolwa 20\nOmuntu kehe oku na uuthemba wokuninga iigongi mombili nekwatathano naantu.\nHamuntu ta thiminikwa opo a ye mehangano Iyontumba.\nOkatopolwa 21\nOmuntu kehe oku na uuthemba wokulonga mepangelo lyoshilongo shawo, paukililo nenge\npahololo Iya manguluka."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "0e0b0ebc5cc4fbeae5e111f4469d3e4b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Omuntu kehe oku na uuthemba wokukwathela shi thike pamwe komayakulo gepangelo\ngomoshilongo she.\nEhalo Iyaantu olyo tali kala omukanka gwepangelo Iyepangelo; ndika ota li ulikwa\npokathimbo nokathimbo mehogololo Iyoshili ndyoka Iyaayehe tali ningwa paumbapila\nwomeholamo nenge pamukalo gwa faathana gwa manguluka.\nOkatopolwa 22\nOmuntu kehe, oku na uuthemba womafutilo ngele okwa kulupa nenge a mona oshiponga\nmoshilongo she nenge paigwana shi na sha nehangano nenge noonza dhoshilongo, nekonomi,\nnonkalathano nomithigululwakalo mboka itaa vulu okukala kee wu na omolwondilo ye nekoko\nIye Iya manguluka Iyuuntu we.\nOkatopolwa 23\nOmuntu kehe oku na uuthemba wokulonga, okukonga iilonga memanguluko, okukala monkalo\nombwanawa yomiilonga negameno kokwaakala niilonga.\nOmuntu kehe, pwaa na ondjoolola, oku na uuthemba wokufutwa shi thike pamwe pailonga yi\nthike pamwe.\nOmuntu kehe ngoka ha longo okuna uuthemba wohufutwa pauyuuki opo a vule okwiihupitha ye\nmwene negumbo Iye ngashi omuntu e na okukala nokugwedhelwa ko ongegameno\nIyomonkalathano.\nOmuntu kehe oku na uuthemba wokutota nokuninga oshilyo shehangano Iyaaniilonga opo a\ngamene uuwanawa we.\nOkatopolwa 24\nOmuntu kehe oku na uuthemba wokuvululukwa, osho wo okulonga ootundi dha yeleka nokukala\ne na omafudho ye ta futwa.\nOkatopolwa 25\nOmuntu kehe oku na uuthemba womuthika omwaanawa gwonkalamwenyo gwa yeleka uukolele\nnonkalo ombwanawa ye mwene noyaanegumbo Iye, mwa kwatelelwa iikulya, iizalomwa, egumbo\nnesiloshimpwiyu Iyopaunamiti osho wo omakwatho galwe gopankalathano, osho wo uuthemba\nwokufutilwa uuna kee na iilonga, ta alukwa, a lemana, a silwa, a kulupa nenge kee na we\nompito yo- kwiihupitha.\nOomeme nuunona oye na uuthemba wokusilwa oshimpwiyu. Aanona ayehe, kutya oya valwa\nkondje yondjokana, oye na okusilwa oshimpwiyu shi thike pamwe.\nOkatopolwa 26\nOmuntu kehe oku na uuthemba wokulongwa. Elongo nali kale andola itaa li futilwa\npoongundu dhopetameko. Elongo Iyopetameko ota li kala tali dhengele. Elongo Iyuungomba\nnolyeithano naga kale ge egulukila ayehe nelongo wo Iyopombanda nali kale wo Iye\negulukila ayehe shi nasha nomuthika.\nElongo ota li kala li na elalakano Iyekoko Iyuuntu wu udha nokukoleka esimaneko\nIyuuthemba womuntu nemanguluko. Ota li ka humitha komeho etseyathano.\neidhidhimikilathano nuukuuume pokati kiigwana, omihoko nenge oongundu\ndhomalongelokalunga. Ota dhl ka humitha ko wo iilonga yIigwanahangano yokukaleka po"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6dc86dcc3b4ec1ec6a7b3ba5b1eb3ab8",
            "Index": 4,
            "Label": "5",
            "Size": [
                595.0,
                842.0
            ],
            "Text": "ombili.\nAakuluntu oye na uuthemba wokuhogolola oludhi Iwelongo ndyoka ya hala li gandjwe\nkaanona yawo.\nOkatopolwa 27\nOmuntu kehe oku na uuthemba pamanguluko okwiitula miinima yomithigululwakalo\nyomomudhingoloko gwe, okunyanyukilwa iilonga yuunongo nokupaathana owino wuunongononi\nnuuwanawa wawo.\nOmuntu kehe oku na uuthemba wokugamenwa keihumbato osho wo naashoka a ninga ye mwene\nkutya nee oshopaunongononi, shopaunamambo nenge pailonga yiikaha uuna oye e li po\nomuningi nenge omushangi.\nOkatopolwa 28\nOmuntu kehe oku na uuthemba welandulathano Iyopankalathano nolyomuuyuni moka uuthemba\nnemanguluko ndyoka Iya popiwa mOmushangwa nguka li na okugwanithwa.\nOkatopolwa 29\nOmuntu kehe oku na iinakugwanithwa monkalo moka e li mo moka awike uuntu we tau vulu\nokukoka memanguluko nomegwaneno.\nMokulongitha uuthemba we nemanguluko, omuntu kehe oku na okukala e na oongamba ngashi\ntadhi uthwa koveta opo ku gamenwe nokusimanekwe uuthemba nemanguluko Iya yalwe osho wo\nku gwanithwe oompumbwe, elandulathano nonkalonawa yomonkalathano yuudemokoli.\nUuthemba mbuka nemanguluko inau tulwa miilonga kondje yelalakano nomakankameno\ngIigwanahangano.\nOkatopolwa 30\nInaku tolokwa nando sha meuvathano ndika kutya otashi gandja uuthemba kOshilongo kehe,\nogundu yaantu okugandja uuthemba washa okwiitula miinima yi na elalakano Iyokuteya po\nuuthemba washa nemanguluko ndyoka Iya popiwa muka."
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469624,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "OMUSHANGWA GWAAYEHE GUUTHEMBA WOMUNTU\nOohaputetekeli\nUuna mpoka pwa taambwa ko esimano lyomuntu pavalo nuuthikepamwe osho wo\nuuthemba wopaumwene waantu ayehe yomezimo lyuuntu ogwo omukanka\ngwemanguluko, uuyuki nombili muuyuni.\nUuna mpoka uuthemba womuntu inaau simanekwa nowa dhinika e tau tanaukile\nmonkalo yuupwidhi mboka tau yono po eiuvo lyuuntu nonkalo moka aantu taa ka\nnyanyukilwa nokukala ye na emanguluko lyokupopya neitaalo osho wo emanguluko\nkuutile nokoompumbwe ongoshilalakanenwa sha simana shaantu ayehe.\nUuna mpoka sha pumbiwa opo omuntu kaa thiminikwe a hogolole ongonkatu\nyahugunina opo a ninge oshipotha mokukondjitha uuhepeki nethiminiko, opo\nuuthemba wuuntu wu gamenwe pampango.\nUuna mpoka sha pumbiwa okuhumitha komeho ekoko Iyekwatathano\nIyopankalathano ewanawa pokati kiigwana.\nUuna aantu yIigwanahangano mEkotampango yu ulika einekelo Iyawo muuthemba\nwomuntu, mondilo nomondjundo yuuntu womuntu nuuthikepamwe wuuthemba\nwaakiintu naalumentu noya tokola okuhumitha komeho eputuko Iyopankalathano\nosho wo omuthika omwaanawa gwonkalamwenyo memanguluko Iya andjagana.\nUuna Iilyo yIilongo ya uvuneka kutya oya adha mekwatathano nIigwanahangano\nehumithokomeho Iyaayehe Iyuuthemba womuntu osho wo ekota Iyemanguluko.\nUuna mpoka pe na euvoko Iyuuthemba mbuka nemanguluko nena osha simana\nnoonkondo nosho egwanitho Iyeuvaneko.\nOnkene Omutumba gwAayehe gwligwanahangano ogwa tokola Omushangwa nguka\ngwAayehe gUuthemba wOmuntu gu kale omuthika tagu lalakanenwa kaantu ayehe\nmonkalathano ayihe, mokudhimbulukwa aluhe Omushangwa nguka nokulalakanena\nokulonga nokuputudha opo ku simanekwe uuthemba nemanguluko moonkatu dha\nhuma komeho, dhopashigwana nodhomuuyuni opo ku shilipalekwe nokutulwe\nmiilonga mokati kaantu ylilongo mbyoka yi li iilyo osho wo maantu yiilongo yilwe kohi\nyomapangelo gawo.\nOkatopolwa 1\nAantu ayehe oya valwa ye na emanguluko noye na ondilo yi thike pamwe osho wo\nuuthemba. Oye na omaipulo goondunge neiuvo onkene naa kalathane mombepo\nyuumwainathana.\nOkatopolwa 2\nOmuntu kehe oku na omauthemba nemanguluko ndyoka Iya tumbulwa\nmOmushangwa nguka nopwaa na ondjoolola yasha ngashi omuhoko, olwaala,\nuundume, elaka, elongelokalunga, opolotika nenge omadhiladhilo galwe\ngopashigwana nenge gopankalathano, geliko, gevalo nenge gomuthika\nmonkalathano.\nIshewe itaku ningwa ondjoolola yopapolitika, yepangelo ndyoka tali mu pangele\nnenge omuthika gwe gwopaigwana nenge pehala Iyanakukala, ngele oku li kuye",
            "Image": "42cf2f81be45878f73154da89af5f70b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "mwene, metonatelo Iya gulwe iti ipangele nenge e li pehala a ngambekelwa po.\nOkatopolwa 3\nOmuntu kehe oku na uuthemba womwenyo, emanguluko negameno Iyuuntu.\nOkatopolwa 4\nKape na nando omuntu e na okuningwa omupika nenge a kale muupika; uupika\nnelanditho Iyaapika olya keelelwa pamikalo adhihe.\nOkatopolwa 5\nHamuntu ta hepekwa nenge omahepeko gontumba geshundulo omawinayi.\nOkatopolwa 6\nOmuntu kehe oku na uuthemba wokutaambwa ko kehe mpoka ongomuntu komeho\ngoveta.\nOkatopolwa 7\nAantu ayehe oye thike pamwe komeho goveta noye na okugamenwa shi thike pamwe\nnopwaa na okatongo koveta. Ayehe oye thike pamwe mokugamenwa kokatongo kehe\nhoka taka yono Omushangwahokololo nguka osho wo omahongaidho kehe gokatongo.\nOkatopolwa 8\nOmuntu kehe oku na uuthemba wokugwanithilwa po (remedy) kohofa yi na edhina\newanawa uuna uuthemba we mboka wu li mekotampango nenge moveta tau yonwa.\nOkatopolwa 9\nHamuntu ta kwatwa owala nenge te edhililwa nenge ta yi muupongekwa pwaa na\nomatompelo.\nOkatopolwa 10\nOmuntu kehe oku na uuthemba wuuthikepamwe wokupulakenwa montaneho kohofa\nyaana mbinga, mokuutha uuthemba we niinakugwanithwa ye nosho wo omapangulo\nagehe tage mu ningilwa.\nOkatopolwa 11\nKehe gumwe ta pewa ombedhi omolweyono oku na uuthemba okutalika ko\nongomukeenandjo sigo uuna ndoka sha monika kutya olcu na ondjo paveta\nnopapangulo lyomontaneho mpoka e na eethelo lyomakwatho agehe goku mu\ngamena.\nKape na nando omuntu e na okweedhililwa pwaa na etompelo lyopaveta\nyomoshilongo nenge yopaigwana, pethimbo ndyoka eyono Iya ningwa. No itaaku\ngandjwa wo egeelo li vule eyono.\nOkatopolwa 12\nInashi pitikwa okwiidhopa miinima yopaumwene, yomezimo, yomegumbo nenge\nyomoontumwafo, nenge okushundula edhina Iye. Omuntu kehe oku na uuthemba",
            "Image": "3ff2bd700f8496ab5b4878ba126879ee"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "wokugamenwa koveta komaidhopo mo nenge omahindo ga tya ngaaka.\nOkatopolwa 13\nOmuntu kehe oku na uuthemba wemanguluko Iyokweenda nokukala meni\nlyoongamba dhoshilongo shoka e li.\nOmuntu kehe oku na uuthemba wokuthiga po oshilongo kehe, mwa kwatelelwa she,\nnokugalukila koshilongo she.\nOkatopolwa 14\nOmuntu kehe oku na uuthemba wokukonga nokweedhililwa moshilongo shilwe opo\nkaa hepekwe.\nUuthemba mbuka inau dhimbulukiwa uuna omuntu ta pewa egeelo kaali na sha\nneyono Iyopapolitika nenge keyon'o Iyaa na sha nelalakano nomakankameno\ngIigwanahangano.\nOkatopolwa 15\nOmuntu kehe oku na uuthemba wuukwashigwana.\nKape na nando omuntu e na okutindilwa uukwashilongo we nenge okulundulula\nuukwashigwana we.\nOkatopolwa 16\nAalumentu naakiintu yomimvo dha gwana po, nopwaa na engambeko\nomolwomalwaala gawo, uukwamuhoko nenge elongelokalunga oye na uuthemba\nwokuhokana nokuninga egumbo. Oye na uuthemba wuuthikepamwe uuna taa yi\nmoondjokana, uuna ye li mo nuuna tayi teka po.\nOndjokana otayi ningwa ashike nezimino Iya manguluka nolyuudha Iyaaihomboli.\nEzimo (fimily) olyo oshinima shesiku kehe shomonkalathano noshi na uuthemba\nwokugamenwa konkalathano nepangelo.\nOkatopolwa 17\nOmuntu kehe oku na uuthemba wokukala neliko Iye mwene osho wo okukala mokati\nkayalwe.\nHamuntu ta kuthwa eliko Iye.\nOkatopolwa 18\nOmuntu kehe oku na uuthemba wemanguluko Iyomadhiladhilo neiuvo osho wo\nelongelokalunga; uuthemba mbuka owa kwatelela mo emanguluko Iyokulundulula\nelongelokalunga nenge eitaalo, osho wo emanguluko paumwene nenge pangundu\nnayalwe montaneho nenge paumwene okuholola eitaalo lye pakulonga, pakutula\nmiiloga nenge okuninga elongelokalunga.\nOkatopolwa 19\nOmuntu kehe oku na uuthemba womadhiladhilo noku ga popya mo; uuthemba mbuka\nowa kwatelela mo emanguluko okukala nomadhiladhilo gontumba nopwaa na",
            "Image": "99edf0d3cec0b693d76f03d711da7e39"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "etompakanitho, osho wo okupewa nokugandja uuyelele nomadhiladhilo tadhi ziilile\nmiikundaneki yoludhi kehe.\nOkatopolwa 20\nOmuntu kehe oku na uuthemba wokuninga iigongi mombili nekwatathano naantu.\nHamuntu ta thiminikwa opo a ye mehangano Iyontumba.\nOkatopolwa 21\nOmuntu kehe oku na uuthemba wokulonga mepangelo lyoshilongo shawo, paukililo\nnenge pahololo Iya manguluka.\nOmuntu kehe oku na uuthemba wokukwathela shi thike pamwe komayakulo\ngepangelo gomoshilongo she.\nEhalo Iyaantu olyo tali kala omukanka gwepangelo Iyepangelo; ndika ota li ulikwa\npokathimbo nokathimbo mehogololo Iyoshili ndyoka Iyaayehe tali ningwa paumbapila\nwomeholamo nenge pamukalo gwa faathana gwa manguluka.\nOkatopolwa 22\nOmuntu kehe, oku na uuthemba womafutilo ngele okwa kulupa nenge a mona\noshiponga moshilongo she nenge paigwana shi na sha nehangano nenge noonza\ndhoshilongo, nekonomi, nonkalathano nomithigululwakalo mboka itaa vulu okukala\nkee wu na omolwondilo ye nekoko Iye Iya manguluka Iyuuntu we.\nOkatopolwa 23\nOmuntu kehe oku na uuthemba wokulonga, okukonga iilonga memanguluko, okukala\nmonkalo ombwanawa yomiilonga negameno kokwaakala niilonga.\nOmuntu kehe, pwaa na ondjoolola, oku na uuthemba wokufutwa shi thike pamwe\npailonga yi thike pamwe.\nOmuntu kehe ngoka ha longo okuna uuthemba wohufutwa pauyuuki opo a vule\nokwiihupitha ye mwene negumbo Iye ngashi omuntu e na okukala nokugwedhelwa ko\nongegameno Iyomonkalathano.\nOmuntu kehe oku na uuthemba wokutota nokuninga oshilyo shehangano Iyaaniilonga\nopo a gamene uuwanawa we.\nOkatopolwa 24\nOmuntu kehe oku na uuthemba wokuvululukwa, osho wo okulonga ootundi dha\nyeleka nokukala e na omafudho ye ta futwa.\nOkatopolwa 25\nOmuntu kehe oku na uuthemba womuthika omwaanawa gwonkalamwenyo gwa\nyeleka uukolele nonkalo ombwanawa ye mwene noyaanegumbo Iye, mwa kwatelelwa\niikulya, iizalomwa, egumbo nesiloshimpwiyu Iyopaunamiti osho wo omakwatho galwe\ngopankalathano, osho wo uuthemba wokufutilwa uuna kee na iilonga, ta alukwa, a\nlemana, a silwa, a kulupa nenge kee na we ompito yo- kwiihupitha.\nOomeme nuunona oye na uuthemba wokusilwa oshimpwiyu. Aanona ayehe, kutya oya",
            "Image": "c1495352263065355a0f4c9f09f789f4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "valwa kondje yondjokana, oye na okusilwa oshimpwiyu shi thike pamwe.\nOkatopolwa 26\nOmuntu kehe oku na uuthemba wokulongwa. Elongo nali kale andola itaa li futilwa\npoongundu dhopetameko. Elongo Iyopetameko ota li kala tali dhengele. Elongo\nIyuungomba nolyeithano naga kale ge egulukila ayehe nelongo wo Iyopombanda nali\nkale wo Iye egulukila ayehe shi nasha nomuthika.\nElongo ota li kala li na elalakano Iyekoko Iyuuntu wu udha nokukoleka esimaneko\nIyuuthemba womuntu nemanguluko. Ota li ka humitha komeho etseyathano.\neidhidhimikilathano nuukuuume pokati kiigwana, omihoko nenge oongundu\ndhomalongelokalunga. Ota dhl ka humitha ko wo iilonga yIigwanahangano\nyokukaleka po ombili.\nAakuluntu oye na uuthemba wokuhogolola oludhi Iwelongo ndyoka ya hala li gandjwe\nkaanona yawo.\nOkatopolwa 27\nOmuntu kehe oku na uuthemba pamanguluko okwiitula miinima yomithigululwakalo\nyomomudhingoloko gwe, okunyanyukilwa iilonga yuunongo nokupaathana owino\nwuunongononi nuuwanawa wawo.\nOmuntu kehe oku na uuthemba wokugamenwa keihumbato osho wo naashoka a\nninga ye mwene kutya nee oshopaunongononi, shopaunamambo nenge pailonga\nyiikaha uuna oye e li po omuningi nenge omushangi.\nOkatopolwa 28\nOmuntu kehe oku na uuthemba welandulathano Iyopankalathano nolyomuuyuni moka\nuuthemba nemanguluko ndyoka Iya popiwa mOmushangwa nguka li na\nokugwanithwa.\nOkatopolwa 29\nOmuntu kehe oku na iinakugwanithwa monkalo moka e li mo moka awike uuntu we\ntau vulu okukoka memanguluko nomegwaneno.\nMokulongitha uuthemba we nemanguluko, omuntu kehe oku na okukala e na\noongamba ngashi tadhi uthwa koveta opo ku gamenwe nokusimanekwe uuthemba\nnemanguluko Iya yalwe osho wo ku gwanithwe oompumbwe, elandulathano\nnonkalonawa yomonkalathano yuudemokoli.\nUuthemba mbuka nemanguluko inau tulwa miilonga kondje yelalakano\nnomakankameno gIigwanahangano.\nOkatopolwa 30\nInaku tolokwa nando sha meuvathano ndika kutya otashi gandja uuthemba\nkOshilongo kehe, ogundu yaantu okugandja uuthemba washa okwiitula miinima yi na\nelalakano Iyokuteya po uuthemba washa nemanguluko ndyoka Iya popiwa muka.",
            "Image": "f12701812c3e7b27d139e393cba13aff"
        }
    }
}

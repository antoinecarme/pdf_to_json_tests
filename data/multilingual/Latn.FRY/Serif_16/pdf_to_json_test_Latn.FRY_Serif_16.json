{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468065,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Universele ferklearring fan de rjochten fan de minske\nUniversele ferklearring fan de rjochten fan de minske, proklamearre op 10 desimber\n1948 troch de Algemiene Gearkomste fan 'e Feriene Naasjes.\nPree-ambule\nYn betinken nommen dat it erkennen fan de ynherinte weardichheid en fan de\ngelikense en \u00fbnferfrjemdbere rjochten fan alle leden fan de minskemienskip\ngr\u00fbnslach is foar de frijheid, rjochtfeardigens en frede yn 'e wr\u00e2ld;\nYn betinken nommen dat it oan 'e kant skowen en lytsachtsjen fan 'e rjochten fan 'e\nminske laat hawwe ta barbaarske dieden, dy't it gewisse fan it minskdorn faksearre\nhawwe en dat de komst fan in wr\u00e2ld d\u00ear't minsken frijheid fan mieningsutering en\nleauwe barre mei, en hja frij w\u00eaze sille fan eangst en ferlet, ferkundige is as it\nheechste ideaal fan elk minske;\nYn betinken nommen dat it fan it grutste belang is dat de rjochten fan de minske\nbeskerme wurde, troch de suppremaasje fan it rjocht, dat de minske net twongen\nwurde mei om yn l\u00easte ynst\u00e2nsje syn taflecht te nimmen ta opst\u00e2n tsjin tyranny en\n\u00fbnderdrukking;\nYn betinken nommen dat it fan it grutste belang is de \u00fbntjouwing fan freonskiplike\nbetrekkings tusken de naasjes fuort te sterkjen;\nYn betinken nommen dat de folken fan 'e Feriene Naasjes yn it H\u00e2nfest har\nbetrouwen yn 'e f\u00fbnemintele rjochten fan 'e minske, yn de weardichheid en de\nwearde fan 'e minske en yn de gelikense rjochten fan manlju en froulju op 'e nij\nbefestige hawwe, en besletten hawwe sosjale foar\u00fatgong en in hegere\nlibbensstandert yn grutter frijheid te befoarderjen;\nYn betinken nommen dat de steaten, dy't lid binne fan 'e Feriene Naasjes plechtich\ntasein hawwe om yn gearwurking mei de organisaasjes fan 'e Feriene Naasjes, r\u00fbnom\nde earbied foar en it ynachtnimmen fan 'e rjochten fan 'e minske en de f\u00fbnemintele\nfrijheid te befoarderjen;\nYn betinken nommen dat it fan it grutste belang is foar it folslein \u00fatfieren fan dy\noerienkomst dat elkenien in goed begryp hat fan dy rjochten en frijheden;\nD\u00earom proklamearret de Algemiene Gearkomste dizze Universele Ferklearring fan de\nRjochten fan de Minske as it mienskiplik troch alle folken en naasjes te berikken\nideaal, mei it doel dat elk yndividu en elk orgaan fan 'e mienskip mei dizze\nFerklearring hieltyd foar eagen, der nei stribje sil om troch \u00fbnderwiis en opfieding de\nearbied foar dy rjochten en frijheden te befoarderjen en troch foar\u00fatstribjende\nmaatregels, nasjonaal en ynternasjonaal, dy rjochten algemien en echt erkenne en\ntapasse te litten, likegoed \u00fbnder de folken fan steaten dy't lid fan 'e Feriene Naasjes\nbinne, as \u00fbnder de folken fan gebieten \u00fbnder har jurisdiksje:\nK\u00east 1\nAlle minsken wurde frij en gelyk yn weardigens en rjochten berne. Hja hawwe ferst\u00e2n\nen gewisse meikrigen en hearre har foar inoar oer yn in geast fan bruorskip te h\u00e2lden\nen te dragen.\nK\u00east 2",
            "Image": "daffc8ff34220cb98e07b446e7f19a6d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Elk hat oanspraak op alle rjochten en frijheden yn dizze Ferklearring opneamd,\ns\u00fbnder hokker \u00fbnderskie ek mar lykas ras, kleur, slachte, taal, godstsjinst, politike of\noare oertsj\u00fbging, nasjonaal of maatskiplik kom\u00f4f, eigendom, berte of oare status.\nFierder sil gjin \u00fbnderskie makke wurde nei politike, juridyske of ynternasjonale\nstatus fan it l\u00e2n of gebiet, d\u00ear't immen ta heart, likefolle as it om in \u00fbn\u00f4fhinklik, trust-\nof net selsbestjoerend gebiet giet of as der in oare beheining fan 'e s\u00fbvereiniteit\nbestiet.\nK\u00east 3\nElk hat rjocht op libben, frijheid en \u00fbnskeinberens fan syn persoan.\nK\u00east 4\nNimmen sil yn slavemij of hearrigens h\u00e2lden wurde. Slavernij en slavehannel yn elke\nfoarm binne ferbean.\nK\u00east 5\nNimmen sil \u00fbnderwurpen wurde oan folteringen, noch oan in wrede, \u00fbnminslike of\n\u00fbntearjende behanneling of bestraffing.\nK\u00east 6\nElk hat, w\u00ear't er ek is, it rjocht om as persoan erkend te wurden foar de wet.\nK\u00east 7\nElkenien is gelyk foar de wet en hat s\u00fbnder \u00fbnderskied oanspraak op gelikense\nbeskerming troch de wet. Elk hat rjocht op gelikense beskerming tsjin elke\nefterstelling yn striid mei dizze Ferklearring en tsjin elke oantr\u00fan ta sa'n\nefterstelling.\nK\u00east 8\nElk hat rjocht op doeltreffende rjochtshelp fan foechhawwende nasjonale rjochtlike\nynst\u00e2nsjes tsjin hanlingen dy't yn striid binne mei de gr\u00fbnrjochten him takend by\ngr\u00fbnwet of wet.\nK\u00east 9\nNimmen sil \u00fbnderwurpen wurde oan eigenwillige arrestaasje, detinsje of ferbanning.\nK\u00east 10\nElk foar oar hat rjocht op in earlike en iepenbiere behanling fan syn saak troch in\n\u00fbn\u00f4fhinklike en \u00fbnpartidige rjochtlike ynst\u00e2nsje by it f\u00eaststellen fan syn rjochten en\nferplichtings en by it bepalen fan it gr\u00fbndearre w\u00eazen fan in tsjin him ynstelde\nstrafferfolging.\nK\u00east 11\nElk dy't foar in strafber feit ferfolge wurdt, hat der rjocht op om foar \u00fbnskuldich\nh\u00e2lden te wurden oant syn skuld \u00fat kr\u00eaft fan 'e wet bewiisd wurdt yn in iepenbiere\nterjochtsitting d\u00ear't him alle waarboargen, nedich foar syn ferdigening, by takend\nbinne.",
            "Image": "0417996405ce68b89fdf64313e8b6324"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Nimmen sil foar skuldich h\u00e2lden wurde oan hokfoar strafrjochtlik fergryp ek op gr\u00fbn\nfan hokker hanling of fersom ek dat neffens nasjonaal of ynternasjonaal rjocht gjin\nstrafrjochtlik fergryp betsjutte op it stuit dat dy hanling of dat fersom begien waard.\nLikemin sil in swierdere straf oplein wurde as de straf dy't fan tapassing wie op it\nstuit dat it strafbere feit begien waard.\nK\u00east 12\nNimmen sil \u00fbnderwurpen wurde oan oarmans eigenwillich ynmingen yn syn\npersoanlike oangelegenheden, yn syn h\u00fash\u00e2lding, syn th\u00fas of syn briefwiksel, noch\nien of oare oantaasting fan syn eare of goede namme. Elk hat rjocht op beskerming\ntroch de wet tsjin sok ymningen of oantaasten.\nK\u00east 13\nElk hat it rjocht om him frij te ferpleatsen en te ferbliuwen binnen de grinzen fan elke\nsteat.\nElk hat it rjocht om elk l\u00e2n, syn eigen ynbegrepen, te ferlitten en yn syn l\u00e2n werom te\nkommen.\nK\u00east 14\nElk hat it rjocht om yn oare lannen asyl te freegjen en te hawwen tsjin ferfolging.\nOp dat rjocht kin gjin berop dien wurde yn gefal fan strafferfolgings fanwegen\nmisdriuwen fan net-politike aard of hanlings yn striid mei de doelen en begjinsels fan\n'e Feriene Naasjes.\nK\u00east 15\nElk hat rjocht op in nasjonaliteit.\nNimmen mei eigenwillich syn nasjonaliteit \u00fbntnommen wurde, noch it rjocht \u00fbntsein\nwurde fan nasjonaliteit te feroarjen.\nK\u00east 16\nS\u00fbnder ien of oare beheining op gr\u00fbn fan ras, nasjonaliteit of godstsjinst hawwe\nmanlju en froulju as se de jierren d\u00earta hawwe it rjocht om te trouwen en in gesin te\nstichtsjen. Hja hawwe gelikense rjochten wat trouwen oanbelanget, yn har trouwen\nen by de \u00fbntbining d\u00earfan.\nIn houlik kin allinne sletten wurde mei de frije en folsleine tastimming fan elk syn\noare helte.\nlt gesin is de natuerlike en f\u00fbnemintele groepsienheid fan 'e maatskippij en hat rjocht\nop beskerming troch de maatskippij en de steat.\nK\u00east 17\nElk hat rjocht op eigendom, itsij allinne, itsij yn 'e mande mei oaren.\nNimmen mei samar fan syn eigendom ber\u00f4ve wurde.\nK\u00east 18",
            "Image": "110e81d7fde67dec29160d5986417adf"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Elk hat rjocht op frijheid fan tinken, gewisse en godstsjinst; dat rjocht h\u00e2ldt teffens\nde frijheid yn om fan godstsjinst of oertsj\u00fbging te feroarjen, en de frijheid om \u00f2f\nallinne \u00f2f yn 'e mande mei oaren sawol yn it iepenbier as yn it partikuliere libben,\nfoar syn godstsjinst of oertsj\u00fbging \u00fat te kommen troch dy te \u00fbnderwizen, troch it\npraktysk tapassen, troch earetsjinst en it \u00fbnderh\u00e2lden fan geboaden en foarskriften.\nK\u00east 19\nElk hat rjocht op frijheid fan miening en mieningsutering. Dat rjocht h\u00e2ldt de frijheid\nyn om s\u00fbnder ynminging in miening te hawwen en om troch alle middels en s\u00fbnder\ngrinzen acht te slaan, ynljochtings en tinkbylden op te spoaren, te \u00fbntfangen en troch\nte jaan.\nK\u00east 20\nElk hat rjocht op frijheid fan freedsume feriening en gearkomste.\nNimmen mei twongen wurde om by in feriening te hearren.\nK\u00east 21\nElk hat it rjocht om diel te nimmen oan it bestjoer fan syn l\u00e2n, streekrjocht of troch\nfrij keazen fertsjintwurdigers.\nElk hat it rjocht om op foet fan gelikensens talitten te wurden ta de oerheidstsjinsten\nfan syn l\u00e2n.\nDe wil fan it folk sil de gr\u00fbnslach w\u00eaze fan it gesach fan it regear; dy wil sil ta utering\nkomme yn periodike en earlike ferkiezings dy't h\u00e2lden wurde sille \u00fat kr\u00eaft fan\nalgemien en lykweardich kiesrjocht en by geheime stimmings of neffens in\nproseduere dy't krektlikegoed boarch stiet foar de frijheid fan stimmen.\nK\u00east 22\nElk hat as lid fan 'e mienskip rjocht op maatskiplike wissigens en hat der oanspraak\nop dat troch nasjonale ynspanning en ynternasjonale gearwurking, en yn\noerienstimming mei de organisaasje en de helpboarnen fan 'e oanbelangjende steat,\nde ekonomyske, sosjale en kulturele rjochten dy 't \u00fbnmisber binne foar syn\nweardichheid en foar it frij \u00fbntploaien fan syn persoanlikheid, ferw\u00eazentlike wurde.\nK\u00east 23\nElk hat rjocht op wurk, op frije kar fan berop, op rjochtrnjittige en geunstige arbeids-\nbetingsten en op beskerming tsjin wurkleazens.\nElk hat, s\u00fbnder ien of oare benefterstelling, rjocht op itselde lean foar itselde wurk.\nElk dy't wurk docht, hat rjocht op in rjochtfeardige en geunstige beleanning dy't him\nen syn h\u00fash\u00e2lding in minskweardich bestean mooglik makket; dy beleanning sil sa\nnedich mei oare middels fan sosjale beskerming oanfolle wurde.\nElk hat it rjocht om fakferienings op te rjochtsjen en him d\u00ear by oan te sluten om syn\nbelangen te beskermjen.\nK\u00east 24\nElk hat rjocht op r\u00east en frije tiid, mei ynbegryp fan in ridlike beheining fan 'e",
            "Image": "87ac41ac3c365f4e18ca1abf2c8070ed"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "arbeidstiid en periodike fak\u00e2nsjes mei beh\u00e2ld fan lean.\nK\u00east 25\nElk hat rjocht op in libbensstandert dy't heech gen\u00f4ch is foar de s\u00fbnens en it\nwolw\u00eazen fan himsels en syn h\u00fash\u00e2lding, d\u00ear\u00fbnder begrepen iten, klean, h\u00fasfesting\nen medyske fersoarging en needsaaklike sosjale tsjinsten en rjocht op foarsjenning yn\ngefal fan wurkleazens, sykte, ynvaliditeit, ferstjerren fan 'e oare helte, \u00e2lderdom of in\noar gemis oan besteansmiddels troch omstannichheden b\u00fbten syn wil.\nMern en bern hawwe rjocht op bys\u00fbndere soarch en byst\u00e2n. Alle bern, al of net\nwetlik, sille \u00fbnder deselde sosjale beskerming falle.\nK\u00east 26\nElk hat rjocht op \u00fbnderwiis; it \u00fbnderwiis sil fergees w\u00eaze, teminsten wat it leger en\nbasis\u00fbnderwiis oanbelanget. It leger \u00fbnderwiis sil ferplichte w\u00eaze. Berops\u00fbnderwiis\nen beropsoplieding sille algemien beskikber steld wurde. Heger \u00fbnderwiis sil lykop\niepenstean foar elk, dy't d\u00ear de kapasiteiten foar hat.\nIt \u00fbnderwiis sil rjochte w\u00eaze op it fol\u00fat \u00fbntwikkeljen fan 'e minsklike persoanlikheid\nen op it fersterkjen fan 'e earbied foar de rjochten fan 'e minske en de f\u00fbnemintele\nfrijheden. lt sil it begryp, de ferdraachsumens en de freonskip \u00fbnder alle naasjes,\nrassen of godstsjinstige groepen befoarderje en it sil it wurk fan 'e Feriene Naasjes\nfoar it hanthavenjen fan 'e frede stypje.\nOan de \u00e2lden komt yn it foarste plak it rjocht ta de soarte fan opfieding en \u00fbnderwiis\nte kiezen dy't harren bern j\u00fbn wurde sil.\nK\u00east 27\nElk hat it rjocht yn alle frijens diel te nimmen oan it kulturele libben fan 'e mienskip,\nte genietsjen fan keunst en diel te hawwen oan wittenskiplike foar\u00fatgong en de\nfruchten d\u00earfan.\nElk hat rjocht op 'e beskerming fan geastlike en materi\u00eble belangen dy't fuortkomme\n\u00fat in wittenskiplik, letterkundich of artistyk wurk dat er fuortbrocht hat.\nK\u00east 28\nElk hat rjocht op it bestean fan sa'n maatskiplike en ynternasjonale oarder, dat de\nrjochten en frijheden neamd yn dizze ferklearring, d\u00ear folslein yn ferw\u00eazentlike\nwurde kinne.\nK\u00east 29\nElk hat plichten foar de mienskip oer; allinne d\u00ear is de frije en folsleine \u00fbntploai\u00efng\nfan syn persoanlikheid yn mooglik.\nYn it \u00fatoefenjen fan syn rjochten en frijheden sil elk allinne mar \u00fbnderwurpen w\u00eaze\noan dy beheinings dy't by de wet f\u00eaststeld binne en wol inkeld en allinne foar de\n\u00fbnmisbere erkenning en earbiediging fan 'e rjochten en frijheden fan oaren en om te\nfoldwaan oan de rjochtfeardige easken fan 'e moraliteit, iepenbiere oarder en it\nalgemien wolw\u00eazen yn in demokratyske mienskip.\nDy rjochten en frijheden meie yn gjin gefal \u00fatoefene wurde yn striid mei de doelen en",
            "Image": "d5b6dae741cf94ed52afd5061b4b9336"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "begjinsels fan 'e Feriene Naasjes.\nK\u00east 30\nGjin bepaling yn dizze ferklearring sil sa \u00fatlein wurde meie, dat hokker steat, groep\nof persoan dan ek d\u00ear ek mar ien of oar rjocht oan \u00fbntliene kin om eat te\n\u00fbndernimmen of hanlingen fan hokker aard ek te ferrjochtsjen dy't it ferneatigjen fan\nien fan 'e rjochten en frijheden neamd yn dizze ferklearring, ta doel hawwe.",
            "Image": "142e5df9ad3e8a8da5b76f2fc03225d0"
        }
    }
}

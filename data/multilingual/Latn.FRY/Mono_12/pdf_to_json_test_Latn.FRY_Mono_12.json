{
    "MetaData": {
        "Author": null,
        "Creation_Date": 1581467996,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "958758a91a7650e2e3e5c98a93974a31",
            "Index": 0,
            "Label": "1",
            "Size": [
                595.0,
                842.0
            ],
            "Text": "Universele ferklearring fan de rjochten fan de minske\nUniversele ferklearring fan de rjochten fan de minske, proklamearre op 10 desimber 1948 troch\nde Algemiene Gearkomste fan 'e Feriene Naasjes.\nPree-ambule\nYn betinken nommen dat it erkennen fan de ynherinte weardichheid en fan de gelikense en\nûnferfrjemdbere rjochten fan alle leden fan de minskemienskip grûnslach is foar de frijheid,\nrjochtfeardigens en frede yn 'e wrâld;\nYn betinken nommen dat it oan 'e kant skowen en lytsachtsjen fan 'e rjochten fan 'e minske laat\nhawwe ta barbaarske dieden, dy't it gewisse fan it minskdorn faksearre hawwe en dat de komst\nfan in wrâld dêr't minsken frijheid fan mieningsutering en leauwe barre mei, en hja frij wêze\nsille fan eangst en ferlet, ferkundige is as it heechste ideaal fan elk minske;\nYn betinken nommen dat it fan it grutste belang is dat de rjochten fan de minske beskerme\nwurde, troch de suppremaasje fan it rjocht, dat de minske net twongen wurde mei om yn lêste\nynstânsje syn taflecht te nimmen ta opstân tsjin tyranny en ûnderdrukking;\nYn betinken nommen dat it fan it grutste belang is de ûntjouwing fan freonskiplike betrekkings\ntusken de naasjes fuort te sterkjen;\nYn betinken nommen dat de folken fan 'e Feriene Naasjes yn it Hânfest har betrouwen yn 'e\nfûnemintele rjochten fan 'e minske, yn de weardichheid en de wearde fan 'e minske en yn de\ngelikense rjochten fan manlju en froulju op 'e nij befestige hawwe, en besletten hawwe sosjale\nfoarútgong en in hegere libbensstandert yn grutter frijheid te befoarderjen;\nYn betinken nommen dat de steaten, dy't lid binne fan 'e Feriene Naasjes plechtich tasein hawwe\nom yn gearwurking mei de organisaasjes fan 'e Feriene Naasjes, rûnom de earbied foar en it\nynachtnimmen fan 'e rjochten fan 'e minske en de fûnemintele frijheid te befoarderjen;\nYn betinken nommen dat it fan it grutste belang is foar it folslein útfieren fan dy oerienkomst\ndat elkenien in goed begryp hat fan dy rjochten en frijheden;\nDêrom proklamearret de Algemiene Gearkomste dizze Universele Ferklearring fan de Rjochten fan\nde Minske as it mienskiplik troch alle folken en naasjes te berikken ideaal, mei it doel dat\nelk yndividu en elk orgaan fan 'e mienskip mei dizze Ferklearring hieltyd foar eagen, der nei\nstribje sil om troch ûnderwiis en opfieding de earbied foar dy rjochten en frijheden te\nbefoarderjen en troch foarútstribjende maatregels, nasjonaal en ynternasjonaal, dy rjochten\nalgemien en echt erkenne en tapasse te litten, likegoed ûnder de folken fan steaten dy't lid\nfan 'e Feriene Naasjes binne, as ûnder de folken fan gebieten ûnder har jurisdiksje:\nKêst 1\nAlle minsken wurde frij en gelyk yn weardigens en rjochten berne. Hja hawwe ferstân en gewisse\nmeikrigen en hearre har foar inoar oer yn in geast fan bruorskip te hâlden en te dragen.\nKêst 2\nElk hat oanspraak op alle rjochten en frijheden yn dizze Ferklearring opneamd, sûnder hokker\nûnderskie ek mar lykas ras, kleur, slachte, taal, godstsjinst, politike of oare oertsjûging,\nnasjonaal of maatskiplik komôf, eigendom, berte of oare status.\nFierder sil gjin ûnderskie makke wurde nei politike, juridyske of ynternasjonale status fan it\nlân of gebiet, dêr't immen ta heart, likefolle as it om in ûnôfhinklik, trust- of net\nselsbestjoerend gebiet giet of as der in oare beheining fan 'e sûvereiniteit bestiet.\nKêst 3\nElk hat rjocht op libben, frijheid en ûnskeinberens fan syn persoan.\nKêst 4\nNimmen sil yn slavemij of hearrigens hâlden wurde. Slavernij en slavehannel yn elke foarm binne\nferbean.\nKêst 5\nNimmen sil ûnderwurpen wurde oan folteringen, noch oan in wrede, ûnminslike of ûntearjende\nbehanneling of bestraffing.\nKêst 6"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f22a4d8e433e39d2a1862d077f71fd33",
            "Index": 1,
            "Label": "2",
            "Size": [
                595.0,
                842.0
            ],
            "Text": "Elk hat, wêr't er ek is, it rjocht om as persoan erkend te wurden foar de wet.\nKêst 7\nElkenien is gelyk foar de wet en hat sûnder ûnderskied oanspraak op gelikense beskerming troch\nde wet. Elk hat rjocht op gelikense beskerming tsjin elke efterstelling yn striid mei dizze\nFerklearring en tsjin elke oantrún ta sa'n efterstelling.\nKêst 8\nElk hat rjocht op doeltreffende rjochtshelp fan foechhawwende nasjonale rjochtlike ynstânsjes\ntsjin hanlingen dy't yn striid binne mei de grûnrjochten him takend by grûnwet of wet.\nKêst 9\nNimmen sil ûnderwurpen wurde oan eigenwillige arrestaasje, detinsje of ferbanning.\nKêst 10\nElk foar oar hat rjocht op in earlike en iepenbiere behanling fan syn saak troch in\nûnôfhinklike en ûnpartidige rjochtlike ynstânsje by it fêststellen fan syn rjochten en\nferplichtings en by it bepalen fan it grûndearre wêzen fan in tsjin him ynstelde\nstrafferfolging.\nKêst 11\nElk dy't foar in strafber feit ferfolge wurdt, hat der rjocht op om foar ûnskuldich hâlden te\nwurden oant syn skuld út krêft fan 'e wet bewiisd wurdt yn in iepenbiere terjochtsitting dêr't\nhim alle waarboargen, nedich foar syn ferdigening, by takend binne.\nNimmen sil foar skuldich hâlden wurde oan hokfoar strafrjochtlik fergryp ek op grûn fan hokker\nhanling of fersom ek dat neffens nasjonaal of ynternasjonaal rjocht gjin strafrjochtlik fergryp\nbetsjutte op it stuit dat dy hanling of dat fersom begien waard. Likemin sil in swierdere straf\noplein wurde as de straf dy't fan tapassing wie op it stuit dat it strafbere feit begien waard.\nKêst 12\nNimmen sil ûnderwurpen wurde oan oarmans eigenwillich ynmingen yn syn persoanlike\noangelegenheden, yn syn húshâlding, syn thús of syn briefwiksel, noch ien of oare oantaasting\nfan syn eare of goede namme. Elk hat rjocht op beskerming troch de wet tsjin sok ymningen of\noantaasten.\nKêst 13\nElk hat it rjocht om him frij te ferpleatsen en te ferbliuwen binnen de grinzen fan elke steat.\nElk hat it rjocht om elk lân, syn eigen ynbegrepen, te ferlitten en yn syn lân werom te kommen.\nKêst 14\nElk hat it rjocht om yn oare lannen asyl te freegjen en te hawwen tsjin ferfolging.\nOp dat rjocht kin gjin berop dien wurde yn gefal fan strafferfolgings fanwegen misdriuwen fan\nnet-politike aard of hanlings yn striid mei de doelen en begjinsels fan 'e Feriene Naasjes.\nKêst 15\nElk hat rjocht op in nasjonaliteit.\nNimmen mei eigenwillich syn nasjonaliteit ûntnommen wurde, noch it rjocht ûntsein wurde fan\nnasjonaliteit te feroarjen.\nKêst 16\nSûnder ien of oare beheining op grûn fan ras, nasjonaliteit of godstsjinst hawwe manlju en\nfroulju as se de jierren dêrta hawwe it rjocht om te trouwen en in gesin te stichtsjen. Hja\nhawwe gelikense rjochten wat trouwen oanbelanget, yn har trouwen en by de ûntbining dêrfan.\nIn houlik kin allinne sletten wurde mei de frije en folsleine tastimming fan elk syn oare\nhelte.\nlt gesin is de natuerlike en fûnemintele groepsienheid fan 'e maatskippij en hat rjocht op\nbeskerming troch de maatskippij en de steat.\nKêst 17"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "d4ff88f2cba762b48183166ddb2a3ab7",
            "Index": 2,
            "Label": "3",
            "Size": [
                595.0,
                842.0
            ],
            "Text": "Elk hat rjocht op eigendom, itsij allinne, itsij yn 'e mande mei oaren.\nNimmen mei samar fan syn eigendom berôve wurde.\nKêst 18\nElk hat rjocht op frijheid fan\nfrijheid yn om fan godstsjinst\n'e mande mei oaren sawol yn it\noertsjûging út te kommen troch\nen it ûnderhâlden fan geboaden\ntinken, gewisse en godstsjinst; dat rjocht hâldt teffens de\nof oertsjûging te feroarjen, en de frijheid om òf allinne òf yn\niepenbier as yn it partikuliere libben, foar syn godstsjinst of\ndy te ûnderwizen, troch it praktysk tapassen, troch earetsjinst\nen foarskriften.\nKêst 19\nElk hat rjocht op frijheid fan miening en mieningsutering. Dat rjocht hâldt de frijheid yn om\nsûnder ynminging in miening te hawwen en om troch alle middels en sûnder grinzen acht te slaan,\nynljochtings en tinkbylden op te spoaren, te ûntfangen en troch te jaan.\nKêst 20\nElk hat rjocht op frijheid fan freedsume feriening en gearkomste.\nNimmen mei twongen wurde om by in feriening te hearren.\nKêst 21\nElk hat it rjocht om diel te nimmen oan it bestjoer fan syn lân, streekrjocht of troch frij\nkeazen fertsjintwurdigers.\nElk hat it rjocht om op foet fan gelikensens talitten te wurden ta de oerheidstsjinsten fan syn\nlân.\nDe wil fan it folk sil de grûnslach wêze fan it gesach fan it regear; dy wil sil ta utering\nkomme yn periodike en earlike ferkiezings dy't hâlden wurde sille út krêft fan algemien en\nlykweardich kiesrjocht en by geheime stimmings of neffens in proseduere dy't krektlikegoed\nboarch stiet foar de frijheid fan stimmen.\nKêst 22\nElk hat as lid fan 'e mienskip rjocht op maatskiplike wissigens en hat der oanspraak op dat\ntroch nasjonale ynspanning en ynternasjonale gearwurking, en yn oerienstimming mei de\norganisaasje en de helpboarnen fan 'e oanbelangjende steat, de ekonomyske, sosjale en kulturele\nrjochten dy 't ûnmisber binne foar syn weardichheid en foar it frij ûntploaien fan syn\npersoanlikheid, ferwêzentlike wurde.\nKêst 23\nElk hat rjocht op wurk, op frije kar fan berop, op rjochtrnjittige en geunstige arbeids-\nbetingsten en op beskerming tsjin wurkleazens.\nElk hat, sûnder ien of oare benefterstelling, rjocht op itselde lean foar itselde wurk.\nElk dy't wurk docht, hat rjocht op in rjochtfeardige en geunstige beleanning dy't him en syn\nhúshâlding in minskweardich bestean mooglik makket; dy beleanning sil sa nedich mei oare\nmiddels fan sosjale beskerming oanfolle wurde.\nElk hat it rjocht om fakferienings op te rjochtsjen en him dêr by oan te sluten om syn belangen\nte beskermjen.\nKêst 24\nElk hat rjocht op rêst en frije tiid, mei ynbegryp fan in ridlike beheining fan 'e arbeidstiid\nen periodike fakânsjes mei behâld fan lean.\nKêst 25\nElk hat rjocht op in libbensstandert dy't heech genôch is foar de sûnens en it wolwêzen fan\nhimsels en syn húshâlding, dêrûnder begrepen iten, klean, húsfesting en medyske fersoarging en\nneedsaaklike sosjale tsjinsten en rjocht op foarsjenning yn gefal fan wurkleazens, sykte,\nynvaliditeit, ferstjerren fan 'e oare helte, âlderdom of in oar gemis oan besteansmiddels troch\nomstannichheden bûten syn wil.\nMern en bern hawwe rjocht op bysûndere soarch en bystân. Alle bern, al of net wetlik, sille\nûnder deselde sosjale beskerming falle."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "2eeb68738938a7cae2185a3481ffb5e3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Kêst 26\nElk hat rjocht op ûnderwiis; it ûnderwiis sil fergees wêze, teminsten wat it leger en\nbasisûnderwiis oanbelanget. It leger ûnderwiis sil ferplichte wêze. Beropsûnderwiis en\nberopsoplieding sille algemien beskikber steld wurde. Heger ûnderwiis sil lykop iepenstean foar\nelk, dy't dêr de kapasiteiten foar hat.\nIt ûnderwiis sil rjochte wêze op it folút ûntwikkeljen fan 'e minsklike persoanlikheid en op it\nfersterkjen fan 'e earbied foar de rjochten fan 'e minske en de fûnemintele frijheden. lt sil\nit begryp, de ferdraachsumens en de freonskip ûnder alle naasjes, rassen of godstsjinstige\ngroepen befoarderje en it sil it wurk fan 'e Feriene Naasjes foar it hanthavenjen fan 'e frede\nstypje.\nOan de âlden komt yn it foarste plak it rjocht ta de soarte fan opfieding en ûnderwiis te\nkiezen dy't harren bern jûn wurde sil.\nKêst 27\nElk hat it rjocht yn alle frijens diel te nimmen oan it kulturele libben fan 'e mienskip, te\ngenietsjen fan keunst en diel te hawwen oan wittenskiplike foarútgong en de fruchten dêrfan.\nElk hat rjocht op 'e beskerming fan geastlike en materiële belangen dy't fuortkomme út in\nwittenskiplik, letterkundich of artistyk wurk dat er fuortbrocht hat.\nKêst 28\nElk hat rjocht op it bestean fan sa'n maatskiplike en ynternasjonale oarder, dat de rjochten en\nfrijheden neamd yn dizze ferklearring, dêr folslein yn ferwêzentlike wurde kinne.\nKêst 29\nElk hat plichten foar de mienskip oer; allinne dêr is de frije en folsleine ûntploaiïng fan syn\npersoanlikheid yn mooglik.\nYn it útoefenjen fan syn rjochten en frijheden sil elk allinne mar ûnderwurpen wêze oan dy\nbeheinings dy't by de wet fêststeld binne en wol inkeld en allinne foar de ûnmisbere erkenning\nen earbiediging fan 'e rjochten en frijheden fan oaren en om te foldwaan oan de rjochtfeardige\neasken fan 'e moraliteit, iepenbiere oarder en it algemien wolwêzen yn in demokratyske\nmienskip.\nDy rjochten en frijheden meie yn gjin gefal útoefene wurde yn striid mei de doelen en\nbegjinsels fan 'e Feriene Naasjes.\nKêst 30\nGjin bepaling yn dizze ferklearring sil sa útlein wurde meie, dat hokker steat, groep of\npersoan dan ek dêr ek mar ien of oar rjocht oan ûntliene kin om eat te ûndernimmen of hanlingen\nfan hokker aard ek te ferrjochtsjen dy't it ferneatigjen fan ien fan 'e rjochten en frijheden\nneamd yn dizze ferklearring, ta doel hawwe."
        }
    }
}

{
    "MetaData": {
        "Author": null,
        "Creation_Date": 1581470017,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0de6ddf18dc102658fd218d8a9b8636e",
            "Index": 0,
            "Label": "1",
            "Size": [
                595.0,
                842.0
            ],
            "Text": "Dèclaråcion dès dreûts d' l'ome po tos lès payîs dè monde\n[Preamble]\nConsidèrant qui l' rèspèt dèl dignité, qu'apartint sorlon l' nateûre a tos lès-omes so l'\ntére, èt d' leûs dreûts égåls, qu'on n' såreût 'lzî mèskeûre, c'èst l' fondemint dèl\nlîberté, dèl djustice èt dèl påye è monde ètîr ;\nconsidèrant qu' fåte dè k'nohe èt d' rèspècter lès dreûts d' l'ome, ènn' a dès cis qu'\ns'ont avili å pont d' brutålizer l' s-ôtes d'ine manîre scandaleûse po l' consyince di\nl'ûmånité qui l's-omes adon èspèrèt dè viker d'tot leû coûr èn-on monde wice qu'i\nsèrît turtos lîbes dè parler èt d' creûre, dilîbèrés qu'i sont dèl tèreûr èt dèl mizére,\ninsi qu'il a stu prôclamé ;\nconsidèrant qu' s'on louke dè fwèrci l'ome a s'chèrvi dèl rèvole come dièrin mwèyin\ndisconte di l'abus dèl pouhance èt d' l'assèrvih'mint, i fåt-st-apreume qu'on rèdjime di\ndreût garantih lès dreûts d' l'ome ;\nconsidèrant qu' lès peûpes dès Nåcions-Unèyes ont, è leû Lwè d' fondåcion, prôclamé\n'ne fèye di pus' leû fwè d'vins lès dreûts naturéls di l'ome, d'vins l'dignité èt l' valeûr\ndès-omes èt dès feumes, qu'il ont rézoû d' favorizer l' progrès sociål èt d' mète è\nplèce dès mèyeûsès condicions po viker avou 'ne pus grande lîbèrté ;\nconsidèrant qu' lès-Etats mambes s'ont ègadjî po-z-assûrer vre°ymint tot costé, avou\nl'e°de di l'Organizåcion, li rèspèt dès dreûts d' l'ome èt d'sès naturélès lîbèrtés ;\nconsidèrant qu'i s' fåt turtos mète d'acwérd so l' significåcion d' cès dreûts èt d' ces\nlîbèrtés-la s'on vout rèyålizer on tél ègadjemint ;\nconsidèrant qu'il è-st-important d'ècorèdjî totes lès nåcions a s'aconter todi mîs eune\nl'ôte,\nli jènèrale Assimble°ye\nprôclame cisse Dèclaråcion dès dreûts d' l'ome come riprézintant lès comeunès\nvaleûrs di l'ûmånité qui tos lès peûpes èt totes lès nåcions d'vront sayî d' tote leû\nfwèce dè mète èn-oûve afîs' qui totes lèes djins èt totes lès sôciètés, tot-z-avant tofér\ncisse Dèclaråcion èl tièsse si fwèrcihesse, avou lès mwèyins d' l'ansègnemint èt d'\nl'éducåcion, dè fèé crèhe li rèspèt d' cès dreûts èt lîbèrtés èt d'ènn' assûrer, gråce a\ndès-adjincenèdjes todi pus nèts å lève° nacionål èt internacionål, li rik'nohance èt\nl'aplicåcion è monde ètîr èt d'ine rèyéle manîre, ot'tant è-mé lès populåcions dès-\nEtats mambes qu' è-mé lès cisses dès tères qui sont d'zos leû k'dûhance.\nprumî årtike\nTos lès-omes vinèt å monde lîbes èt égåls po çou qu'èst d' leû dignité èt d' leûs\ndreûts. Leû re°zon èt leû consyince elzî fe°t on d'vwér di s'kidûre inte di zèle come\ndès frès\nårt II.\nChaskeun' pout prétinde a tos lès dreûts èt a totes lès lîbèrtés qui sont chal\nprôclamés, sins qu'on prinse astème, par ègzimpe, a s' race, a s' coleûr, a s' nateûre\nd'ome ou d'feume, a s' lingadje, a sès crwèyinces, a sès-îdèyes so l' politique ou so tot\nl'minme cwè, al contre°ye ou al famile di wice qu' i provint, a s' fôrtune, a s' lignèdje,"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2abce7cda7e15b06525215deddbf1e49",
            "Index": 1,
            "Label": "2",
            "Size": [
                595.0,
                842.0
            ],
            "Text": "brèf a cwè qui ç' seûye.\nE d' pus', nouk ni deût påti d' çou qu'on pout pinser dè gouvèrnémint di s' patrèye, di\nsi-administråcion, di s' condicion rapôrt as-ôtes payis, qu'èle seûye souvèrinne ou\nsoumîse d'ine manîre ou d' l'ôte.\nårt III.\nTot l' monde a dreût al vèye, al lîbèrté, al sûreté.\nårt IV.\nIn-ome n'a måy li dreût d'assèrvi in-ôte ome, d'ènnè fé in-èsclåve èt 'ne martchandèye\nqu'on pout vinde ou atch'ter.\nårt V.\nNouk ni pout-èsse mètou al torteûre, savadjmint maltre°tî èt avili, swè-dîzant dèl\npûni.\nårt VI.\nChaskeun' deût-èsse lîbe dè r' cwèri sès dreûts d'vant l'djustice, tot wice qui ç' seûye.\nårt VII.\nTos lès-omes sont égåals divant li lwè, qu'èlzès deût protéjer, sins nole préfèrince po\nonk ou po l'ôte, çou qu' sèreût contre°re al prézinte Déclaråcion Parèlièmint, li lwè\n'lzès deût protéjer conte lès cis qu' vôrît ric'mander 'ne téle sôr di préfèrince.\nårt VIII.\nChaskeun' deût-èsse vrèyemint lîbe d'atre°re divant lès djudjes di s' payis tot lès cis\nqu'adjihèt conte lès me°sses dreûts rik'nohous d'vins l'constitucion ou d'vins li lwè.\nårt IX.\nNouk ni pout, sins nole bone re°zon, èsse arèsté, rèssèré, ou bin tchèssî foû di s'\npayis.\nårt X.\nTot l'monde a parèlièmint l' dreût d' ple°tî s' cåse divant on tribunål qui seûye lîbe èt\nsins parti-pris. Et li d'vwèr dè tribunål, ci sèrè d' décîder so lès dreûts èt so lès\nobligåcions dès ple°tieûs ou bin d' djudjî si l' acuzé èst coupåbe ou ènocint di çou\nqu'on l' amète.\nårt XI.\nTot quî è-st-acuzé d'on dèlit deût-èsse supôzé ènocint disqu'a tant qu'il åye situ\npubliquemint djudjî èt rik'nohou coupåbe d'après li lwè èt so condicion qu' il åye situ\ntot-a fe°t lîbe di s' disfinde.\nNouk ni pout-èsse condanné po dès fe°ts ou po dès måquemints qu' n' alît nin conte li\ndreût nacionål ou internacionål å moumint qu' ont stu comètous. Et tot fî parèy ni\npout-i èsse condanné pus deûremint qu'i l'åreût stu å minme moumint, d'après li lwè."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6f22676d55bcca432d6ce0f0eed4eb2d",
            "Index": 2,
            "Label": "3",
            "Size": [
                595.0,
                842.0
            ],
            "Text": "årt XII.\nIl èst disfindou d' s'intrimète sins re°zon d'vins lès-afe°res d'ine saquî ou di s' famile,\ndi brokî è s' mohone, di nahî d'vins lès lètes qu'i r'çût ou qu'il èvôye. Il èst disfindou d'\nl' ac'sûre divins si-oneûr ou d'vins s' réputåcion. A d' fåt d' çoula, chaskeun' a l' dreût\nd' rèclamer l'pretècsion dès lwès.\nårt XIII.\nChaskeun' a l' dreût d' cotî avå s' payis come i lî ple°t èt d' s'adjîstrer tot wice qu'il a\nîdèye.\nChaskeun'a ossi l' dreût d' cwiter tot l' minme qué payîs, minme li sonk, èt d' î rintrer\nqwand-i lî ple°t.\nårt XIV.\nSi an cas qu' i-åreût 'ne pèrsécussion, on a todi l' dreût d' cwèri a s' ahouter èt di\ns'se°wer a l' ètrindjîr, s'il atome insi.\nOn n' si pout prévaleûr d' on tèl dreût s'on-èst porsuvou po des fe°tes cléremint\nprovés qui vont conte lès lwès ou conte lès-îdèyes dès Nåciones-Unèyes.\nårt XV.\nChaskeun' a dreût a 'ne nacionålité.\nNouk ni pout-èsse, sins nole bone re°zon, spani di s' nacionålité ni di s'dreût d'ènnè\ncandjî.\nårt XVI.\nSi vite qu'il ont l'adje, l'ome èt l'feume di tot l' minme quèle nacionålité ou r' lidjon\nsont lîbes di s' marier èt d' fonder 'ne famile. Onk come l'ôte, il ont lès minmes dreûts\nå moumint èt tot l' tins d' leû marièdje come po l' divôrce.\nOn n' pout marier in-ome èt 'ne feume s' i n' sèrît nin d'acwèrd.\nLi nateûre a fe°t dèl famile li fondemint dèl sôcièté èt l' socièté ossi bin qu' l' Etat ont\nl' dvwér dèl protéjer.\nårt XVII.\nChaskeun' èst lîbe d' aveûr dè bin, seûye-t-i d'a sonk tot seû, seûye-t-i è comunôté.\nNouk ni pout-èsse, sins nole bone re°zon, dispouyî di s'bin.\nårt XVIII.\nChaskeun' èst me°sse di sès-îdèyes, di s' consyinca, di s' rilidjon. Coula vout dîre qu'il\nèst lîbe dè régler s' vèye so sès prôpés-îdèyes èt so s' rilidjon, tot seû ou bin avou dès-\nôtes, è s' mohone come å d' foû, avou l'ansègnemint, lès pratiques, lès-ûzances èt lès\ncèrèmon'rèyes qui l'agrèyèt.\nårt XIX.\nChaskeun' èst lîbe dèwårder sèsîdèyes èt d'èlzès prôclamer. Ossi n' a-t-on nou dreût"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "57c37cb57ddc4d4a9a74f38bb61d107b",
            "Index": 3,
            "Label": "4",
            "Size": [
                595.0,
                842.0
            ],
            "Text": "d'èl toûrmèter cåse di sès-îdèyes èt 'l èst lîbe d'aler cwèri, dè r'çûre èt d' publiyî dès-\ninformåcions di quéle manîre qui s' seûye.\nårt XX.\nTot l' monde a l' dreût di s' rapoûler èt d' s'assôciyer tant qui ç' n'èst nin po fé\nmargaye.\nNouk ni pout-èsse fwèrci dè r'djonde ine associåcion.\nårt XXI.\nChaskeun' a l' dreût dè prinde part al politique di s' payîs, seûye-t-i dirèctèmint,\nseûye-t-i avou l' intrèmîse d' on r'prézintant, lîbrèmint tchûzi.\nChaskeun' ås minmès condiciones, pout prétinde a on posse divins lès-\nadministråcions.\nLès me°sses dèl nåcion ni d'vèt leû pouvwèr qu'al vol'té dè peûpe, téle qu'èle si done\na k'nohe ås-élècsions, qu'i fåt èmantchî d'vins l'dreût dè djeû, å moumint volou, avou\nl'sufraje ûnivèrsél èt lès minmes dreûts po turtos. Et s' fåt-i co qu' chaskeun' si pôye\nrètrôk'ler po vôter sècrètemint, a mons qu' on-imådjine ine ôte manîre dè rèspècter\nparèlièmint l' lîbèrté dè vôtant.\nårt XXII.\nDè moumint qu'ine saquî èst rik'nohowe come mambe dèl sôcièté, èle pout prétinde\nal sécurité sociåle. Elle a l' dreût d' rèclamer tot çou qu'elle a mèzåhe po viker\nconv'nåblèmint, po t'ni s' rang, po s' cultiver, di manîre a wårder tote si dignité d'ome\nèt a fé lîbrèmint frudjî sès prôpès capåcités. Et po çoula, èle deût poleûr conter so\nl'èhowe dè payîs tot-ètîr come so l'assistince dès-ôtes payîs, chaskeun' sorlon si-\norganizåcion èt sès mwèyins.\nårt XXIII.\nChaskeun' a l' dreût d'ovrer èt d' fé l' mestî qu' lî ple°t. Et s'èl deût-on adègnî so l'\novrèdje tot lî mètant dès condicions qu' sèyèsse djusses ét dûhåves. El fåt ossi\nassûrer conte li chômèdje.\nPo l' minme payèle, tos l's-ovrîs ont dreût al minme påye, sins nole prèfèrince.\nTot quî qu' oûveûre deût lèver l' sale°re qui lî r'vint èt qu' deût lî pèrmète, lu èt s'\nfamile, dè miner l' vicåaèye d'ine one°te djint. Et s'il atome insi, c' è-st-al sôcièté d'\nmète çou qu' pôreût måquer.\nOn a todi l' dreût dè r'djonde on sindicat ou di s'mète a saqwant' po 'nn' èmantchî\nonk.\nårt XXIV.\nTot l' monde si deût poleûr ripwèzer èt prinde dès lwèzîrs. C'è-st-insi qu'on n' pout\nfwèrci in-ovrî a trîmer foû mèzeûre èt qu'on lî deût payî dès vacances å bout d'on tins.\nårt XXV.\nTot l' monde a dreût a 'ne vicårèye qui lî pèrmète dè sognî s' santé èt s' confôrt come\nlès cis di s' famile, par ègzimpe ôpo çou qu'èst d' magnî, di s' moussî, d' s'adjîstrern di"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "35f4f24bee695c3352f7a92c386059c9",
            "Index": 4,
            "Label": "5",
            "Size": [
                595.0,
                842.0
            ],
            "Text": "s' fé médî èt d' saqwants chèrvices di sôcièté qu' on n' s' è pout passer. Lès\nchômeurs, lès malådes, lès mèsbrudjîs, lès vèfs èt lès vèves, lès veyès djints, lès cis\nqu'on pièrdou leû gangnèdje mågré zèls ont dreût al sécurité.\nLès méres di famile èt l's-ènfants ont-st-a preume li dreût d' èsse e°dîs èt assistés.\nTos l's-éfants, qu' i sèyèsse vinou a monde divins l' marièdje ou foû, ont l' minme\ndreût al sécurité sociaåle.\nårt XXVI.\nTot l' monde deût poleûr fé dès-ètudes, èt çoula gråtis', dè mons po çou qu' èst dès\nbassès scoles. I fåt-st-èmantchî on pô tot costé dès scoles tèchniques èt\nprofèssionéles. Tant qu'ås hôtès scoles, èlzès fåt drovi parèlièmint a turtos d'après lès\nmèrites.\nLi d'vwèr dès me°sses di scole, c'èst d' fé frudjî lès capåcités d' chaskeun' èt d' mî fé\nrèspècter lès dreûts d' l' ome èt lès prumîrès lîbèrtés. C' è-st-ossi d' aminer lès djints\nd'totes lès nåcions, di totes lès races, di totes lès r' lidjons a s' mî comprinde, a s' mî\nsupwèrter, a s' mî inmer. C'è-st anfin d'e°dî lès Nåcions-Unèyes a todi mî ovrer po qui\nl' monde wåde li påye.\nC'è-stèa preume ås parints d'tchûzi l' mèyeûse sicole po leûs-èfants.\nårt XXVII.\nRapôrt al cultûre, chaque mambe dèl comunôté deût poleûr profiter d' tot çou qui' i s'\npasse, an'mirer lès-oûves dès-årtisses, prinde pårt ås-invancions dès savants èt a leûs\nbinfe°ts.\nLès savants, lès scriyeûs, lès-årtisses ont l' dreût d'èsse disfindous s' on vôreût fé\ntwert a leû gangnèdje ou bin a leû dignité.\nårt XXVIII.\nD'ine classe a l'ôte dèl sôcièté, d'on payîs a l'ôte, on s' deût arindjî d' manîre a ç' qui\nlès dreûts èt lès lîbèrtés chal divant prôclamés sèyèsse bin rèspèctés.\nårt XXIX.\nChaskeun' n'a dès-obligåcions qu'avou l' comunôté qu'èl le°t tot-a fe°t lîbe dè mète\nèn-oûve sès capåcités.\nLi lwè a seûle li pouwèr dè rastrinde lès dreûts èt lès lîbèrtés d' chaskeun', dè\nmoumint qu' c'èst po fé rik'nohe èt rèspècter lès dreûts èt lès lîbèrtés dès-ôtes, po\nprézèrver l' moråalité, l' tranquilité dès dhins èt l' binåhiste d' turtos d'vins 'ne\nsôcièté d' dèmocråtes.\nDi tote manîre, i n' såreût-èsses quèstion d' profiter d'cès dreûts èt d' cès lîbertés po-\nz-aler disconte lès-îdèyes èt les grandès régues dès Nåciones-Unèyes.\nårt XXX.\nOn-åreût twért di s' voleûr rabate so tot l' minme quel årtike dèl prézinte\nDèclaracion, qui ç' seûye ine nåcion ou bin 'ne seûle djint, po djustumint sayî dè\ndistrûre lès dreûts èt lès lîbertés qu' s'î trovèt prôclamés."
        }
    }
}

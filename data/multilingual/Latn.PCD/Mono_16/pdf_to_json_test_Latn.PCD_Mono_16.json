{
    "MetaData": {
        "Author": null,
        "Creation_Date": 1581469965,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "050538b4158cf4e88eb27b4f3dc06dc3",
            "Index": 0,
            "Label": "1",
            "Size": [
                595.0,
                842.0
            ],
            "Text": "Dèclaråcion dès dreûts d' l'ome po tos lès payîs dè monde\n[Preamble]\nConsidèrant qui l' rèspèt dèl dignité, qu'apartint sorlon l' nateûre a\ntos lès-omes so l' tére, èt d' leûs dreûts égåls, qu'on n' såreût 'lzî\nmèskeûre, c'èst l' fondemint dèl lîberté, dèl djustice èt dèl påye è\nmonde ètîr ;\nconsidèrant qu' fåte dè k'nohe èt d' rèspècter lès dreûts d' l'ome, ènn'\na dès cis qu' s'ont avili å pont d' brutålizer l' s-ôtes d'ine manîre\nscandaleûse po l' consyince di l'ûmånité qui l's-omes adon èspèrèt dè\nviker d'tot leû coûr èn-on monde wice qu'i sèrît turtos lîbes dè parler\nèt d' creûre, dilîbèrés qu'i sont dèl tèreûr èt dèl mizére, insi qu'il a\nstu prôclamé ;\nconsidèrant qu' s'on louke dè fwèrci l'ome a s'chèrvi dèl rèvole come\ndièrin mwèyin disconte di l'abus dèl pouhance èt d' l'assèrvih'mint, i\nfåt-st-apreume qu'on rèdjime di dreût garantih lès dreûts d' l'ome ;\nconsidèrant qu' lès peûpes dès Nåcions-Unèyes ont, è leû Lwè d'\nfondåcion, prôclamé 'ne fèye di pus' leû fwè d'vins lès dreûts naturéls\ndi l'ome, d'vins l'dignité èt l' valeûr dès-omes èt dès feumes, qu'il\nont rézoû d' favorizer l' progrès sociål èt d' mète è plèce dès mèyeûsès\ncondicions po viker avou 'ne pus grande lîbèrté ;\nconsidèrant qu' lès-Etats mambes s'ont ègadjî po-z-assûrer vre°ymint tot\ncosté, avou l'e°de di l'Organizåcion, li rèspèt dès dreûts d' l'ome èt\nd'sès naturélès lîbèrtés ;\nconsidèrant qu'i s' fåt turtos mète d'acwérd so l' significåcion d' cès\ndreûts èt d' ces lîbèrtés-la s'on vout rèyålizer on tél ègadjemint ;\nconsidèrant qu'il è-st-important d'ècorèdjî totes lès nåcions a\ns'aconter todi mîs eune l'ôte,\nli jènèrale Assimble°ye\nprôclame cisse Dèclaråcion dès dreûts d' l'ome come riprézintant lès\ncomeunès valeûrs di l'ûmånité qui tos lès peûpes èt totes lès nåcions\nd'vront sayî d' tote leû fwèce dè mète èn-oûve afîs' qui totes lèes\ndjins èt totes lès sôciètés, tot-z-avant tofér cisse Dèclaråcion èl\ntièsse si fwèrcihesse, avou lès mwèyins d' l'ansègnemint èt d'\nl'éducåcion, dè fèé crèhe li rèspèt d' cès dreûts èt lîbèrtés èt d'ènn'\nassûrer, gråce a dès-adjincenèdjes todi pus nèts å lève° nacionål èt\ninternacionål, li rik'nohance èt l'aplicåcion è monde ètîr èt d'ine\nrèyéle manîre, ot'tant è-mé lès populåcions dès-Etats mambes qu' è-mé\nlès cisses dès tères qui sont d'zos leû k'dûhance.\nprumî årtike\nTos lès-omes vinèt å monde lîbes èt égåls po çou qu'èst d' leû dignité\nèt d' leûs dreûts. Leû re°zon èt leû consyince elzî fe°t on d'vwér di\ns'kidûre inte di zèle come dès frès"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8c622577bd72ca5012df7290f7267e3c",
            "Index": 1,
            "Label": "2",
            "Size": [
                595.0,
                842.0
            ],
            "Text": "årt II.\nChaskeun' pout prétinde a tos lès dreûts èt a totes lès lîbèrtés qui\nsont chal prôclamés, sins qu'on prinse astème, par ègzimpe, a s' race, a\ns' coleûr, a s' nateûre d'ome ou d'feume, a s' lingadje, a sès\ncrwèyinces, a sès-îdèyes so l' politique ou so tot l'minme cwè, al\ncontre°ye ou al famile di wice qu' i provint, a s' fôrtune, a s'\nlignèdje, brèf a cwè qui ç' seûye.\nE d' pus', nouk ni deût påti d' çou qu'on pout pinser dè gouvèrnémint di\ns' patrèye, di si-administråcion, di s' condicion rapôrt as-ôtes payis,\nqu'èle seûye souvèrinne ou soumîse d'ine manîre ou d' l'ôte.\nårt III.\nTot l' monde a dreût al vèye, al lîbèrté, al sûreté.\nårt IV.\nIn-ome n'a måy li dreût d'assèrvi in-ôte ome, d'ènnè fé in-èsclåve èt\n'ne martchandèye qu'on pout vinde ou atch'ter.\nårt V.\nNouk ni pout-èsse mètou al torteûre, savadjmint maltre°tî èt avili, swè-\ndîzant dèl pûni.\nårt VI.\nChaskeun' deût-èsse lîbe dè r' cwèri sès dreûts d'vant l'djustice, tot\nwice qui ç' seûye.\nårt VII.\nTos lès-omes sont égåals divant li lwè, qu'èlzès deût protéjer, sins\nnole préfèrince po onk ou po l'ôte, çou qu' sèreût contre°re al prézinte\nDéclaråcion Parèlièmint, li lwè 'lzès deût protéjer conte lès cis qu'\nvôrît ric'mander 'ne téle sôr di préfèrince.\nårt VIII.\nChaskeun' deût-èsse vrèyemint lîbe d'atre°re divant lès djudjes di s'\npayis tot lès cis qu'adjihèt conte lès me°sses dreûts rik'nohous d'vins\nl'constitucion ou d'vins li lwè.\nårt IX.\nNouk ni pout, sins nole bone re°zon, èsse arèsté, rèssèré, ou bin\ntchèssî foû di s' payis.\nårt X.\nTot l'monde a parèlièmint l' dreût d' ple°tî s' cåse divant on tribunål\nqui seûye lîbe èt sins parti-pris. Et li d'vwèr dè tribunål, ci sèrè d'\ndécîder so lès dreûts èt so lès obligåcions dès ple°tieûs ou bin d'\ndjudjî si l' acuzé èst coupåbe ou ènocint di çou qu'on l' amète."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4514a2de17eacd146df013e0f6ab8a81",
            "Index": 2,
            "Label": "3",
            "Size": [
                595.0,
                842.0
            ],
            "Text": "årt XI.\nTot quî è-st-acuzé d'on dèlit deût-èsse supôzé ènocint disqu'a tant\nqu'il åye situ publiquemint djudjî èt rik'nohou coupåbe d'après li lwè\nèt so condicion qu' il åye situ tot-a fe°t lîbe di s' disfinde.\nNouk ni pout-èsse condanné po dès fe°ts ou po dès måquemints qu' n' alît\nnin conte li dreût nacionål ou internacionål å moumint qu' ont stu\ncomètous. Et tot fî parèy ni pout-i èsse condanné pus deûremint qu'i\nl'åreût stu å minme moumint, d'après li lwè.\nårt XII.\nIl èst disfindou d' s'intrimète sins re°zon d'vins lès-afe°res d'ine\nsaquî ou di s' famile, di brokî è s' mohone, di nahî d'vins lès lètes\nqu'i r'çût ou qu'il èvôye. Il èst disfindou d' l' ac'sûre divins si-\noneûr ou d'vins s' réputåcion. A d' fåt d' çoula, chaskeun' a l' dreût\nd' rèclamer l'pretècsion dès lwès.\nårt XIII.\nChaskeun' a l' dreût d' cotî avå s' payis come i lî ple°t èt d'\ns'adjîstrer tot wice qu'il a îdèye.\nChaskeun'a ossi l' dreût d' cwiter tot l' minme qué payîs, minme li\nsonk, èt d' î rintrer qwand-i lî ple°t.\nårt XIV.\nSi an cas qu' i-åreût 'ne pèrsécussion, on a todi l' dreût d' cwèri a s'\nahouter èt di s'se°wer a l' ètrindjîr, s'il atome insi.\nOn n' si pout prévaleûr d' on tèl dreût s'on-èst porsuvou po des fe°tes\ncléremint provés qui vont conte lès lwès ou conte lès-îdèyes dès\nNåciones-Unèyes.\nårt XV.\nChaskeun' a dreût a 'ne nacionålité.\nNouk ni pout-èsse, sins nole bone re°zon, spani di s' nacionålité ni di\ns'dreût d'ènnè candjî.\nårt XVI.\nSi vite qu'il ont l'adje, l'ome èt l'feume di tot l' minme quèle\nnacionålité ou r' lidjon sont lîbes di s' marier èt d' fonder 'ne\nfamile. Onk come l'ôte, il ont lès minmes dreûts å moumint èt tot l'\ntins d' leû marièdje come po l' divôrce.\nOn n' pout marier in-ome èt 'ne feume s' i n' sèrît nin d'acwèrd.\nLi nateûre a fe°t dèl famile li fondemint dèl sôcièté èt l' socièté ossi\nbin qu' l' Etat ont l' dvwér dèl protéjer.\nårt XVII."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "47ba172c75b399a0aa3b72903bf0fc10",
            "Index": 3,
            "Label": "4",
            "Size": [
                595.0,
                842.0
            ],
            "Text": "Chaskeun' èst lîbe d' aveûr dè bin, seûye-t-i d'a sonk tot seû, seûye-t-\ni è comunôté.\nNouk ni pout-èsse, sins nole bone re°zon, dispouyî di s'bin.\nårt XVIII.\nChaskeun' èst me°sse di sès-îdèyes, di s' consyinca, di s' rilidjon.\nCoula vout dîre qu'il èst lîbe dè régler s' vèye so sès prôpés-îdèyes èt\nso s' rilidjon, tot seû ou bin avou dès-ôtes, è s' mohone come å d' foû,\navou l'ansègnemint, lès pratiques, lès-ûzances èt lès cèrèmon'rèyes qui\nl'agrèyèt.\nårt XIX.\nChaskeun' èst lîbe dèwårder sèsîdèyes èt d'èlzès prôclamer. Ossi n' a-t-\non nou dreût d'èl toûrmèter cåse di sès-îdèyes èt 'l èst lîbe d'aler\ncwèri, dè r'çûre èt d' publiyî dès-informåcions di quéle manîre qui s'\nseûye.\nårt XX.\nTot l' monde a l' dreût di s' rapoûler èt d' s'assôciyer tant qui ç'\nn'èst nin po fé margaye.\nNouk ni pout-èsse fwèrci dè r'djonde ine associåcion.\nårt XXI.\nChaskeun' a l' dreût dè prinde part al politique di s' payîs, seûye-t-i\ndirèctèmint, seûye-t-i avou l' intrèmîse d' on r'prézintant, lîbrèmint\ntchûzi.\nChaskeun' ås minmès condiciones, pout prétinde a on posse divins lès-\nadministråcions.\nLès me°sses dèl nåcion ni d'vèt leû pouvwèr qu'al vol'té dè peûpe, téle\nqu'èle si done a k'nohe ås-élècsions, qu'i fåt èmantchî d'vins l'dreût\ndè djeû, å moumint volou, avou l'sufraje ûnivèrsél èt lès minmes dreûts\npo turtos. Et s' fåt-i co qu' chaskeun' si pôye rètrôk'ler po vôter\nsècrètemint, a mons qu' on-imådjine ine ôte manîre dè rèspècter\nparèlièmint l' lîbèrté dè vôtant.\nårt XXII.\nDè moumint qu'ine saquî èst rik'nohowe come mambe dèl sôcièté, èle pout\nprétinde al sécurité sociåle. Elle a l' dreût d' rèclamer tot çou\nqu'elle a mèzåhe po viker conv'nåblèmint, po t'ni s' rang, po s'\ncultiver, di manîre a wårder tote si dignité d'ome èt a fé lîbrèmint\nfrudjî sès prôpès capåcités. Et po çoula, èle deût poleûr conter so\nl'èhowe dè payîs tot-ètîr come so l'assistince dès-ôtes payîs, chaskeun'\nsorlon si-organizåcion èt sès mwèyins.\nårt XXIII.\nChaskeun' a l' dreût d'ovrer èt d' fé l' mestî qu' lî ple°t. Et s'èl"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3ab06329d377d37968c803806e22fe00",
            "Index": 4,
            "Label": "5",
            "Size": [
                595.0,
                842.0
            ],
            "Text": "deût-on adègnî so l' ovrèdje tot lî mètant dès condicions qu' sèyèsse\ndjusses ét dûhåves. El fåt ossi assûrer conte li chômèdje.\nPo l' minme payèle, tos l's-ovrîs ont dreût al minme påye, sins nole\nprèfèrince.\nTot quî qu' oûveûre deût lèver l' sale°re qui lî r'vint èt qu' deût lî\npèrmète, lu èt s' famile, dè miner l' vicåaèye d'ine one°te djint. Et\ns'il atome insi, c' è-st-al sôcièté d' mète çou qu' pôreût måquer.\nOn a todi l' dreût dè r'djonde on sindicat ou di s'mète a saqwant' po\n'nn' èmantchî onk.\nårt XXIV.\nTot l' monde si deût poleûr ripwèzer èt prinde dès lwèzîrs. C'è-st-insi\nqu'on n' pout fwèrci in-ovrî a trîmer foû mèzeûre èt qu'on lî deût payî\ndès vacances å bout d'on tins.\nårt XXV.\nTot l' monde a dreût a 'ne vicårèye qui lî pèrmète dè sognî s' santé èt\ns' confôrt come lès cis di s' famile, par ègzimpe ôpo çou qu'èst d'\nmagnî, di s' moussî, d' s'adjîstrern di s' fé médî èt d' saqwants\nchèrvices di sôcièté qu' on n' s' è pout passer. Lès chômeurs, lès\nmalådes, lès mèsbrudjîs, lès vèfs èt lès vèves, lès veyès djints, lès\ncis qu'on pièrdou leû gangnèdje mågré zèls ont dreût al sécurité.\nLès méres di famile èt l's-ènfants ont-st-a preume li dreût d' èsse\ne°dîs èt assistés. Tos l's-éfants, qu' i sèyèsse vinou a monde divins l'\nmarièdje ou foû, ont l' minme dreût al sécurité sociaåle.\nårt XXVI.\nTot l' monde deût poleûr fé dès-ètudes, èt çoula gråtis', dè mons po çou\nqu' èst dès bassès scoles. I fåt-st-èmantchî on pô tot costé dès scoles\ntèchniques èt profèssionéles. Tant qu'ås hôtès scoles, èlzès fåt drovi\nparèlièmint a turtos d'après lès mèrites.\nLi d'vwèr dès me°sses di scole, c'èst d' fé frudjî lès capåcités d'\nchaskeun' èt d' mî fé rèspècter lès dreûts d' l' ome èt lès prumîrès\nlîbèrtés. C' è-st-ossi d' aminer lès djints d'totes lès nåcions, di\ntotes lès races, di totes lès r' lidjons a s' mî comprinde, a s' mî\nsupwèrter, a s' mî inmer. C'è-st anfin d'e°dî lès Nåcions-Unèyes a todi\nmî ovrer po qui l' monde wåde li påye.\nC'è-stèa preume ås parints d'tchûzi l' mèyeûse sicole po leûs-èfants.\nårt XXVII.\nRapôrt al cultûre, chaque mambe dèl comunôté deût poleûr profiter d' tot\nçou qui' i s' passe, an'mirer lès-oûves dès-årtisses, prinde pårt ås-\ninvancions dès savants èt a leûs binfe°ts.\nLès savants, lès scriyeûs, lès-årtisses ont l' dreût d'èsse disfindous\ns' on vôreût fé twert a leû gangnèdje ou bin a leû dignité."
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9bea9e1df59e03636c672f479fe29bc1",
            "Index": 5,
            "Label": "6",
            "Size": [
                595.0,
                842.0
            ],
            "Text": "årt XXVIII.\nD'ine classe a l'ôte dèl sôcièté, d'on payîs a l'ôte, on s' deût arindjî\nd' manîre a ç' qui lès dreûts èt lès lîbèrtés chal divant prôclamés\nsèyèsse bin rèspèctés.\nårt XXIX.\nChaskeun' n'a dès-obligåcions qu'avou l' comunôté qu'èl le°t tot-a fe°t\nlîbe dè mète èn-oûve sès capåcités.\nLi lwè a seûle li pouwèr dè rastrinde lès dreûts èt lès lîbèrtés d'\nchaskeun', dè moumint qu' c'èst po fé rik'nohe èt rèspècter lès dreûts\nèt lès lîbèrtés dès-ôtes, po prézèrver l' moråalité, l' tranquilité dès\ndhins èt l' binåhiste d' turtos d'vins 'ne sôcièté d' dèmocråtes.\nDi tote manîre, i n' såreût-èsses quèstion d' profiter d'cès dreûts èt\nd' cès lîbertés po-z-aler disconte lès-îdèyes èt les grandès régues dès\nNåciones-Unèyes.\nårt XXX.\nOn-åreût twért di s' voleûr rabate so tot l' minme quel årtike dèl\nprézinte Dèclaracion, qui ç' seûye ine nåcion ou bin 'ne seûle djint, po\ndjustumint sayî dè distrûre lès dreûts èt lès lîbertés qu' s'î trovèt\nprôclamés."
        }
    }
}

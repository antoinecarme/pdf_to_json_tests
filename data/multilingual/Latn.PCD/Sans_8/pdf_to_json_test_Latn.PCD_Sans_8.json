{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469873,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "D\u00e8clar\u00e5cion d\u00e8s dre\u00fbts d' l'ome po tos l\u00e8s pay\u00ees d\u00e8 monde\n[Preamble]\nConsid\u00e8rant qui l' r\u00e8sp\u00e8t d\u00e8l dignit\u00e9, qu'apartint sorlon l' nate\u00fbre a tos l\u00e8s-omes so l' t\u00e9re, \u00e8t d' le\u00fbs dre\u00fbts \u00e9g\u00e5ls, qu'on n' s\u00e5re\u00fbt 'lz\u00ee m\u00e8ske\u00fbre, c'\u00e8st l' fondemint d\u00e8l l\u00eebert\u00e9, d\u00e8l djustice \u00e8t d\u00e8l p\u00e5ye \u00e8 monde \u00e8t\u00eer ;\nconsid\u00e8rant qu' f\u00e5te d\u00e8 k'nohe \u00e8t d' r\u00e8sp\u00e8cter l\u00e8s dre\u00fbts d' l'ome, \u00e8nn' a d\u00e8s cis qu' s'ont avili \u00e5 pont d' brut\u00e5lizer l' s-\u00f4tes d'ine man\u00eere scandale\u00fbse po l' consyince di l'\u00fbm\u00e5nit\u00e9 qui l's-omes adon \u00e8sp\u00e8r\u00e8t d\u00e8 viker\nd'tot le\u00fb co\u00fbr \u00e8n-on monde wice qu'i s\u00e8r\u00eet turtos l\u00eebes d\u00e8 parler \u00e8t d' cre\u00fbre, dil\u00eeb\u00e8r\u00e9s qu'i sont d\u00e8l t\u00e8re\u00fbr \u00e8t d\u00e8l miz\u00e9re, insi qu'il a stu pr\u00f4clam\u00e9 ;\nconsid\u00e8rant qu' s'on louke d\u00e8 fw\u00e8rci l'ome a s'ch\u00e8rvi d\u00e8l r\u00e8vole come di\u00e8rin mw\u00e8yin disconte di l'abus d\u00e8l pouhance \u00e8t d' l'ass\u00e8rvih'mint, i f\u00e5t-st-apreume qu'on r\u00e8djime di dre\u00fbt garantih l\u00e8s dre\u00fbts d' l'ome ;\nconsid\u00e8rant qu' l\u00e8s pe\u00fbpes d\u00e8s N\u00e5cions-Un\u00e8yes ont, \u00e8 le\u00fb Lw\u00e8 d' fond\u00e5cion, pr\u00f4clam\u00e9 'ne f\u00e8ye di pus' le\u00fb fw\u00e8 d'vins l\u00e8s dre\u00fbts natur\u00e9ls di l'ome, d'vins l'dignit\u00e9 \u00e8t l' vale\u00fbr d\u00e8s-omes \u00e8t d\u00e8s feumes, qu'il ont\nr\u00e9zo\u00fb d' favorizer l' progr\u00e8s soci\u00e5l \u00e8t d' m\u00e8te \u00e8 pl\u00e8ce d\u00e8s m\u00e8ye\u00fbs\u00e8s condicions po viker avou 'ne pus grande l\u00eeb\u00e8rt\u00e9 ;\nconsid\u00e8rant qu' l\u00e8s-Etats mambes s'ont \u00e8gadj\u00ee po-z-ass\u00fbrer vre\u00b0ymint tot cost\u00e9, avou l'e\u00b0de di l'Organiz\u00e5cion, li r\u00e8sp\u00e8t d\u00e8s dre\u00fbts d' l'ome \u00e8t d's\u00e8s natur\u00e9l\u00e8s l\u00eeb\u00e8rt\u00e9s ;\nconsid\u00e8rant qu'i s' f\u00e5t turtos m\u00e8te d'acw\u00e9rd so l' signific\u00e5cion d' c\u00e8s dre\u00fbts \u00e8t d' ces l\u00eeb\u00e8rt\u00e9s-la s'on vout r\u00e8y\u00e5lizer on t\u00e9l \u00e8gadjemint ;\nconsid\u00e8rant qu'il \u00e8-st-important d'\u00e8cor\u00e8dj\u00ee totes l\u00e8s n\u00e5cions a s'aconter todi m\u00ees eune l'\u00f4te,\nli j\u00e8n\u00e8rale Assimble\u00b0ye\npr\u00f4clame cisse D\u00e8clar\u00e5cion d\u00e8s dre\u00fbts d' l'ome come ripr\u00e9zintant l\u00e8s comeun\u00e8s vale\u00fbrs di l'\u00fbm\u00e5nit\u00e9 qui tos l\u00e8s pe\u00fbpes \u00e8t totes l\u00e8s n\u00e5cions d'vront say\u00ee d' tote le\u00fb fw\u00e8ce d\u00e8 m\u00e8te \u00e8n-o\u00fbve af\u00ees' qui totes l\u00e8es djins\n\u00e8t totes l\u00e8s s\u00f4ci\u00e8t\u00e9s, tot-z-avant tof\u00e9r cisse D\u00e8clar\u00e5cion \u00e8l ti\u00e8sse si fw\u00e8rcihesse, avou l\u00e8s mw\u00e8yins d' l'ans\u00e8gnemint \u00e8t d' l'\u00e9duc\u00e5cion, d\u00e8 f\u00e8\u00e9 cr\u00e8he li r\u00e8sp\u00e8t d' c\u00e8s dre\u00fbts \u00e8t l\u00eeb\u00e8rt\u00e9s \u00e8t d'\u00e8nn' ass\u00fbrer, gr\u00e5ce a d\u00e8s-\nadjincen\u00e8djes todi pus n\u00e8ts \u00e5 l\u00e8ve\u00b0 nacion\u00e5l \u00e8t internacion\u00e5l, li rik'nohance \u00e8t l'aplic\u00e5cion \u00e8 monde \u00e8t\u00eer \u00e8t d'ine r\u00e8y\u00e9le man\u00eere, ot'tant \u00e8-m\u00e9 l\u00e8s popul\u00e5cions d\u00e8s-Etats mambes qu' \u00e8-m\u00e9 l\u00e8s cisses d\u00e8s t\u00e8res qui sont\nd'zos le\u00fb k'd\u00fbhance.\nprum\u00ee \u00e5rtike\nTos l\u00e8s-omes vin\u00e8t \u00e5 monde l\u00eebes \u00e8t \u00e9g\u00e5ls po \u00e7ou qu'\u00e8st d' le\u00fb dignit\u00e9 \u00e8t d' le\u00fbs dre\u00fbts. Le\u00fb re\u00b0zon \u00e8t le\u00fb consyince elz\u00ee fe\u00b0t on d'vw\u00e9r di s'kid\u00fbre inte di z\u00e8le come d\u00e8s fr\u00e8s\n\u00e5rt II.\nChaskeun' pout pr\u00e9tinde a tos l\u00e8s dre\u00fbts \u00e8t a totes l\u00e8s l\u00eeb\u00e8rt\u00e9s qui sont chal pr\u00f4clam\u00e9s, sins qu'on prinse ast\u00e8me, par \u00e8gzimpe, a s' race, a s' cole\u00fbr, a s' nate\u00fbre d'ome ou d'feume, a s' lingadje, a s\u00e8s crw\u00e8yinces, a\ns\u00e8s-\u00eed\u00e8yes so l' politique ou so tot l'minme cw\u00e8, al contre\u00b0ye ou al famile di wice qu' i provint, a s' f\u00f4rtune, a s' lign\u00e8dje, br\u00e8f a cw\u00e8 qui \u00e7' se\u00fbye.\nE d' pus', nouk ni de\u00fbt p\u00e5ti d' \u00e7ou qu'on pout pinser d\u00e8 gouv\u00e8rn\u00e9mint di s' patr\u00e8ye, di si-administr\u00e5cion, di s' condicion rap\u00f4rt as-\u00f4tes payis, qu'\u00e8le se\u00fbye souv\u00e8rinne ou soum\u00eese d'ine man\u00eere ou d' l'\u00f4te.\n\u00e5rt III.\nTot l' monde a dre\u00fbt al v\u00e8ye, al l\u00eeb\u00e8rt\u00e9, al s\u00fbret\u00e9.\n\u00e5rt IV.\nIn-ome n'a m\u00e5y li dre\u00fbt d'ass\u00e8rvi in-\u00f4te ome, d'\u00e8nn\u00e8 f\u00e9 in-\u00e8scl\u00e5ve \u00e8t 'ne martchand\u00e8ye qu'on pout vinde ou atch'ter.\n\u00e5rt V.\nNouk ni pout-\u00e8sse m\u00e8tou al torte\u00fbre, savadjmint maltre\u00b0t\u00ee \u00e8t avili, sw\u00e8-d\u00eezant d\u00e8l p\u00fbni.\n\u00e5rt VI.\nChaskeun' de\u00fbt-\u00e8sse l\u00eebe d\u00e8 r' cw\u00e8ri s\u00e8s dre\u00fbts d'vant l'djustice, tot wice qui \u00e7' se\u00fbye.\n\u00e5rt VII.\nTos l\u00e8s-omes sont \u00e9g\u00e5als divant li lw\u00e8, qu'\u00e8lz\u00e8s de\u00fbt prot\u00e9jer, sins nole pr\u00e9f\u00e8rince po onk ou po l'\u00f4te, \u00e7ou qu' s\u00e8re\u00fbt contre\u00b0re al pr\u00e9zinte D\u00e9clar\u00e5cion Par\u00e8li\u00e8mint, li lw\u00e8 'lz\u00e8s de\u00fbt prot\u00e9jer conte l\u00e8s cis qu' v\u00f4r\u00eet\nric'mander 'ne t\u00e9le s\u00f4r di pr\u00e9f\u00e8rince.\n\u00e5rt VIII.\nChaskeun' de\u00fbt-\u00e8sse vr\u00e8yemint l\u00eebe d'atre\u00b0re divant l\u00e8s djudjes di s' payis tot l\u00e8s cis qu'adjih\u00e8t conte l\u00e8s me\u00b0sses dre\u00fbts rik'nohous d'vins l'constitucion ou d'vins li lw\u00e8.\n\u00e5rt IX.",
            "Image": "9bc3e912c8dbfee6823709343839d413"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Nouk ni pout, sins nole bone re\u00b0zon, \u00e8sse ar\u00e8st\u00e9, r\u00e8ss\u00e8r\u00e9, ou bin tch\u00e8ss\u00ee fo\u00fb di s' payis.\n\u00e5rt X.\nTot l'monde a par\u00e8li\u00e8mint l' dre\u00fbt d' ple\u00b0t\u00ee s' c\u00e5se divant on tribun\u00e5l qui se\u00fbye l\u00eebe \u00e8t sins parti-pris. Et li d'vw\u00e8r d\u00e8 tribun\u00e5l, ci s\u00e8r\u00e8 d' d\u00e9c\u00eeder so l\u00e8s dre\u00fbts \u00e8t so l\u00e8s oblig\u00e5cions d\u00e8s ple\u00b0tie\u00fbs ou bin d' djudj\u00ee si l'\nacuz\u00e9 \u00e8st coup\u00e5be ou \u00e8nocint di \u00e7ou qu'on l' am\u00e8te.\n\u00e5rt XI.\nTot qu\u00ee \u00e8-st-acuz\u00e9 d'on d\u00e8lit de\u00fbt-\u00e8sse sup\u00f4z\u00e9 \u00e8nocint disqu'a tant qu'il \u00e5ye situ publiquemint djudj\u00ee \u00e8t rik'nohou coup\u00e5be d'apr\u00e8s li lw\u00e8 \u00e8t so condicion qu' il \u00e5ye situ tot-a fe\u00b0t l\u00eebe di s' disfinde.\nNouk ni pout-\u00e8sse condann\u00e9 po d\u00e8s fe\u00b0ts ou po d\u00e8s m\u00e5quemints qu' n' al\u00eet nin conte li dre\u00fbt nacion\u00e5l ou internacion\u00e5l \u00e5 moumint qu' ont stu com\u00e8tous. Et tot f\u00ee par\u00e8y ni pout-i \u00e8sse condann\u00e9 pus de\u00fbremint qu'i\nl'\u00e5re\u00fbt stu \u00e5 minme moumint, d'apr\u00e8s li lw\u00e8.\n\u00e5rt XII.\nIl \u00e8st disfindou d' s'intrim\u00e8te sins re\u00b0zon d'vins l\u00e8s-afe\u00b0res d'ine saqu\u00ee ou di s' famile, di brok\u00ee \u00e8 s' mohone, di nah\u00ee d'vins l\u00e8s l\u00e8tes qu'i r'\u00e7\u00fbt ou qu'il \u00e8v\u00f4ye. Il \u00e8st disfindou d' l' ac's\u00fbre divins si-one\u00fbr ou d'vins s'\nr\u00e9put\u00e5cion. A d' f\u00e5t d' \u00e7oula, chaskeun' a l' dre\u00fbt d' r\u00e8clamer l'pret\u00e8csion d\u00e8s lw\u00e8s.\n\u00e5rt XIII.\nChaskeun' a l' dre\u00fbt d' cot\u00ee av\u00e5 s' payis come i l\u00ee ple\u00b0t \u00e8t d' s'adj\u00eestrer tot wice qu'il a \u00eed\u00e8ye.\nChaskeun'a ossi l' dre\u00fbt d' cwiter tot l' minme qu\u00e9 pay\u00ees, minme li sonk, \u00e8t d' \u00ee rintrer qwand-i l\u00ee ple\u00b0t.\n\u00e5rt XIV.\nSi an cas qu' i-\u00e5re\u00fbt 'ne p\u00e8rs\u00e9cussion, on a todi l' dre\u00fbt d' cw\u00e8ri a s' ahouter \u00e8t di s'se\u00b0wer a l' \u00e8trindj\u00eer, s'il atome insi.\nOn n' si pout pr\u00e9vale\u00fbr d' on t\u00e8l dre\u00fbt s'on-\u00e8st porsuvou po des fe\u00b0tes cl\u00e9remint prov\u00e9s qui vont conte l\u00e8s lw\u00e8s ou conte l\u00e8s-\u00eed\u00e8yes d\u00e8s N\u00e5ciones-Un\u00e8yes.\n\u00e5rt XV.\nChaskeun' a dre\u00fbt a 'ne nacion\u00e5lit\u00e9.\nNouk ni pout-\u00e8sse, sins nole bone re\u00b0zon, spani di s' nacion\u00e5lit\u00e9 ni di s'dre\u00fbt d'\u00e8nn\u00e8 candj\u00ee.\n\u00e5rt XVI.\nSi vite qu'il ont l'adje, l'ome \u00e8t l'feume di tot l' minme qu\u00e8le nacion\u00e5lit\u00e9 ou r' lidjon sont l\u00eebes di s' marier \u00e8t d' fonder 'ne famile. Onk come l'\u00f4te, il ont l\u00e8s minmes dre\u00fbts \u00e5 moumint \u00e8t tot l' tins d' le\u00fb mari\u00e8dje\ncome po l' div\u00f4rce.\nOn n' pout marier in-ome \u00e8t 'ne feume s' i n' s\u00e8r\u00eet nin d'acw\u00e8rd.\nLi nate\u00fbre a fe\u00b0t d\u00e8l famile li fondemint d\u00e8l s\u00f4ci\u00e8t\u00e9 \u00e8t l' soci\u00e8t\u00e9 ossi bin qu' l' Etat ont l' dvw\u00e9r d\u00e8l prot\u00e9jer.\n\u00e5rt XVII.\nChaskeun' \u00e8st l\u00eebe d' ave\u00fbr d\u00e8 bin, se\u00fbye-t-i d'a sonk tot se\u00fb, se\u00fbye-t-i \u00e8 comun\u00f4t\u00e9.\nNouk ni pout-\u00e8sse, sins nole bone re\u00b0zon, dispouy\u00ee di s'bin.\n\u00e5rt XVIII.\nChaskeun' \u00e8st me\u00b0sse di s\u00e8s-\u00eed\u00e8yes, di s' consyinca, di s' rilidjon. Coula vout d\u00eere qu'il \u00e8st l\u00eebe d\u00e8 r\u00e9gler s' v\u00e8ye so s\u00e8s pr\u00f4p\u00e9s-\u00eed\u00e8yes \u00e8t so s' rilidjon, tot se\u00fb ou bin avou d\u00e8s-\u00f4tes, \u00e8 s' mohone come \u00e5 d' fo\u00fb, avou\nl'ans\u00e8gnemint, l\u00e8s pratiques, l\u00e8s-\u00fbzances \u00e8t l\u00e8s c\u00e8r\u00e8mon'r\u00e8yes qui l'agr\u00e8y\u00e8t.\n\u00e5rt XIX.\nChaskeun' \u00e8st l\u00eebe d\u00e8w\u00e5rder s\u00e8s\u00eed\u00e8yes \u00e8t d'\u00e8lz\u00e8s pr\u00f4clamer. Ossi n' a-t-on nou dre\u00fbt d'\u00e8l to\u00fbrm\u00e8ter c\u00e5se di s\u00e8s-\u00eed\u00e8yes \u00e8t 'l \u00e8st l\u00eebe d'aler cw\u00e8ri, d\u00e8 r'\u00e7\u00fbre \u00e8t d' publiy\u00ee d\u00e8s-inform\u00e5cions di qu\u00e9le man\u00eere qui s'\nse\u00fbye.\n\u00e5rt XX.\nTot l' monde a l' dre\u00fbt di s' rapo\u00fbler \u00e8t d' s'ass\u00f4ciyer tant qui \u00e7' n'\u00e8st nin po f\u00e9 margaye.",
            "Image": "73179a74bb67972e5f3407ae12585a4f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Nouk ni pout-\u00e8sse fw\u00e8rci d\u00e8 r'djonde ine associ\u00e5cion.\n\u00e5rt XXI.\nChaskeun' a l' dre\u00fbt d\u00e8 prinde part al politique di s' pay\u00ees, se\u00fbye-t-i dir\u00e8ct\u00e8mint, se\u00fbye-t-i avou l' intr\u00e8m\u00eese d' on r'pr\u00e9zintant, l\u00eebr\u00e8mint tch\u00fbzi.\nChaskeun' \u00e5s minm\u00e8s condiciones, pout pr\u00e9tinde a on posse divins l\u00e8s-administr\u00e5cions.\nL\u00e8s me\u00b0sses d\u00e8l n\u00e5cion ni d'v\u00e8t le\u00fb pouvw\u00e8r qu'al vol't\u00e9 d\u00e8 pe\u00fbpe, t\u00e9le qu'\u00e8le si done a k'nohe \u00e5s-\u00e9l\u00e8csions, qu'i f\u00e5t \u00e8mantch\u00ee d'vins l'dre\u00fbt d\u00e8 dje\u00fb, \u00e5 moumint volou, avou l'sufraje \u00fbniv\u00e8rs\u00e9l \u00e8t l\u00e8s minmes dre\u00fbts\npo turtos. Et s' f\u00e5t-i co qu' chaskeun' si p\u00f4ye r\u00e8tr\u00f4k'ler po v\u00f4ter s\u00e8cr\u00e8temint, a mons qu' on-im\u00e5djine ine \u00f4te man\u00eere d\u00e8 r\u00e8sp\u00e8cter par\u00e8li\u00e8mint l' l\u00eeb\u00e8rt\u00e9 d\u00e8 v\u00f4tant.\n\u00e5rt XXII.\nD\u00e8 moumint qu'ine saqu\u00ee \u00e8st rik'nohowe come mambe d\u00e8l s\u00f4ci\u00e8t\u00e9, \u00e8le pout pr\u00e9tinde al s\u00e9curit\u00e9 soci\u00e5le. Elle a l' dre\u00fbt d' r\u00e8clamer tot \u00e7ou qu'elle a m\u00e8z\u00e5he po viker conv'n\u00e5bl\u00e8mint, po t'ni s' rang, po s' cultiver,\ndi man\u00eere a w\u00e5rder tote si dignit\u00e9 d'ome \u00e8t a f\u00e9 l\u00eebr\u00e8mint frudj\u00ee s\u00e8s pr\u00f4p\u00e8s cap\u00e5cit\u00e9s. Et po \u00e7oula, \u00e8le de\u00fbt pole\u00fbr conter so l'\u00e8howe d\u00e8 pay\u00ees tot-\u00e8t\u00eer come so l'assistince d\u00e8s-\u00f4tes pay\u00ees, chaskeun' sorlon si-\norganiz\u00e5cion \u00e8t s\u00e8s mw\u00e8yins.\n\u00e5rt XXIII.\nChaskeun' a l' dre\u00fbt d'ovrer \u00e8t d' f\u00e9 l' mest\u00ee qu' l\u00ee ple\u00b0t. Et s'\u00e8l de\u00fbt-on ad\u00e8gn\u00ee so l' ovr\u00e8dje tot l\u00ee m\u00e8tant d\u00e8s condicions qu' s\u00e8y\u00e8sse djusses \u00e9t d\u00fbh\u00e5ves. El f\u00e5t ossi ass\u00fbrer conte li ch\u00f4m\u00e8dje.\nPo l' minme pay\u00e8le, tos l's-ovr\u00ees ont dre\u00fbt al minme p\u00e5ye, sins nole pr\u00e8f\u00e8rince.\nTot qu\u00ee qu' o\u00fbve\u00fbre de\u00fbt l\u00e8ver l' sale\u00b0re qui l\u00ee r'vint \u00e8t qu' de\u00fbt l\u00ee p\u00e8rm\u00e8te, lu \u00e8t s' famile, d\u00e8 miner l' vic\u00e5a\u00e8ye d'ine one\u00b0te djint. Et s'il atome insi, c' \u00e8-st-al s\u00f4ci\u00e8t\u00e9 d' m\u00e8te \u00e7ou qu' p\u00f4re\u00fbt m\u00e5quer.\nOn a todi l' dre\u00fbt d\u00e8 r'djonde on sindicat ou di s'm\u00e8te a saqwant' po 'nn' \u00e8mantch\u00ee onk.\n\u00e5rt XXIV.\nTot l' monde si de\u00fbt pole\u00fbr ripw\u00e8zer \u00e8t prinde d\u00e8s lw\u00e8z\u00eers. C'\u00e8-st-insi qu'on n' pout fw\u00e8rci in-ovr\u00ee a tr\u00eemer fo\u00fb m\u00e8ze\u00fbre \u00e8t qu'on l\u00ee de\u00fbt pay\u00ee d\u00e8s vacances \u00e5 bout d'on tins.\n\u00e5rt XXV.\nTot l' monde a dre\u00fbt a 'ne vic\u00e5r\u00e8ye qui l\u00ee p\u00e8rm\u00e8te d\u00e8 sogn\u00ee s' sant\u00e9 \u00e8t s' conf\u00f4rt come l\u00e8s cis di s' famile, par \u00e8gzimpe \u00f4po \u00e7ou qu'\u00e8st d' magn\u00ee, di s' mouss\u00ee, d' s'adj\u00eestrern di s' f\u00e9 m\u00e9d\u00ee \u00e8t d' saqwants ch\u00e8rvices di\ns\u00f4ci\u00e8t\u00e9 qu' on n' s' \u00e8 pout passer. L\u00e8s ch\u00f4meurs, l\u00e8s mal\u00e5des, l\u00e8s m\u00e8sbrudj\u00ees, l\u00e8s v\u00e8fs \u00e8t l\u00e8s v\u00e8ves, l\u00e8s vey\u00e8s djints, l\u00e8s cis qu'on pi\u00e8rdou le\u00fb gangn\u00e8dje m\u00e5gr\u00e9 z\u00e8ls ont dre\u00fbt al s\u00e9curit\u00e9.\nL\u00e8s m\u00e9res di famile \u00e8t l's-\u00e8nfants ont-st-a preume li dre\u00fbt d' \u00e8sse e\u00b0d\u00ees \u00e8t assist\u00e9s. Tos l's-\u00e9fants, qu' i s\u00e8y\u00e8sse vinou a monde divins l' mari\u00e8dje ou fo\u00fb, ont l' minme dre\u00fbt al s\u00e9curit\u00e9 socia\u00e5le.\n\u00e5rt XXVI.\nTot l' monde de\u00fbt pole\u00fbr f\u00e9 d\u00e8s-\u00e8tudes, \u00e8t \u00e7oula gr\u00e5tis', d\u00e8 mons po \u00e7ou qu' \u00e8st d\u00e8s bass\u00e8s scoles. I f\u00e5t-st-\u00e8mantch\u00ee on p\u00f4 tot cost\u00e9 d\u00e8s scoles t\u00e8chniques \u00e8t prof\u00e8ssion\u00e9les. Tant qu'\u00e5s h\u00f4t\u00e8s scoles, \u00e8lz\u00e8s f\u00e5t drovi\npar\u00e8li\u00e8mint a turtos d'apr\u00e8s l\u00e8s m\u00e8rites.\nLi d'vw\u00e8r d\u00e8s me\u00b0sses di scole, c'\u00e8st d' f\u00e9 frudj\u00ee l\u00e8s cap\u00e5cit\u00e9s d' chaskeun' \u00e8t d' m\u00ee f\u00e9 r\u00e8sp\u00e8cter l\u00e8s dre\u00fbts d' l' ome \u00e8t l\u00e8s prum\u00eer\u00e8s l\u00eeb\u00e8rt\u00e9s. C' \u00e8-st-ossi d' aminer l\u00e8s djints d'totes l\u00e8s n\u00e5cions, di totes l\u00e8s races, di\ntotes l\u00e8s r' lidjons a s' m\u00ee comprinde, a s' m\u00ee supw\u00e8rter, a s' m\u00ee inmer. C'\u00e8-st anfin d'e\u00b0d\u00ee l\u00e8s N\u00e5cions-Un\u00e8yes a todi m\u00ee ovrer po qui l' monde w\u00e5de li p\u00e5ye.\nC'\u00e8-st\u00e8a preume \u00e5s parints d'tch\u00fbzi l' m\u00e8ye\u00fbse sicole po le\u00fbs-\u00e8fants.\n\u00e5rt XXVII.\nRap\u00f4rt al cult\u00fbre, chaque mambe d\u00e8l comun\u00f4t\u00e9 de\u00fbt pole\u00fbr profiter d' tot \u00e7ou qui' i s' passe, an'mirer l\u00e8s-o\u00fbves d\u00e8s-\u00e5rtisses, prinde p\u00e5rt \u00e5s-invancions d\u00e8s savants \u00e8t a le\u00fbs binfe\u00b0ts.\nL\u00e8s savants, l\u00e8s scriye\u00fbs, l\u00e8s-\u00e5rtisses ont l' dre\u00fbt d'\u00e8sse disfindous s' on v\u00f4re\u00fbt f\u00e9 twert a le\u00fb gangn\u00e8dje ou bin a le\u00fb dignit\u00e9.\n\u00e5rt XXVIII.\nD'ine classe a l'\u00f4te d\u00e8l s\u00f4ci\u00e8t\u00e9, d'on pay\u00ees a l'\u00f4te, on s' de\u00fbt arindj\u00ee d' man\u00eere a \u00e7' qui l\u00e8s dre\u00fbts \u00e8t l\u00e8s l\u00eeb\u00e8rt\u00e9s chal divant pr\u00f4clam\u00e9s s\u00e8y\u00e8sse bin r\u00e8sp\u00e8ct\u00e9s.\n\u00e5rt XXIX.\nChaskeun' n'a d\u00e8s-oblig\u00e5cions qu'avou l' comun\u00f4t\u00e9 qu'\u00e8l le\u00b0t tot-a fe\u00b0t l\u00eebe d\u00e8 m\u00e8te \u00e8n-o\u00fbve s\u00e8s cap\u00e5cit\u00e9s.\nLi lw\u00e8 a se\u00fble li pouw\u00e8r d\u00e8 rastrinde l\u00e8s dre\u00fbts \u00e8t l\u00e8s l\u00eeb\u00e8rt\u00e9s d' chaskeun', d\u00e8 moumint qu' c'\u00e8st po f\u00e9 rik'nohe \u00e8t r\u00e8sp\u00e8cter l\u00e8s dre\u00fbts \u00e8t l\u00e8s l\u00eeb\u00e8rt\u00e9s d\u00e8s-\u00f4tes, po pr\u00e9z\u00e8rver l' mor\u00e5alit\u00e9, l' tranquilit\u00e9 d\u00e8s dhins \u00e8t l'\nbin\u00e5histe d' turtos d'vins 'ne s\u00f4ci\u00e8t\u00e9 d' d\u00e8mocr\u00e5tes.",
            "Image": "61e528b77f07fb392e00aa0cefcd3e04"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 6.336)}"
            ],
            "Text": "Di tote man\u00eere, i n' s\u00e5re\u00fbt-\u00e8sses qu\u00e8stion d' profiter d'c\u00e8s dre\u00fbts \u00e8t d' c\u00e8s l\u00eebert\u00e9s po-z-aler disconte l\u00e8s-\u00eed\u00e8yes \u00e8t les grand\u00e8s r\u00e9gues d\u00e8s N\u00e5ciones-Un\u00e8yes.\n\u00e5rt XXX.\nOn-\u00e5re\u00fbt tw\u00e9rt di s' vole\u00fbr rabate so tot l' minme quel \u00e5rtike d\u00e8l pr\u00e9zinte D\u00e8claracion, qui \u00e7' se\u00fbye ine n\u00e5cion ou bin 'ne se\u00fble djint, po djustumint say\u00ee d\u00e8 distr\u00fbre l\u00e8s dre\u00fbts \u00e8t l\u00e8s l\u00eebert\u00e9s qu' s'\u00ee trov\u00e8t pr\u00f4clam\u00e9s.",
            "Image": "1b75445a265b3f57a0c1b470fd999b13"
        }
    }
}

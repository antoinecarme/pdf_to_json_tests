{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468476,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Az Emberi Jogok Egyetemes Nyilatkozata\nBevezető\nTekintettel arra, hogy az emberiség családja minden egyes tagja méltóságának, valamint egyenlő és\nelidegeníthetetlen jogainak elismerése alkotja a szabadság, az igazság és a béke alapját a világon,\nTekintettel arra, hogy az emberi jogok el nem ismerése és semmibevevése az emberiség lelkiismeretét fellázító\nbarbár cselekményekhez vezetett, és hogy az ember legfőbb vágya egy olyan világ eljövetele, amelyben az\nelnyomástól, valamint a nyomortól megszabadult emberi lények szava és meggyőződése szabad lesz,\nTekintettel annak fontosságára, hogy az emberi jogokat a jog uralma védelmezze, nehogy az ember végső\nszükségében a zsarnokság és az elnyomás elleni lázadásra kényszerüljön,\nTekintettel arra, hogy igen lényeges a nemzetek közötti baráti kapcsolatok kifejeződésének előmozdítása,\nTekintettel arra, hogy az Alapokmányban az Egyesült Nemzetek népei újból hitet tettek az alapvető emberi\njogok, az emberi személyiség méltósága és értéke, a férfiak és nők egyenjogúsága mellett, valamint\nkinyilvánították azt az elhatározásukat, hogy elősegítik a szociális haladást és nagyobb szabadság mellett jobb\néletfeltételeket valósítanak meg,\nTekintettel arra, hogy a tagállamok kötelezték magukat arra, hogy az Egyesült Nemzetek Szervezetével\negyüttműködve biztosítják az emberi jogok és alapvető szabadságok általános és tényleges tiszteletbentartását,\nTekintettel arra, hogy a jogok és szabadságok mibenléte tekintetében közös felfogás kialakításának a\nlegnagyobb jelentősége van az említett kötelezettség maradéktalan teljesítésének szempontjából\na közgyűlés kinyilvánítja az emberi jogok egyetemleges nyilatkozatát\nmint azt a közös eszményt, amelynek elérésére minden népnek és minden nemzetnek törekednie kell abból a\ncélból, hogy minden személy és a társadalom minden szerve, állandóan szem előtt tartva a jelen Nyilatkozatot,\noktatás és nevelés útján előmozdítsa e jogok és szabadságok tiszteletbentartásának kifejlesztését, valamint\nazoknak fokozatosan megvalósuló hazai és nemzetközi jogszabályok útján történő általános és tényleges\nalkalmazását és elismerését mind a tagállamok népei között, mind pedig a joghatóságuk alatt álló területek\nnépei között.\n1. cikk\nMinden. emberi lény szabadon születik és egyenlő méltósága és joga van. Az emberek, ésszel és lelkiismerettel\nbírván, egymással szemben testvéri szellemben kell hogy viseltessenek.\n2. cikk\nMindenki, bármely megkülönböztetésre, nevezetesen fajra, színre, nemre, nyelvre, vallásra, politikai vagy\nbármely más véleményre, nemzeti vagy társadalmi eredetre, vagyonra, születésre, vagy bármely más\nkörülményre való tekintet nélkül hivatkozhat a jelen Nyilatkozatban kinyilvánított összes jogokra és\nszabadságokra.\nEzenfelül nem lehet semmiféle megkülönböztetést tenni annak az országnak, vagy területnek politikai, jogi vagy\nnemzetközi helyzete alapján sem, amelynek a személy állampolgára, aszerint, hogy az illető ország vagy terület\nfüggetlen, gyámság alatt áll, nem autonóm vagy szuverenitása bármely vonatkozásban korlátozott.\n3. cikk\nMinden személynek joga van az élethez, a szabadsághoz és a személyi biztonsághoz.\n4. cikk\nSenkit sem lehet rabszolgaságban, vagy szolgaságban tartani, a rabszolgaság és a rabszolgakereskedés minden\nalakja tilos.\n5. cikk\nSenkit sem lehet kínvallatásnak, avagy kegyetlen, embertelen vagy lealacsonyító büntetésnek vagy\nbánásmódnak alávetni.\n6. cikk\nMindenkinek joga van ahhoz, hogy jogalanyiságát bárhol elismerjék.\n7. cikk\nA törvény előtt mindenki egyenlő és minden megkülönböztetés nélkül joga van a tőrvény egyenlő védelméhez.\nMindenkinek joga van egyenlő védelemhez a jelen Nyilatkozatot sértő minden megkülönböztetéssel és minden",
            "Image": "7de92c9890aa470e72a307d355073e91"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ilyen megkülönböztetésre irányuló felbujtással szemben.\n8. cikk\nMinden személynek joga van az alkotmányban vagy a törvényben részére biztosított alapvető jogokat sértő\neljárások ellen a hazai bíróságokhoz tényleges jogorvoslatért folyamodni.\n9. cikk\nSenkit sem lehet önkényesen letartóztatni, őrizetbe venni vagy száműzni.\n10. cikk\nMinden személynek teljesen egyenlő joga van arra, hogy ügyét független és pártatlan bíróság méltányosan és\nnyilvánosan tárgyalja, s ez határozzon egyrészt jogai és kőtelezettségei felől, másrészt minden ellene emelt\nbűnügyi vád megalapozottsága felől.\n11. cikk\nMinden büntetendő cselekménnyel vádolt személyt ártatlannak kell vélelmezni mindaddig, amíg bűnősségét\nnyilvánosan lefolytatott perben, a védelméhez szükséges valamennyi biztosíték mellett, törvényesen\nmegállapítják.\nSenkit sem szabad elítélni oly cselekményért vagy mulasztásért, amely elkövetése pillanatában a hazai jog vagy\na nemzetközi jog szerint nem volt büntetendő cselekmény. Ugyancsak nem szabad súlyosabb büntetést kiszabni,\nmint amely a büntetendő cselekmény elkövetése pillanatában volt alkalmazható.\n12. cikk\nSenkinek magánéletébe, családi ügyeibe, lakóhelye megválasztásába vagy levelezésébe nem szabad önkényesen\nbeavatkozni, sem pedig becsületében vagy jó hírnevében megsérteni. Minden személynek joga van az ilyen\nbeavatkozásokkal vagy sértésekkel szemben a törvény védelméhez.\n13. cikk\nAz államon belül minden személynek joga van szabadon mozogni és lakóhelyét szabadon megválasztani.\nMinden személynek joga van minden országot, ideértve saját hazáját is, elhagyni, valamint saját hazájába\nvisszatérni.\n14. cikk\nMinden személynek joga van az üldözés elől más országban menedéket keresni és a más ország nyújtotta\nmenedéket élvezni.\nErre a jogra nem lehet hivatkozni közönséges bűncselekmény miatti. kellőképpen megalapozott üldözés, sem\npedig az Egyesült Nemzetek céljaival és elveivel ellentétes tevékenység esetében.\n15. cikk\nMinden személynek joga van valamely állampolgársághoz.\nSenkit sem lehet sem állampolgárságától, sem állampolgársága megváltoztatásának jogától önkényesen\nmegfosztani.\n16. cikk\nMind a férfinak, mind a nőnek a házasságra érett kor elérésétől kezdve joga van fajon, nemzetiségen vagy\nvalláson alapuló korlátozás nélkül házasságot kötni és családot alapítani. A házasság tekintetében a férfinak és a\nnőnek mind a házasság tartama alatt, mind a házasság felbontása tekintetében egyenlő jogai vannak.\nHázasságot csak a jövendő házastársak szabad és teljes beleegyezésével lehet kötni.\nA család a társadalom természetes és alapvető alkotó eleme és joga van a társadalom, valamint az állam\nvédelmére.\n17. cikk\nMinden személynek, mind egyénileg, mind másokkal együttesen joga van a tulajdonhoz.\nSenkit sem lehet tulajdonától önkényesen megfosztani.\n18. cikk\nMinden személynek joga van a gondolat, a lelkiismeret és a vallás szabadságához, ez a jog magában foglalja a\nvallás és a meggyőződés megváltoztatásának szabadságát, valamint a vallásnak vagy a meggyőződésnek mind",
            "Image": "faa8550755a39c7e9b1aa9519dd95d23"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "egyénileg, mind együttesen, mind a nyilvánosság előtt, mind a magánéletben oktatás, gyakorlás és szertartások\nvégzése útján való kifejezésre juttatásának jogát.\n19. cikk\nMinden személynek joga van a vélemény és a kifejezés szabadságához, amely magában foglalja azt a jogot, hogy\nvéleménye miatt ne szenvedjen zaklatást és hogy határokra való tekintet nélkül kutathasson, átvihessen és\nterjeszthessen híreket és eszméket bármilyen kifejezési módon.\n20. cikk\nMinden személynek joga van békés célú gyülekezési és egyesülési szabadsághoz.\nSenkit sem lehet valamely egyesületbe való belépésre kőtelezni.\n21. cikk\nMinden személynek joga van a hazája közügyeinek igazgatásában akár közvetlenül, akár szabadon választott\nképviselői útján való részvételhez.\nMinden személynek egyenlő feltételek mellett joga van saját hazájában közszolgálati állásokra való\nalkalmazásához.\nA közhatalom tekintélyének alapja a nép akarata; ez az akarat egyenlő szavazati jog és titkos szavazás vagy a\nszavazás szabadságát ezzel egyenértékűen biztosító eljárás alapján időszakonként tartandó tisztességes\nválasztáson kell hogy kifejezésre jusson.\n22. cikk\nMinden személynek mint a társadalom tagjának joga van a szociális biztonsághoz; minden személynek\nugyancsak igénye van arra, hogy -az államok erőfeszítései és a nemzetközi együttműködés eredményeképpen és\nszámot vetve az egyes országok szervezetével és gazdasági erőforrásaival- a méltóságához és személyiségének\nszabadon való kifejlődéséhez szükséges gazdasági, szociális és kulturális jogait kielégíthesse.\n23. cikk\nMinden személynek joga van a munkához, a munka szabad megválasztásához, a méltányos és kielégítő\nmunkafeltételekhez és a munkanélküliség elleni védelemhez.\nAz egyenlő munkáért mindenkinek, bármilyen megkülönböztetés nélkül egyenlő bérhez van joga.\nMindenkinek, aki dolgozik, olyan méltányos és kielégítő fizetéshez van joga, amely számára és családja számára\naz emberi méltóságnak megfelelő létet biztosít és amelyet megfelelő esetben a szociális védelem összes egyéb\neszközei egészítenek ki.\nMinden személynek joga van a pihenéshez, a szabad időhöz, nevezetesen a munka időtartamának ésszerű\nkorlátozásához, valamint az időszakonkénti fizetett szabadsághoz.\n24. cikk\nMinden személynek joga van a pihenésre és szabadidőre, beleértve a munkaidő ésszerű korlátozását és az\nidőszakos fizetett szabadságot.\n25. cikk\nMinden személynek joga van saját maga és családja egészségének és jólétének biztosítására alkalmas\néletszínvonalhoz, nevezetesen élelemhez, ruházathoz, lakáshoz, orvosi gondozáshoz, valamint a szükséges\nszociális szolgáltatásokhoz, joga van a munkanélküliség, betegség, rokkantság, özvegység, öregség esetére\nszóló, valamint mindazon más esetekre szóló biztosításhoz, amikor létfenntartási eszközeit akaratától független\nkörülmények miatt elveszíti.\nAz anyaság és a gyermekkor különleges segítséghez és támogatáshoz adnak jogot. Minden gyermek, akár\nházasságból, akár házasságon kívül született, ugyanabban a szociális védelemben részesül.\n26. cikk\nMinden személynek joga van a neveléshez. A nevelésnek, legalábbis az elemi és alapvető oktatást illetően,\ningyenesnek kell lennie. Az elemi oktatás kötelező. A technikai és szakoktatást általánossá kell tenni; a felsőbb\ntanulmányokra való felvételnek mindenki előtt -érdeméhez képest- egyenlő feltételek mellett nyitva kell állnia.\nA nevelésnek az emberi személyiség teljes kibontakoztatására, valamint az emberi jogok és alapvető\nszabadságok tiszteletbentartásának megerősítésére kell irányulnia. A nevelésnek elő kell segítenie a nemzetek,\nvalamint az összes faji és vallási csoportok közötti megértést, türelmet és barátságot, valamint az Egyesült\nNemzetek által a béke fenntartásának érdekében kifejtett tevékenység kifejlődését.",
            "Image": "e304dca3dad3e19971b072a9e840e9a2"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "A szülőket elsőbbségi jog illeti meg a gyermekeiknek adandó nevelés megválasztásában.\n27. cikk\nMinden személynek joga van a közösség kulturális életében való szabad részvételhez, a művészetek élvezéséhez,\nvalamint a tudomány haladásában és az abból származó jótéteményekben való részvételhez.\nMindenkinek joga van minden általa alkotott tudományos, irodalmi és művészeti termékkel kapcsolatos erkölcsi\nés anyagi érdekeinek védelméhez.\n28. cikk\nMinden személynek joga van ahhoz, hogy mind a társadalmi, mind a nemzetközi viszonyok tekintetében olyan\nrendszer uralkodjék, amelyben a jelen Nyilatkozatban kinyilvánított jogok és szabadságok teljes hatállyal\nérvényesülhessenek.\n29. cikk\nA személynek kőtelességei vannak a közösséggel szemben, amelynek keretében egyedül lehetséges a\nszemélyiség szabad és teljes kifejlődése.\nJogainak gyakorlása és szabadságainak élvezete tekintetében senki sincs alávetve más korlátozásnak, mint\namelyet a tőrvény kizárólag mások jogai és szabadságai elismerésének és tiszteletbentartásának biztosítása\nérdekében, valamint a demokratikus társadalom erkölcse, közrendje és általános jóléte jogos követelményeinek\nkielégítése érdekében megállapít.\nEzeket a jogokat és szabadságokat semmi esetre sem lehet az Egyesült Nemzetek céljaival és elveivel\nellentétesen gyakorolni.\n30. cikk\nA jelen Nyilatkozat egyetlen rendelkezése sem értelmezhető úgy, hogy az valamely állam, valamely csoport,\nvagy valamely egyén részére bármilyen jogot adna arra, hogy az itt kinyilvánított jogok és szabadságok\nmegsemmisítésére irányuló tevékenységet fejtsen ki, vagy ilyen cselekményt elkövessen.",
            "Image": "1267edaa3051fe77482f18f44ff3eeb4"
        }
    }
}

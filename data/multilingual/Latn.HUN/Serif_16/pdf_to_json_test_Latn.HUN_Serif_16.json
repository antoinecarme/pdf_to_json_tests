{
    "MetaData": {
        "Author": null,
        "Creation_Date": 1581468493,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "71b7cfa534c42a534fe4cc0011803a30",
            "Index": 0,
            "Label": "1",
            "Size": [
                595.0,
                842.0
            ],
            "Text": "Az Emberi Jogok Egyetemes Nyilatkozata\nBevezető\nTekintettel arra, hogy az emberiség családja minden egyes tagja méltóságának,\nvalamint egyenlő és elidegeníthetetlen jogainak elismerése alkotja a szabadság, az\nigazság és a béke alapját a világon,\nTekintettel arra, hogy az emberi jogok el nem ismerése és semmibevevése az\nemberiség lelkiismeretét fellázító barbár cselekményekhez vezetett, és hogy az\nember legfőbb vágya egy olyan világ eljövetele, amelyben az elnyomástól, valamint a\nnyomortól megszabadult emberi lények szava és meggyőződése szabad lesz,\nTekintettel annak fontosságára, hogy az emberi jogokat a jog uralma védelmezze,\nnehogy az ember végső szükségében a zsarnokság és az elnyomás elleni lázadásra\nkényszerüljön,\nTekintettel arra, hogy igen lényeges a nemzetek közötti baráti kapcsolatok\nkifejeződésének előmozdítása,\nTekintettel arra, hogy az Alapokmányban az Egyesült Nemzetek népei újból hitet\ntettek az alapvető emberi jogok, az emberi személyiség méltósága és értéke, a férfiak\nés nők egyenjogúsága mellett, valamint kinyilvánították azt az elhatározásukat, hogy\nelősegítik a szociális haladást és nagyobb szabadság mellett jobb életfeltételeket\nvalósítanak meg,\nTekintettel arra, hogy a tagállamok kötelezték magukat arra, hogy az Egyesült\nNemzetek Szervezetével együttműködve biztosítják az emberi jogok és alapvető\nszabadságok általános és tényleges tiszteletbentartását,\nTekintettel arra, hogy a jogok és szabadságok mibenléte tekintetében közös felfogás\nkialakításának a legnagyobb jelentősége van az említett kötelezettség maradéktalan\nteljesítésének szempontjából\na közgyűlés kinyilvánítja az emberi jogok egyetemleges nyilatkozatát\nmint azt a közös eszményt, amelynek elérésére minden népnek és minden nemzetnek\ntörekednie kell abból a célból, hogy minden személy és a társadalom minden szerve,\nállandóan szem előtt tartva a jelen Nyilatkozatot, oktatás és nevelés útján\nelőmozdítsa e jogok és szabadságok tiszteletbentartásának kifejlesztését, valamint\nazoknak fokozatosan megvalósuló hazai és nemzetközi jogszabályok útján történő\náltalános és tényleges alkalmazását és elismerését mind a tagállamok népei között,\nmind pedig a joghatóságuk alatt álló területek népei között.\n1. cikk\nMinden. emberi lény szabadon születik és egyenlő méltósága és joga van. Az\nemberek, ésszel és lelkiismerettel bírván, egymással szemben testvéri szellemben\nkell hogy viseltessenek.\n2. cikk\nMindenki, bármely megkülönböztetésre, nevezetesen fajra, színre, nemre, nyelvre,\nvallásra, politikai vagy bármely más véleményre, nemzeti vagy társadalmi eredetre,\nvagyonra, születésre, vagy bármely más körülményre való tekintet nélkül hivatkozhat"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3a16192dba72cf6acb95fdccd3497120",
            "Index": 1,
            "Label": "2",
            "Size": [
                595.0,
                842.0
            ],
            "Text": "a jelen Nyilatkozatban kinyilvánított összes jogokra és szabadságokra.\nEzenfelül nem lehet semmiféle megkülönböztetést tenni annak az országnak, vagy\nterületnek politikai, jogi vagy nemzetközi helyzete alapján sem, amelynek a személy\nállampolgára, aszerint, hogy az illető ország vagy terület független, gyámság alatt áll,\nnem autonóm vagy szuverenitása bármely vonatkozásban korlátozott.\n3. cikk\nMinden személynek joga van az élethez, a szabadsághoz és a személyi biztonsághoz.\n4. cikk\nSenkit sem lehet rabszolgaságban, vagy szolgaságban tartani, a rabszolgaság és a\nrabszolgakereskedés minden alakja tilos.\n5. cikk\nSenkit sem lehet kínvallatásnak, avagy kegyetlen, embertelen vagy lealacsonyító\nbüntetésnek vagy bánásmódnak alávetni.\n6. cikk\nMindenkinek joga van ahhoz, hogy jogalanyiságát bárhol elismerjék.\n7. cikk\nA törvény előtt mindenki egyenlő és minden megkülönböztetés nélkül joga van a\ntőrvény egyenlő védelméhez. Mindenkinek joga van egyenlő védelemhez a jelen\nNyilatkozatot sértő minden megkülönböztetéssel és minden ilyen megkülönböztetésre\nirányuló felbujtással szemben.\n8. cikk\nMinden személynek joga van az alkotmányban vagy a törvényben részére biztosított\nalapvető jogokat sértő eljárások ellen a hazai bíróságokhoz tényleges jogorvoslatért\nfolyamodni.\n9. cikk\nSenkit sem lehet önkényesen letartóztatni, őrizetbe venni vagy száműzni.\n10. cikk\nMinden személynek teljesen egyenlő joga van arra, hogy ügyét független és pártatlan\nbíróság méltányosan és nyilvánosan tárgyalja, s ez határozzon egyrészt jogai és\nkőtelezettségei felől, másrészt minden ellene emelt bűnügyi vád megalapozottsága\nfelől.\n11. cikk\nMinden büntetendő cselekménnyel vádolt személyt ártatlannak kell vélelmezni\nmindaddig, amíg bűnősségét nyilvánosan lefolytatott perben, a védelméhez szükséges\nvalamennyi biztosíték mellett, törvényesen megállapítják.\nSenkit sem szabad elítélni oly cselekményért vagy mulasztásért, amely elkövetése\npillanatában a hazai jog vagy a nemzetközi jog szerint nem volt büntetendő"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "fbe0d134a8962046bc285e876efce7a8",
            "Index": 2,
            "Label": "3",
            "Size": [
                595.0,
                842.0
            ],
            "Text": "cselekmény. Ugyancsak nem szabad súlyosabb büntetést kiszabni, mint amely a\nbüntetendő cselekmény elkövetése pillanatában volt alkalmazható.\n12. cikk\nSenkinek magánéletébe, családi ügyeibe, lakóhelye megválasztásába vagy\nlevelezésébe nem szabad önkényesen beavatkozni, sem pedig becsületében vagy jó\nhírnevében megsérteni. Minden személynek joga van az ilyen beavatkozásokkal vagy\nsértésekkel szemben a törvény védelméhez.\n13. cikk\nAz államon belül minden személynek joga van szabadon mozogni és lakóhelyét\nszabadon megválasztani.\nMinden személynek joga van minden országot, ideértve saját hazáját is, elhagyni,\nvalamint saját hazájába visszatérni.\n14. cikk\nMinden személynek joga van az üldözés elől más országban menedéket keresni és a\nmás ország nyújtotta menedéket élvezni.\nErre a jogra nem lehet hivatkozni közönséges bűncselekmény miatti. kellőképpen\nmegalapozott üldözés, sem pedig az Egyesült Nemzetek céljaival és elveivel\nellentétes tevékenység esetében.\n15. cikk\nMinden személynek joga van valamely állampolgársághoz.\nSenkit sem lehet sem állampolgárságától, sem állampolgársága megváltoztatásának\njogától önkényesen megfosztani.\n16. cikk\nMind a férfinak, mind a nőnek a házasságra érett kor elérésétől kezdve joga van\nfajon, nemzetiségen vagy valláson alapuló korlátozás nélkül házasságot kötni és\ncsaládot alapítani. A házasság tekintetében a férfinak és a nőnek mind a házasság\ntartama alatt, mind a házasság felbontása tekintetében egyenlő jogai vannak.\nHázasságot csak a jövendő házastársak szabad és teljes beleegyezésével lehet kötni.\nA család a társadalom természetes és alapvető alkotó eleme és joga van a társadalom,\nvalamint az állam védelmére.\n17. cikk\nMinden személynek, mind egyénileg, mind másokkal együttesen joga van a\ntulajdonhoz.\nSenkit sem lehet tulajdonától önkényesen megfosztani.\n18. cikk\nMinden személynek joga van a gondolat, a lelkiismeret és a vallás szabadságához, ez\na jog magában foglalja a vallás és a meggyőződés megváltoztatásának szabadságát,"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7c652edbcccdd65d449a990284fe8c4d",
            "Index": 3,
            "Label": "4",
            "Size": [
                595.0,
                842.0
            ],
            "Text": "valamint a vallásnak vagy a meggyőződésnek mind egyénileg, mind együttesen, mind\na nyilvánosság előtt, mind a magánéletben oktatás, gyakorlás és szertartások végzése\nútján való kifejezésre juttatásának jogát.\n19. cikk\nMinden személynek joga van a vélemény és a kifejezés szabadságához, amely\nmagában foglalja azt a jogot, hogy véleménye miatt ne szenvedjen zaklatást és hogy\nhatárokra való tekintet nélkül kutathasson, átvihessen és terjeszthessen híreket és\neszméket bármilyen kifejezési módon.\n20. cikk\nMinden személynek joga van békés célú gyülekezési és egyesülési szabadsághoz.\nSenkit sem lehet valamely egyesületbe való belépésre kőtelezni.\n21. cikk\nMinden személynek joga van a hazája közügyeinek igazgatásában akár közvetlenül,\nakár szabadon választott képviselői útján való részvételhez.\nMinden személynek egyenlő feltételek mellett joga van saját hazájában közszolgálati\nállásokra való alkalmazásához.\nA közhatalom tekintélyének alapja a nép akarata; ez az akarat egyenlő szavazati jog\nés titkos szavazás vagy a szavazás szabadságát ezzel egyenértékűen biztosító eljárás\nalapján időszakonként tartandó tisztességes választáson kell hogy kifejezésre jusson.\n22. cikk\nMinden személynek mint a társadalom tagjának joga van a szociális biztonsághoz;\nminden személynek ugyancsak igénye van arra, hogy -az államok erőfeszítései és a\nnemzetközi együttműködés eredményeképpen és számot vetve az egyes országok\nszervezetével és gazdasági erőforrásaival- a méltóságához és személyiségének\nszabadon való kifejlődéséhez szükséges gazdasági, szociális és kulturális jogait\nkielégíthesse.\n23. cikk\nMinden személynek joga van a munkához, a munka szabad megválasztásához, a\nméltányos és kielégítő munkafeltételekhez és a munkanélküliség elleni védelemhez.\nAz egyenlő munkáért mindenkinek, bármilyen megkülönböztetés nélkül egyenlő\nbérhez van joga.\nMindenkinek, aki dolgozik, olyan méltányos és kielégítő fizetéshez van joga, amely\nszámára és családja számára az emberi méltóságnak megfelelő létet biztosít és\namelyet megfelelő esetben a szociális védelem összes egyéb eszközei egészítenek ki.\nMinden személynek joga van a pihenéshez, a szabad időhöz, nevezetesen a munka\nidőtartamának ésszerű korlátozásához, valamint az időszakonkénti fizetett\nszabadsághoz.\n24. cikk\nMinden személynek joga van a pihenésre és szabadidőre, beleértve a munkaidő"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4d3b4edcb3fae71acef95a51c2678fb4",
            "Index": 4,
            "Label": "5",
            "Size": [
                595.0,
                842.0
            ],
            "Text": "ésszerű korlátozását és az időszakos fizetett szabadságot.\n25. cikk\nMinden személynek joga van saját maga és családja egészségének és jólétének\nbiztosítására alkalmas életszínvonalhoz, nevezetesen élelemhez, ruházathoz,\nlakáshoz, orvosi gondozáshoz, valamint a szükséges szociális szolgáltatásokhoz, joga\nvan a munkanélküliség, betegség, rokkantság, özvegység, öregség esetére szóló,\nvalamint mindazon más esetekre szóló biztosításhoz, amikor létfenntartási eszközeit\nakaratától független körülmények miatt elveszíti.\nAz anyaság és a gyermekkor különleges segítséghez és támogatáshoz adnak jogot.\nMinden gyermek, akár házasságból, akár házasságon kívül született, ugyanabban a\nszociális védelemben részesül.\n26. cikk\nMinden személynek joga van a neveléshez. A nevelésnek, legalábbis az elemi és\nalapvető oktatást illetően, ingyenesnek kell lennie. Az elemi oktatás kötelező. A\ntechnikai és szakoktatást általánossá kell tenni; a felsőbb tanulmányokra való\nfelvételnek mindenki előtt -érdeméhez képest- egyenlő feltételek mellett nyitva kell\nállnia.\nA nevelésnek az emberi személyiség teljes kibontakoztatására, valamint az emberi\njogok és alapvető szabadságok tiszteletbentartásának megerősítésére kell irányulnia.\nA nevelésnek elő kell segítenie a nemzetek, valamint az összes faji és vallási\ncsoportok közötti megértést, türelmet és barátságot, valamint az Egyesült Nemzetek\náltal a béke fenntartásának érdekében kifejtett tevékenység kifejlődését.\nA szülőket elsőbbségi jog illeti meg a gyermekeiknek adandó nevelés\nmegválasztásában.\n27. cikk\nMinden személynek joga van a közösség kulturális életében való szabad részvételhez,\na művészetek élvezéséhez, valamint a tudomány haladásában és az abból származó\njótéteményekben való részvételhez.\nMindenkinek joga van minden általa alkotott tudományos, irodalmi és művészeti\ntermékkel kapcsolatos erkölcsi és anyagi érdekeinek védelméhez.\n28. cikk\nMinden személynek joga van ahhoz, hogy mind a társadalmi, mind a nemzetközi\nviszonyok tekintetében olyan rendszer uralkodjék, amelyben a jelen Nyilatkozatban\nkinyilvánított jogok és szabadságok teljes hatállyal érvényesülhessenek.\n29. cikk\nA személynek kőtelességei vannak a közösséggel szemben, amelynek keretében\negyedül lehetséges a személyiség szabad és teljes kifejlődése.\nJogainak gyakorlása és szabadságainak élvezete tekintetében senki sincs alávetve\nmás korlátozásnak, mint amelyet a tőrvény kizárólag mások jogai és szabadságai\nelismerésének és tiszteletbentartásának biztosítása érdekében, valamint a\ndemokratikus társadalom erkölcse, közrendje és általános jóléte jogos"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "289b4a386ff45faca98e94a0036fed6f",
            "Index": 5,
            "Label": "6",
            "Size": [
                595.0,
                842.0
            ],
            "Text": "követelményeinek kielégítése érdekében megállapít.\nEzeket a jogokat és szabadságokat semmi esetre sem lehet az Egyesült Nemzetek\ncéljaival és elveivel ellentétesen gyakorolni.\n30. cikk\nA jelen Nyilatkozat egyetlen rendelkezése sem értelmezhető úgy, hogy az valamely\nállam, valamely csoport, vagy valamely egyén részére bármilyen jogot adna arra,\nhogy az itt kinyilvánított jogok és szabadságok megsemmisítésére irányuló\ntevékenységet fejtsen ki, vagy ilyen cselekményt elkövessen."
        }
    }
}

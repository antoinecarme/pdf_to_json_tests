{
    "MetaData": {
        "Author": null,
        "Creation_Date": 1581468542,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "051b7cdb3dd861ce508901542c9e4e87",
            "Index": 0,
            "Label": "1",
            "Size": [
                595.0,
                842.0
            ],
            "Text": "Az Emberi Jogok Egyetemes Nyilatkozata\nBevezető\nTekintettel arra, hogy az emberiség családja minden egyes tagja méltóságának, valamint\negyenlő és elidegeníthetetlen jogainak elismerése alkotja a szabadság, az igazság és a\nbéke alapját a világon,\nTekintettel arra, hogy az emberi jogok el nem ismerése és semmibevevése az emberiség\nlelkiismeretét fellázító barbár cselekményekhez vezetett, és hogy az ember legfőbb\nvágya egy olyan világ eljövetele, amelyben az elnyomástól, valamint a nyomortól\nmegszabadult emberi lények szava és meggyőződése szabad lesz,\nTekintettel annak fontosságára, hogy az emberi jogokat a jog uralma védelmezze, nehogy\naz ember végső szükségében a zsarnokság és az elnyomás elleni lázadásra kényszerüljön,\nTekintettel arra, hogy igen lényeges a nemzetek közötti baráti kapcsolatok\nkifejeződésének előmozdítása,\nTekintettel arra, hogy az Alapokmányban az Egyesült Nemzetek népei újból hitet tettek\naz alapvető emberi jogok, az emberi személyiség méltósága és értéke, a férfiak és nők\negyenjogúsága mellett, valamint kinyilvánították azt az elhatározásukat, hogy\nelősegítik a szociális haladást és nagyobb szabadság mellett jobb életfeltételeket\nvalósítanak meg,\nTekintettel arra, hogy a tagállamok kötelezték magukat arra, hogy az Egyesült Nemzetek\nSzervezetével együttműködve biztosítják az emberi jogok és alapvető szabadságok\náltalános és tényleges tiszteletbentartását,\nTekintettel arra, hogy a jogok és szabadságok mibenléte tekintetében közös felfogás\nkialakításának a legnagyobb jelentősége van az említett kötelezettség maradéktalan\nteljesítésének szempontjából\na közgyűlés kinyilvánítja az emberi jogok egyetemleges nyilatkozatát\nmint azt a közös eszményt, amelynek elérésére minden népnek és minden nemzetnek\ntörekednie kell abból a célból, hogy minden személy és a társadalom minden szerve,\nállandóan szem előtt tartva a jelen Nyilatkozatot, oktatás és nevelés útján előmozdítsa\ne jogok és szabadságok tiszteletbentartásának kifejlesztését, valamint azoknak\nfokozatosan megvalósuló hazai és nemzetközi jogszabályok útján történő általános és\ntényleges alkalmazását és elismerését mind a tagállamok népei között, mind pedig a\njoghatóságuk alatt álló területek népei között.\n1. cikk\nMinden. emberi lény szabadon születik és egyenlő méltósága és joga van. Az emberek,\nésszel és lelkiismerettel bírván, egymással szemben testvéri szellemben kell hogy\nviseltessenek.\n2. cikk\nMindenki, bármely megkülönböztetésre, nevezetesen fajra, színre, nemre, nyelvre,\nvallásra, politikai vagy bármely más véleményre, nemzeti vagy társadalmi eredetre,\nvagyonra, születésre, vagy bármely más körülményre való tekintet nélkül hivatkozhat a\njelen Nyilatkozatban kinyilvánított összes jogokra és szabadságokra."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e9ec27e28b8ae54ee6f05f66984240eb",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ezenfelül nem lehet semmiféle megkülönböztetést tenni annak az országnak, vagy\nterületnek politikai, jogi vagy nemzetközi helyzete alapján sem, amelynek a személy\nállampolgára, aszerint, hogy az illető ország vagy terület független, gyámság alatt\náll, nem autonóm vagy szuverenitása bármely vonatkozásban korlátozott.\n3. cikk\nMinden személynek joga van az élethez, a szabadsághoz és a személyi biztonsághoz.\n4. cikk\nSenkit sem lehet rabszolgaságban, vagy szolgaságban tartani, a rabszolgaság és a\nrabszolgakereskedés minden alakja tilos.\n5. cikk\nSenkit sem lehet kínvallatásnak, avagy kegyetlen, embertelen vagy lealacsonyító\nbüntetésnek vagy bánásmódnak alávetni.\n6. cikk\nMindenkinek joga van ahhoz, hogy jogalanyiságát bárhol elismerjék.\n7. cikk\nA törvény előtt mindenki egyenlő és minden megkülönböztetés nélkül joga van a tőrvény\negyenlő védelméhez. Mindenkinek joga van egyenlő védelemhez a jelen Nyilatkozatot sértő\nminden megkülönböztetéssel és minden ilyen megkülönböztetésre irányuló felbujtással\nszemben.\n8. cikk\nMinden személynek joga van az alkotmányban vagy a törvényben részére biztosított\nalapvető jogokat sértő eljárások ellen a hazai bíróságokhoz tényleges jogorvoslatért\nfolyamodni.\n9. cikk\nSenkit sem lehet önkényesen letartóztatni, őrizetbe venni vagy száműzni.\n10. cikk\nMinden személynek teljesen egyenlő joga van arra, hogy ügyét független és pártatlan\nbíróság méltányosan és nyilvánosan tárgyalja, s ez határozzon egyrészt jogai és\nkőtelezettségei felől, másrészt minden ellene emelt bűnügyi vád megalapozottsága felől.\n11. cikk\nMinden büntetendő cselekménnyel vádolt személyt ártatlannak kell vélelmezni mindaddig,\namíg bűnősségét nyilvánosan lefolytatott perben, a védelméhez szükséges valamennyi\nbiztosíték mellett, törvényesen megállapítják.\nSenkit sem szabad elítélni oly cselekményért vagy mulasztásért, amely elkövetése\npillanatában a hazai jog vagy a nemzetközi jog szerint nem volt büntetendő cselekmény.\nUgyancsak nem szabad súlyosabb büntetést kiszabni, mint amely a büntetendő cselekmény\nelkövetése pillanatában volt alkalmazható."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "86dc75d728e5d2cbe1956f149a7cbe67",
            "Index": 2,
            "Label": "3",
            "Size": [
                595.0,
                842.0
            ],
            "Text": "12. cikk\nSenkinek magánéletébe, családi ügyeibe, lakóhelye megválasztásába vagy levelezésébe nem\nszabad önkényesen beavatkozni, sem pedig becsületében vagy jó hírnevében megsérteni.\nMinden személynek joga van az ilyen beavatkozásokkal vagy sértésekkel szemben a törvény\nvédelméhez.\n13. cikk\nAz államon belül minden személynek joga van szabadon mozogni és lakóhelyét szabadon\nmegválasztani.\nMinden személynek joga van minden országot, ideértve saját hazáját is, elhagyni,\nvalamint saját hazájába visszatérni.\n14. cikk\nMinden személynek joga van az üldözés elől más országban menedéket keresni és a más\nország nyújtotta menedéket élvezni.\nErre a jogra nem lehet hivatkozni közönséges bűncselekmény miatti. kellőképpen\nmegalapozott üldözés, sem pedig az Egyesült Nemzetek céljaival és elveivel ellentétes\ntevékenység esetében.\n15. cikk\nMinden személynek joga van valamely állampolgársághoz.\nSenkit sem lehet sem állampolgárságától, sem állampolgársága megváltoztatásának jogától\nönkényesen megfosztani.\n16. cikk\nMind a férfinak, mind a nőnek a házasságra érett kor elérésétől kezdve joga van fajon,\nnemzetiségen vagy valláson alapuló korlátozás nélkül házasságot kötni és családot\nalapítani. A házasság tekintetében a férfinak és a nőnek mind a házasság tartama alatt,\nmind a házasság felbontása tekintetében egyenlő jogai vannak.\nHázasságot csak a jövendő házastársak szabad és teljes beleegyezésével lehet kötni.\nA család a társadalom természetes és alapvető alkotó eleme és joga van a társadalom,\nvalamint az állam védelmére.\n17. cikk\nMinden személynek, mind egyénileg, mind másokkal együttesen joga van a tulajdonhoz.\nSenkit sem lehet tulajdonától önkényesen megfosztani.\n18. cikk\nMinden személynek joga van a gondolat, a lelkiismeret és a vallás szabadságához, ez a\njog magában foglalja a vallás és a meggyőződés megváltoztatásának szabadságát, valamint\na vallásnak vagy a meggyőződésnek mind egyénileg, mind együttesen, mind a nyilvánosság\nelőtt, mind a magánéletben oktatás, gyakorlás és szertartások végzése útján való\nkifejezésre juttatásának jogát."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "80f97fda32294840672d2eb1d9f7f407",
            "Index": 3,
            "Label": "4",
            "Size": [
                595.0,
                842.0
            ],
            "Text": "19. cikk\nMinden személynek joga van a vélemény és a kifejezés szabadságához, amely magában\nfoglalja azt a jogot, hogy véleménye miatt ne szenvedjen zaklatást és hogy határokra\nvaló tekintet nélkül kutathasson, átvihessen és terjeszthessen híreket és eszméket\nbármilyen kifejezési módon.\n20. cikk\nMinden személynek joga van békés célú gyülekezési és egyesülési szabadsághoz.\nSenkit sem lehet valamely egyesületbe való belépésre kőtelezni.\n21. cikk\nMinden személynek joga van a hazája közügyeinek igazgatásában akár közvetlenül, akár\nszabadon választott képviselői útján való részvételhez.\nMinden személynek egyenlő feltételek mellett joga van saját hazájában közszolgálati\nállásokra való alkalmazásához.\nA közhatalom tekintélyének alapja a nép akarata; ez az akarat egyenlő szavazati jog és\ntitkos szavazás vagy a szavazás szabadságát ezzel egyenértékűen biztosító eljárás\nalapján időszakonként tartandó tisztességes választáson kell hogy kifejezésre jusson.\n22. cikk\nMinden személynek mint a társadalom tagjának joga van a szociális biztonsághoz; minden\nszemélynek ugyancsak igénye van arra, hogy -az államok erőfeszítései és a nemzetközi\negyüttműködés eredményeképpen és számot vetve az egyes országok szervezetével és\ngazdasági erőforrásaival- a méltóságához és személyiségének szabadon való\nkifejlődéséhez szükséges gazdasági, szociális és kulturális jogait kielégíthesse.\n23. cikk\nMinden személynek joga van a munkához, a munka szabad megválasztásához, a méltányos és\nkielégítő munkafeltételekhez és a munkanélküliség elleni védelemhez.\nAz egyenlő munkáért mindenkinek, bármilyen megkülönböztetés nélkül egyenlő bérhez van\njoga.\nMindenkinek, aki dolgozik, olyan méltányos és kielégítő fizetéshez van joga, amely\nszámára és családja számára az emberi méltóságnak megfelelő létet biztosít és amelyet\nmegfelelő esetben a szociális védelem összes egyéb eszközei egészítenek ki.\nMinden személynek joga van a pihenéshez, a szabad időhöz, nevezetesen a munka\nidőtartamának ésszerű korlátozásához, valamint az időszakonkénti fizetett szabadsághoz.\n24. cikk\nMinden személynek joga van a pihenésre és szabadidőre, beleértve a munkaidő ésszerű\nkorlátozását és az időszakos fizetett szabadságot.\n25. cikk\nMinden személynek joga van saját maga és családja egészségének és jólétének\nbiztosítására alkalmas életszínvonalhoz, nevezetesen élelemhez, ruházathoz, lakáshoz,"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8fa5f49948dc82515bf70df45d887dae",
            "Index": 4,
            "Label": "5",
            "Size": [
                595.0,
                842.0
            ],
            "Text": "orvosi gondozáshoz, valamint a szükséges szociális szolgáltatásokhoz, joga van a\nmunkanélküliség, betegség, rokkantság, özvegység, öregség esetére szóló, valamint\nmindazon más esetekre szóló biztosításhoz, amikor létfenntartási eszközeit akaratától\nfüggetlen körülmények miatt elveszíti.\nAz anyaság és a gyermekkor különleges segítséghez és támogatáshoz adnak jogot. Minden\ngyermek, akár házasságból, akár házasságon kívül született, ugyanabban a szociális\nvédelemben részesül.\n26. cikk\nMinden személynek joga van a neveléshez. A nevelésnek, legalábbis az elemi és alapvető\noktatást illetően, ingyenesnek kell lennie. Az elemi oktatás kötelező. A technikai és\nszakoktatást általánossá kell tenni; a felsőbb tanulmányokra való felvételnek mindenki\nelőtt -érdeméhez képest- egyenlő feltételek mellett nyitva kell állnia.\nA nevelésnek az emberi személyiség teljes kibontakoztatására, valamint az emberi jogok\nés alapvető szabadságok tiszteletbentartásának megerősítésére kell irányulnia. A\nnevelésnek elő kell segítenie a nemzetek, valamint az összes faji és vallási csoportok\nközötti megértést, türelmet és barátságot, valamint az Egyesült Nemzetek által a béke\nfenntartásának érdekében kifejtett tevékenység kifejlődését.\nA szülőket elsőbbségi jog illeti meg a gyermekeiknek adandó nevelés megválasztásában.\n27. cikk\nMinden személynek joga van a közösség kulturális életében való szabad részvételhez, a\nművészetek élvezéséhez, valamint a tudomány haladásában és az abból származó\njótéteményekben való részvételhez.\nMindenkinek joga van minden általa alkotott tudományos, irodalmi és művészeti termékkel\nkapcsolatos erkölcsi és anyagi érdekeinek védelméhez.\n28. cikk\nMinden személynek joga van ahhoz, hogy mind a társadalmi, mind a nemzetközi viszonyok\ntekintetében olyan rendszer uralkodjék, amelyben a jelen Nyilatkozatban kinyilvánított\njogok és szabadságok teljes hatállyal érvényesülhessenek.\n29. cikk\nA személynek kőtelességei vannak a közösséggel szemben, amelynek keretében egyedül\nlehetséges a személyiség szabad és teljes kifejlődése.\nJogainak gyakorlása és szabadságainak élvezete tekintetében senki sincs alávetve más\nkorlátozásnak, mint amelyet a tőrvény kizárólag mások jogai és szabadságai\nelismerésének és tiszteletbentartásának biztosítása érdekében, valamint a demokratikus\ntársadalom erkölcse, közrendje és általános jóléte jogos követelményeinek kielégítése\nérdekében megállapít.\nEzeket a jogokat és szabadságokat semmi esetre sem lehet az Egyesült Nemzetek céljaival\nés elveivel ellentétesen gyakorolni.\n30. cikk\nA jelen Nyilatkozat egyetlen rendelkezése sem értelmezhető úgy, hogy az valamely állam,"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6bd037f6c26c2b1c5c3b95973783d87b",
            "Index": 5,
            "Label": "6",
            "Size": [
                595.0,
                842.0
            ],
            "Text": "valamely csoport, vagy valamely egyén részére bármilyen jogot adna arra, hogy az itt\nkinyilvánított jogok és szabadságok megsemmisítésére irányuló tevékenységet fejtsen ki,\nvagy ilyen cselekményt elkövessen."
        }
    }
}

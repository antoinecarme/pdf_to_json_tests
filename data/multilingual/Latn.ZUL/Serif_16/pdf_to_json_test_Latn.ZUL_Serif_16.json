{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471645,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "UMBHALO OGCWELE WOGUNYAZO LWAMALUNGELO OLUNTU JIKELELE\nIsandulelo\nNgokunjalo ukwamukelwa ngokuzuzwa kwesithunzi samalungelo alinganayo\nnajwayelekile awowonke amalunga omndeni wesintu kuyisisekelo senkululeko,\nsobulungiswa noxolo emhlabeni,\nNgokunjalo ukunganakwa nokwedelelwa kwamalungelo esintu kube nomphumela\nwezenzo zobuqaba eseziqede unembeza kubantu, kanye nomhlaba obhekwe isintu\nukuba senamele inkululeko yokukhuluma nokukholwa, inkululeko yokungesabi futhi\nnokufuna kugunyazwe ugqozi kubobonke abantu,\nNgokunjalo kudingekile, uma umuntu engenakuphoqwa ukulandela umgudu othize,\nnjengendlela yokugcina, avukele ababusi nabacindezeli, ukuze amalungelo esintu\navikelwe ngokubusa ngomthetho,\nNgokunjalo kudingekile ukuba kwenyuswe ukuthuthukiswa kobungane nobudlelwane\nphakathi kwezizwe,\nNgokunjalo abantu beNhlangano yeZizwe bayinqinisile inkolo yabo yengqalasizinda\nyamalungelo oluntu kuCharter, esithunzini nobuntu emalungelweni alinganayo\nabesilisa nabesifazane futhi bazimisele ukuqhubela phambili inqubekelaphambili\nyomphakathi namazinga angcono empilo enkululekweni ethe xaxa,\nNgokunjalo aMalunga eMibuso azibophezele mathupha ukuthuthukisa,\nngokubambisana neNhlangano yeZizwe, ukuthuthukiswa kwenhlonipho emhlabeni\nwonke nokuqashelwa kwamalungelo oluntu nengqalasizinda yenkululeko,\nNgokunjalo ukuqondwa kahle ngokufanayo kwalamalungelo nenkululeko kubaluleke\nkakhulu ukuze lokhu kuzibophezela kuqashelwe,\nMANJE, NGAKHOKE\nUMGWAMANDA\nUNQUMA uGunyazo lwaMalungelo oLuntu Jikelele njengezinga elifanayo\nlokuthuthukiswa kwabantu nezizwe zonke, ekugcineni okuzokwenza ukuthi umuntu\nngamunye kunoma isiphi isigaba somphakathi ngokugcina lolawulo emqondweni\nbaphokophelele ngokufundisa nangemfundo ukuphakamisa inhlonipho yalamalungelo\nnenkululeko futhi nangenqubekelaphambili, ezweni noma emhlabeni jikelele,\nbaqinisekise ukwamukelwa okuvumelekile nokuqashelwa jikelele ndawozombili\nphakathi kwabantu baMalunga eMibuso qobo lwabo kanye nabantu abangaphansi\nkwemibuso yabo.\nIsigaba 1\nBonke abantu bazalwa bekhululekile belingana ngesithunzi nangamalungelo.\nBahlanganiswe wumcabango nangunembeza futhi kufanele baphathane ngomoya\nwobunye.\nIsigaba 2\nWonke umuntu kumele awathole wonke lamalungelo nenkululeko ebhalwe\nkuloluGunyazo, ngale kokwehlukaniswa, ngokobuhlanga, ngokwebala, ngokobulili,",
            "Image": "de59a1e2e53d82cd661d8fba1115382a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ngokolimi, ngokwenkolo, ezombangazwe noma umbono, ubuzwe noma imvelaphi,\numhlaba, ukuzalwa noma isiphi‚Äêke nje esinye isimo.\nNgaphezu kwaloko, akukho kuhlukaniswa okuyokwenziwa ngenxa yezombangazwe,\nisimo sokwenganyelwa kwezwe noma imingcele yezwe umuntu ahlala kulo, noma\nngabe uzimelegeqe, ubanjelwe, ozibuse noma uphansi kolawulo olunqunyelwe.\nIsigaba 3\nWonke umuntu unelungelo lempilo, lenkululeko nelokuphepha.\nIsigaba 4\nAkekho oyoba isigqila noma agqilazwe, ukuhweba ngezigqila kuyovinjwa ngezindlela\nzonke.\nIsigaba 5\nAkekho oyohlukunyezwa noma aphathwe ngobulwane ajeziswe ngokwehliswa\nisithunzi.\nIsigaba 6\nWonke umuntu unelungelo lokwemukelwa nomaphi njengomuntu phambi komthetho.\nIsigaba 7\nSonke siyalingana phambi komthetho futhi kufanele umthetho usivikele\nngokulinganayo ngale kokubandlulula. Sonke kufanele sivikelwe ngokulinganayo\nekubandlululweni, ngokungagcinwa kwaloluGunyazo futhi nasekukhuthazweni\nkwanoma luhloboluni lobandlululo.\nIsigaba 8\nWonke umuntu unelungelo lokuthola usizo oluyilo ezinkantolo ezibekiwe ngezenzo\nezephula isisekelo samalungelo anikezwe wona umthethosisekelo noma umthetho.\nIsigaba 9\nAkekho oyoboshwa, avelelwe noma adingiswe ngokungekho emthethweni.\nIsigaba 10\nWonke umuntu kumele alalelwe obala ngokulingana okugcwele nangeqiniso,\ninkantolo engavuni futhi ezimele, ekutholweni kwamalungelo akhe nezimiselo zakhe\nnoma ngabe iliphi icala abekwe lona.\nIsigaba 11\nWonke umuntu obekwe icala elidinga isijeziso unelungelo lokuthathwa njengomsulwa\nkuze kutholakale ukuthi impela unecala ngokomthetho enkantolo evulekile lapho\nenikwe iziqiniseko ezidingekile zokuzivikela.\nAkekho oyotholwa enecala ngecala elidinga isijeziso ngenxa yanoma isiphi isenzo\nnoma iphutha elalingelona icala elidinga isijeziso ngaphansi komthetho wezwe noma\nkazwelonke, ngenkathi lenzeka. Noma anikwe isijeziso esinzinyana kunaleso\nesasifanele ngenkathi kwenzeka lelocala.",
            "Image": "6f8258ef363698262a42fe1f05984258"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Isigaba 12\nAkekho okuyogaxekwa, ngokungemthetho ezindabeni zakhe zangasese, emndenini,\nekhaya noma ezincwadini azithumelayo nazitholayo, noma ukuhlaselwa kwesithunzi\nnokuhlonipheka kwakhe. Wonke umuntu unelungelo lokuvikelwa kulokho kuhlaselwa\nnokugxambukela.\nIsigaba 13\nWonke umuntu unelungelo lokuhamba ngenkululeko nokuhlala phakathi\nkwemingcele ezungeze imibuso ehlukene.\nWonke umuntu unelungelo lokushiya izwe lakhe, futhi abuye abuyele kulo.\nIsigaba 14\nWonke umuntu unelungelo lokucela ukuhlala akhosele kwamanye amazwe ebalekela\nukuphathwa kabuhlungu.\nLelilungelo alinakusetshenziselwa ukubalekela ukushushiswa okufanele okuvela\nngamacala angahlangene nezombangazwe noma ngezenzo ezingqubuzana nezinhloso\nnemigomo yeNhlangano yeZizwe.\nIsigaba 15\nWonke umuntu unelungelo lobuzwe.\nAkekho oyokwenqatshelwa ngokungemthetho noma ancishwe ilungelo lokuguqula\nubuzwe bakhe.\nIsigaba 16\nAbesilisa nabesifazane asebeneminyaka efanele yobudala banelungelo lokuganana\nbakhe unmdeni, ngale kwezihibe zobuhlanga, ubuzwe noma inkolo. Kufanele\nbabenamalungelo alinganayo ngokomshado, ngenkathi beshadile noma\nusuhlakazekile umshado.\nUmshado kuyongenwa kuwo kuphela ngenkululeko nangemvume ephelele yalabo\nabashadayo.\nUmndeni uyimvelo nesizinda somphakathi okufanele uvikelwe umphakathi noMbuso.\nIsigaba 17\nWonke umuntu unelungelo lobunikazi bempahla eyedwa noma ehlanganyele nabanye.\nAkekho oyokwephucwa ngokungekho emthethweni impahla yakhe.\nIsigaba 18\nWonke umuntu unelungelo lokucabanga ngenkululeko, unembeza nenkolo, lelilungelo\nlihlanganisa inkululeko yokuguqula ukholo noma inkolelo noma ngabe eyedwa noma\nnabanye emphakathini, obala noma ngasese, ukucacisa inkolo noma ukukholwa\nkwakhe ngokufundisa, ngokwenza, nokukhonza nangokulandela.\nIsigaba 19",
            "Image": "6ae1d3fb15bb8d51e494657bf5850ccc"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Wonke umuntu unelungelo lokuveza umbono ngenkululeko, lelilungelo lihlanganisa\ninkululeko yokubeka imibono ngaphandle kokuthikanyezwa, futhi nokuthungatha,\nukwamukela nokukhipha ulwazi nemiqondo nganoma iyiphi indlela yokusakaza ngale\nkwezihibe.\nIsigaba 20\nWonke umuntu unelungelo lokuhlanganyela ngokukhululeka embuthanweni woxolo.\nAkekho oyophoqwa ukuba yilunga lenhlangano.\nIsigaba 21\nWonke umuntu unelungelo lokubamba iqhaza kuhulumeni wezwe lakhe, ngokwakhe\nngqo noma ngabakhulumeli abakhethwe ngokukhululekile.\nWonke umuntu unelungelo elilinganayo lokuthola usizo lomphakathi olufanayo\nezweni lakhe.\nIntando yabantu yiyo eyoba isizinda segunya likahulumeni. Lentando iyovezwa\nokhethweni lwempela ngezikhathi ezithile oluyoba ujikelele futhi lufane ndawozonke.\nLuyokwenziwa ngokhetho oluyimfihlo noma ngenqubo yokhetho olukhululekile.\nIsigaba 22\nWonke umuntu, njengelunga lomphakathi, unelungelo lukuphepha emphakathini futhi\nkufanele aziwe, ngemizamo yezwe nokubambisana kukazwelonke futhi\nnangokuhambisana nezinhlangano nemithombo yeMibuso ehlukene, kwezomnotho,\namalungelo amasiko nenhlalo angenakulahlwa ngesithunzi sakhe nokuthuthukisa\nubuyena ngenkululeko.\nIsigaba 23\nWonke umuntu unelungelo lokusebenza, nokuzikhethela ngenkululeko umsebenzi,\nnezimo zomsebenzi ezivunelekile nezilungile futhi nokuvikelwa uma elahlekelwe\numsebenzi.\nWonke umuntu, ngaphandle kokubandlululwa, unelungelo lokuhola imali efanayo\nngomsebenzi ofanayo.\nWonke umuntu osebenzayo unelungelo lomholo ofanele novumelekile ukuqinisekisa\nubukhona besithunzi sobuntu bakhe nomndeni wakhe, kulekelelwa, uma\nkundingekile, ezinye izindlela zokuvikeleka komphakathi.\nWonke umuntu unelungelo lokubumba noma lokuba ilunga lenyunyana ukuze\nkuvikeleke izidingo zakhe.\nIsigaba 24\nWonke umuntu unelungelo lokuphumula nokungcebeleka, kuhlangene nemikhawuko\nyamahora okusebenza, namakhefu akhokhelwayo ezikhathini ezithize.\nIsigaba 25\nWonke umuntu unelungelo lezinga lempilo nenhlalakahle eyenelisayo yakhe\nnomndeni wakhe, khuhlangene nokudla, okokwembatha, izindlu, ukunakekelwa\nngezokwelashwa kanye nemisebenzi yomphakathi, nelungelo lokuvikeleka uma",
            "Image": "70bbdbc659294186f987b475b1854930"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "engasebenzi, egula, ekhubazeka, eshonelwa, eguga noma‚Äêke ikuphi ukukhubazeka\nokungamehlela ngesimo angenamandla okusinqanda.\nOmama nabantwana kumele banakekelwe futhi balekelelwe ngokunqala impela.\nBonke abantwana noma bezalwe ngaphandle komshado bayothola ukuvikelwa\nokufanayo emphakathini.\nIsigaba 26\nWonke umuntu unelungelo lemfundo. Imfundo iyotholakala ngesihle, okungenani\nemabangeni aphansi ayingqalasizinda. Imfundo eyisingeniso iyoba ngeyempoqo.\nImfundo yobuchwepheshe neyenzululwazi iyokwenziwa ibe khona ngokwejwayelekile\nbese kuthi imfundo ephakeme itholakale kubobonke ngobunjalo babo.\nImfundo iyoqonda ekuthuthukiseni ubuntu ngokugcwele nasekuqiniseni inhlonipho\nyamalungelo abantu nengqalasizinda yenkululeko. Iyothuthukisa ukuzwana,\nukubekezelelana nobungane phakathi kwezizwe, kwamaqembu ezinhlanga nezenkolo,\nfuthi iyoqhubela phambili imikhankaso yeNhlangano yeZizwe ekugcineni uxolo.\nAbazali banelungelo lokuqala lokukhetha uhlobo lwemfundo eyonikezwa abantwana\nbabo.\nIsigaba 27\nWonke umuntu unelungelo elikhululekile lokuzimbandakanya empilweni yamasiko\nomphakathi, athokozele amakhono, ahlomule entuthukweni yezesayensi\nnasezinzuzweni zayo.\nWonke umuntu unelungelo lokuvikeleka kwezifiso ezisemqoka ezingumphumela\nwomkhiqizo wezobusayensi, wombhalo okukanye wekhono elithize abengumsunguli\nwako.\nIsigaba 28\nWonke umuntu emphakathini nasemhlabeni kumele athole lamalungelo nenkululeko\nechazwe kuloluGunyazo.\nIsigaba 29\nWonke umuntu uneqhaza emphakathini okuwukuphela kwendawo lapho\nukukhululeka nokuthuthuka kwakhe kungenzeka khona.\nEkusebenziseni amalungelo nenkululeko yakhe, umuntu uyokwenza lokho\nokulinganiselwe njengokulawula komthetho, ngenhloso eyodwa yokuqinisekisa\nukwamukelwa nenhlonipho yamalungelo nenkululeko yabanye abantu, futhi\nnokuhlangabezana nezidingo ezinobulungiswa nobuqotho, ukuqonda komphakathi\nkanye nezenhlalakahle jikelele emphakathini wentando yeningi.\nLamalungelo nenkululeko akunakusetshenziswa ngokuphambana nezinhloso\nnemigomo yeNhlangano yeZizwe.\nIsigaba 30\nAkukho lutho okukuloluGunyazo okuyohunyushwa ngokuthi kuthi uMbuso mumbe,\niqembu noma umuntu unelungelo lokwenza noma isiphi isenzo sokuthikameza noma\nimaphi amalungebo nenkululeko echazwe ngaphezulu.",
            "Image": "04d314afcc4c157ba7d71680c191e3c2"
        }
    }
}

{
    "MetaData": {
        "Author": null,
        "Creation_Date": 1581467034,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9b258f70b4614e8ec925204b692f3cdf",
            "Index": 0,
            "Label": "1",
            "Size": [
                595.0,
                842.0
            ],
            "Text": "Mɛ tɔnun asaria yen adunia nɔɔsiabu\nGarin tore\nNde mɛ̀ ba doke mà tɔmbu kpuron bɛɛrɛ ka ben asaria nɛrabu sɔɔra tii mɔru\nka gem wɛɛbu ka sere si na ta tasa anduniaɔ,\nNde mɛ̀ dunia sɔɔ tɔmba ǹ ki bu tɔ nun asaria ka yɛru sariru dooru doke\nsere ba n ye tusa n dera daa kam ya dabia ma ya duniagibu daakari seeya.\nYen sɔna yé tɔnu kanamɔ n kpuro kere yera ù wa u n tii mɔ kpa ù gere yè\nu bwisika, u tamaa doke kpa ù narùrabu ka yaaru biru ko,\nNde mɛ̀ yè ya kere yera tem mi ba wooda swii bu tɔnum asaria nɔni doke, n\nwa tirasi yu ku wii deema ù ka tii yina yen sɔ ba wii yoru diisiamɔ ka\nba wii takaasi mɔ̀\n,\nNde mɛ̀ yè ya kere yera bu nɔɔsina ka bu bɔrɔnu dam kɛ tem baa,\nNde mɛ̀ tire te sɔɔ tem tɔm bè ba. Waa ONUN yigbɛru sɔɔ ba tɔnun asarian\ntii, win girima ka win bɛɛrɛ, tɔn durɔ ka tɔn kurɔn nɛrabu (goo kun goo\nkere) kpam naanɛ kua. Ma ba yii bu (swaa kpee) ko nɛ tɔmbun waaru ta koo\nka sosi, kpa bu waaru gɔsia doonɔɔrugiru mi tii mɔra kon kpa,\nNde mɛ̀ tem ka tem mɛ̀ mu, yigbɛru duuwa mɛ ka ONU ba mua bu ko mɛ̀ ba koo\nko bu ka tɔnun asaria ka win tii mɔrun tii tii girima doke,\nYè ya kere yera suam tem (tia) mɛ̀ tɔnun asaria ka win tii mɔrun swaa\nsɔɔ, n wa mɛ̀ ba yii ba nɛ ba koo ko bu yè ko mam mam.\nMɛnnɔ bɔkɔ ge, ga yɔrasia ga nɛ:\nmɛ tɔnun asaria yen andunia nɔɔsia bi bu saawa, gaa ni bweseru baatere\nka tem baamɛre mu kasu mu naa, n wa tɔmbu kpuro, sɔm ko yenu ka yigbɛnu\nkpuro, bà n tɔnun asaria nɔɔsia bi bwisika bu asaria girima dokebu ka\ntii mɔru wuu swaa daasia ka keu sɔɔsibu ka sere bwisi sosibu. Kpa bu ko\nmɛ̀ ba koo ko n wa kpurɛ kpurɛ ba aweren temɔ, bu girima doke bi ka tii\nmɔɔ te sua, kpa bu ka sɔm buru ko wuu si su waa yigbɛ te sɔɔn tɔmbun tii\nka tem mɛ̀ ba mɔ min tɔmbu sɔɔ.\nDamba 1\nBa tɔmbu kpuro marawa ba tii mɔ, ba nɛ, girima ka saria sɔɔ. Ba ra\nbwisiku, ba dasabu mɔ, ma n weene ba n waasinɛ mɛrobisiru sɔɔ.\nDamba 2\nBaawere ko kpi u sariaba ka tii mɔɔ ni ba kpara min baruka digoo kun\ntuko, bwesera, wasin gɔna, durɔwa, kurɔwa, politikin beragia, n kun mɛ\nbwisikunu gana.\nYen biru, n ǹ koorɔ bu tem ka tem wunana politiki ka wooda swaa sɔɔ. Kà\nda tem min di tɔnu yarima, mu tii mɔnu mua, mu ǹ muɛ ro.\nDamba 3\nTɔnu baawere u waarun saria mɔ ka tii mɔru, ka sere mɛ ba koo wii yina."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e94b58528b181e3f4c577f8b82db2329",
            "Index": 1,
            "Label": "2",
            "Size": [
                595.0,
                842.0
            ],
            "Text": "Damba 4\nBa ǹ goo yoru muamɔ, bu sere wii dendi. Ba yoru diisiabu ka yoru muaba\nyina.\nDamba 5\nBa ǹ goo takaasi mɔ̀\n, ba ǹ ma goo nɔni swaaru sɔɔsinɔ, bu sere goo nuku\nkɔsuru, ka sanani ka ma sere yè n ǹ weenɛ bu tɔn wundeko ni kuaa siimaa\nko.\nDamba 6\nBaawere asaria mɔ yan kpuro bu wii tuburi ù n siribun tɔnu.\nDamba 7\nTɔmbu kpuro ba nɛwa woodan bera (swaa sɔɔ) n maa weenɛ tii yina bi ba ko\nka be yina, bun saa tia bu ku goo suu wuna, n da ma ba saria ye sara, bu\nka wa bu be taki di ka bu be nɔɔ kuuri be kpuro wooda ya ko be ganɛ.\nDamba 8\nTɔnu baawere u saria mɔ ù win tem siru ye fɛagiru faaba kana ma ba wi\ntoraa swɛɛ yi sɔɔ wooda ya wi nɔɔ ka.\nDamba 9\nN ǹ korɔ bu tɔnu yɔrasia, bu wii nua n kun mɛ bu wii tem yara.\nDamba 10\nTɔnu baawere u saria mɔ, naa nɛbu wɔlluyee, ù win mem gere bu nɔɔ dee\ndee samaan nɔni, kpa siri yeru te ta ǹ gɔnnu ka yaa murenamɔ, tu wunana\nù n gem mɔ, yè n win baa ka win tirasi, tora te ba ma wi waasi tà ǹ gem,\nsirikobu bu asaria ko.\nDamba 11\nTɔnu wi ba toraru waasi, ma ba ǹ gina ten see da nɔma tura, yen yɛro kun\ngina gɛɛ mɔ. Bà n koo wi siria n saria mɔ u goo kasu wi u koo ka wii\nyina.\nN ǹ weenɛ bu tɔnu taarɛ wɛ yèn sɔ u gaanu kua n kun mɛ yèn sɔ u gaanu\nduari ni nu ǹ waa toraru ka asarian swaa sɔɔ, sanamɛ u ni kua Yen biru,\nn ǹ weenɛ bu yɛro taarɛ wɛ ya n kpaaru kere nde yè ba ko raa wii wɛ saa\nye u tora.\nDamba 12\nTɔnun waarun gari, win yɛnu win nɔɔsina ka win berusebu ya ǹ goo wa.\nMɛna maa n ǹ weenɛ bu tɔnu bɛɛrɛ biasia kam sɔɔ. N weenɛ asaria yu ka\ntɔnu yina ka kookoo si sa sia mi.\nDamba 13\nTɔnu baawere u saria mɔ ù da mi u ki, kpa ù win yɛnu bani win temɔ."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8119713999cff4b37ea8b6247d3fc815",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tɔnu baawere u saria mɔ ù tem gam n di see, ka da win tin tem, u koo ma\nkpi ù wure ù wuraa mi.\nDamba 14\nBà n tɔnu takaasi mɔ̀\n, u saria mɔ ù waayeru kasu tem gam gia, kpa ù tem\nmin baruka di.\nBa ǹ kpɛ bu asaria ye gbiisia ma ba seeda kua ba wa mà u torawa. N ǹ maa\nkoorɔ bu asaria ye gbiisia ma win kookoosu kun saa dee dee n de mɛ yigbɛ\nbaka te ONU ya yii.\nDamba 15\nTɔnu baawaren sariawa u n saa tem gam tɔnu.\nBa ǹ goo yinarimɔ u n saa tem gam tɔnu, bu sere wii yinari ù tem swɛyna.\nDamba 16\nSaa tɔnu saa gaa tura, ba ǹ bweseru garu, tem gam tɔndu, gusu nɔ saaru\ngaru suu wunɛ, tɔn kurɔ ka tɔn durɔ ba saria mɔ bu suana kpa bu bibu ma.\nBen saria ya nɛ wa suanaan swaa sɔɔ.\nBe ba ki bu suana sere bu gina nɔɔsina n kun tirasi.\nSa seewa sa tɔnun bweseru deemawa tem mi, bwese tera ta gbiiya n ma\nweenɛ bu ka tè yina.\nDamba 17\nBaawere, a, wi turowaa a be dabinaa, u kon win baa mɔwa.\nBa ǹ kpɛ bu tɔnu win gaanu wɔrari ka dam.\nDamba 18\nTɔnu baawere u\ngusunɔ sa; aye\nswii, nde mɛ u\nsamaan wuswaaɔ\nayeru mɔ: ù bwisiku nde mɛ u ki, u n dasabu mɔ, kpa ù\nte ta dera u koo kpi ù gusunɔ saaru garu deri ù garu\nkoo kpi ù gusunɔ saa wi turo, n kun mɛ sannu sannu,\nn kun mɛ win beraɔ nde mɛ u ki.\nDamba 19\nTɔnu baawere u saria mɔ ù gere mɛ u wa, u kun nande, kpa ù gari ka\ndabaaru yè u nua tem pusi mɛ u kpia ka mi u ki.\nDamba 20\nTɔnu baawere saria mɔ ù mɛnnɔ ka yigbɛru kó ta kun naanaanu ganu mɔ.\n2. Ba ǹ goo tirasi mɔ̀ ù yigbɛru garu du.\nDamba 21\nTɔnu baawere u saria mɔ ù win tem tɔmbun wunanɔsu sɔɔ du ù n ki win tii\ntii, n kun mɛ ù sɔmɔbu gabu wuba bé u ki bu wi wunana."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8bbd9c4c73d8d41bfba3d9079ba7123d",
            "Index": 3,
            "Label": "4",
            "Size": [
                595.0,
                842.0
            ],
            "Text": "Tɔnu baawere koo kpi ù samaa sɔmburu (bature sɔmburu) ko, nde mɛ ba yen\nkpuna yii.\nMɛ samaa ya yii mi sɔɔra tem dam mu tasa. Swaa ye sɔɔ ba ko n da tɛtɛ\nto, taki sari, sanam ka sanam, tɔmbu kpuron nɔni biru n kun mɛ bɔkusaɔ,\nbu ku goo tirasi ko u ka goo tɛtɛ toowa.\nDamba 22\nTɔnu baawere u saria mɔ u nɔm kɛru wa, mi win baa ya waa kpuro. Ka win\ntem kookari, ka mi nɔɔsina yè ya waa ka tem tukun dam, n wa win waaru\ntan girima mɔ.\nDamba 23\nTɔnu baawere u saria mɔ ù sɔm buru ko, ù gɔsi te u ki, ka ten yè ta mɔ n\nkoo ka wi naawa kɛru wa sɔmburu tà n ra yɔra gasɔ.\nTɔmbu kpuro, ba kɔsia teeru mɔ bu mua saa ba ka sɔm bwese te eru mɔ́\nWi u sɔmburu mɔ̀ kpuro u saria mɔ ù kɔriaru mua mɛ n weenɛ, sere tu wi\nwin yɛnugibu turi mɛ ba kon ka waaru dimɔ dee dee, n koo koora buka be\nyina.\nTɔnu baawere u saria mɔ wi ka gabu bu sɔm kowobun yigbɛ te ta ra ka be\nyinɛ swii, kpa bu kpan yigbɛ mɛrosu sɔɔ du si su ko nda ka be sunɛ.\nDamba 24\nTɔnu baawere u saria mɔ ù wɛra, u dwee, ù sɔmburu ko u ku saka sarasia,\nkpa ù wɛraru ka kɔsiaru giru mau sanam ka sanam.\nDamba 25\nTɔnu baawere u saria mɔ ù waaru diisina mɛ u koo ka win bwaa dobu, win\nbwɛ, ka win yenugibugia nɔɔri, nde dianun bera, yanu waayeru, dokotoro\ntim. Win sɔmburu tà n yɔra, ù n bara ù n yɛmɔ kua, ka sere yè u mɔ yà n\nbuera n kun ka win gɔru kiru, u saria mɔ nɔm kɛrun yigbɛru tu wii dera.\nYɔɔniru ka biru ta saria mɔ bu te nɔɔri gem gem. Kurɔ wi na ka kurɔ\nkpaaru mɔ win bibu, ka wi na ǹ ka kurɔ kpaaru mɔ n bibu, be kpurɔ somi\ntee tera ba ko be ko.\nDamba 26\nTɔnu baawere weenɛ ù keu ko. Keu ya weenɛ bu ye ko n kun ka gobi, n ǹ\nman kere keu dii piibinugia. Kei dii piibinunkeu ya saa tirasi. Keu\nnɔman sɔm mɛɛribu gia ka gbankɔkɔ sɔm mɛɛeribugia n weenɛ bu n saa tɔmbu\nkpurongia, saa ba ka yen saka tura.\nYè tɔnu kasu keu sɔɔ yera bwɛɛ dora, n wa tɔnum asaria ka win tiin mɔrun\nnɔni dokebu bu dam sosi. Keu ya weenɛ yu somi mɛ nɔɔsina, suuru, ka kiru\nta kon ka waa tem kpuro, bwese wuunu kpuro n kun mɛ gusunɔ saarugibun\nmi. Kpa yu kpam yigbɛ baka te ba soka ONU somi ten wɔri sɔɔ mɛ̀ ta koo ka\nsina sɛɛru swii andunia sɔɔ.\nBiin tundo ka biin mɛro ba ayeru mɔ bu ben bibu keu doke swaa yè ba ki"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "73599a4b30f5e3118f2ed1b63f9805f3",
            "Index": 4,
            "Label": "5",
            "Size": [
                595.0,
                842.0
            ],
            "Text": "sɔɔ.\nDamba 27\nTɔnu baawere koo kpi, dwee bi tɔmba mɔ̀ ù bi du ma u ki, kpa ù bin baruba\ndi. Tɔnu baawere koo kpi ù kasoo sɔɔ du kpa ù yen arufaani di.\nN weenɛ su ka tabu yari, n wa wi u kasoo mɔ̀ (gaanun gɔsiabun bera, tire\nyoran beran) ù yen arufaani di.\nDamba 28\nTɔnu baawere u saria mɔ ù ko mɛ u koo ko, tɔmbu sɔɔ ka tem tukumɔ,\nbaayere ya n ka nɔɔ nɛ saria ka tii mɔɔ tèn gari ba kpara mi sɔɔ kpa\ntɔmbu ka yè sɔmburu ko.\nDamba 29\nTɔnu, tirasi, sɔmbura, wi yiiye ù samaa kua domi mi sɔɔra u ko win\nbaayere siisia mɛ u ki.\nTɔnu à n asaria ka tii mɔru mɔ a n maa winsingia geriti, a n tii yɛ n wa\ngoo ù ku ka googia mɛnna kpa wuu gu ka sina sɛɛ. Ba nɛ mi be tɔnun ayera\nyɔra, mi n dia googiru ta torua.\nSaria be ka tii mɔɔ te, ye kpuro, ba ǹ ka yo sɔmburu mɔ̀ bunanam. Nde mɛ\nyigbɛ bakate ONU ya yii mɛsuma ba koo sua.\nDamba 30\nYè ka yè ba yii tɔnun asarian bera mi baasi, kpunaa gaa ka kookoosu gasu\nmaa sari, si ba koo tusia nɛnɛm, tem gam, bu ka saria ka tii mɔɔ te ba\nkpara mi kpeera - sia pai."
        }
    }
}

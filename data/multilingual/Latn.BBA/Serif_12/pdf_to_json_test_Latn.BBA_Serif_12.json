{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467064,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "M\u025b t\u0254nun asaria yen adunia n\u0254\u0254siabu\nGarin tore\nNde m\u025b\u0300 ba doke m\u00e0 t\u0254mbu kpuron b\u025b\u025br\u025b ka ben asaria n\u025brabu s\u0254\u0254ra tii m\u0254ru ka gem w\u025b\u025bbu ka sere si na ta tasa\nandunia\u0254,\nNde m\u025b\u0300 dunia s\u0254\u0254 t\u0254mba \u01f9 ki bu t\u0254 nun asaria ka y\u025bru sariru dooru doke sere ba n ye tusa n dera daa kam ya\ndabia ma ya duniagibu daakari seeya. Yen s\u0254na y\u00e9 t\u0254nu kanam\u0254 n kpuro kere yera \u00f9 wa u n tii m\u0254 kpa \u00f9 gere y\u00e8\nu bwisika, u tamaa doke kpa \u00f9 nar\u00f9rabu ka yaaru biru ko,\nNde m\u025b\u0300 y\u00e8 ya kere yera tem mi ba wooda swii bu t\u0254num asaria n\u0254ni doke, n wa tirasi yu ku wii deema \u00f9 ka tii\nyina yen s\u0254 ba wii yoru diisiam\u0254 ka ba wii takaasi m\u0254\u0300 ,\nNde m\u025b\u0300 y\u00e8 ya kere yera bu n\u0254\u0254sina ka bu b\u0254r\u0254nu dam k\u025b tem baa,\nNde m\u025b\u0300 tire te s\u0254\u0254 tem t\u0254m b\u00e8 ba. Waa ONUN yigb\u025bru s\u0254\u0254 ba t\u0254nun asarian tii, win girima ka win b\u025b\u025br\u025b, t\u0254n dur\u0254\nka t\u0254n kur\u0254n n\u025brabu (goo kun goo kere) kpam naan\u025b kua. Ma ba yii bu (swaa kpee) ko n\u025b t\u0254mbun waaru ta koo\nka sosi, kpa bu waaru g\u0254sia doon\u0254\u0254rugiru mi tii m\u0254ra kon kpa,\nNde m\u025b\u0300 tem ka tem m\u025b\u0300 mu, yigb\u025bru duuwa m\u025b ka ONU ba mua bu ko m\u025b\u0300 ba koo ko bu ka t\u0254nun asaria ka win tii\nm\u0254run tii tii girima doke,\nY\u00e8 ya kere yera suam tem (tia) m\u025b\u0300 t\u0254nun asaria ka win tii m\u0254run swaa s\u0254\u0254, n wa m\u025b\u0300 ba yii ba n\u025b ba koo ko bu y\u00e8\nko mam mam.\nM\u025bnn\u0254 b\u0254k\u0254 ge, ga y\u0254rasia ga n\u025b:\nm\u025b t\u0254nun asaria yen andunia n\u0254\u0254sia bi bu saawa, gaa ni bweseru baatere ka tem baam\u025bre mu kasu mu naa, n wa\nt\u0254mbu kpuro, s\u0254m ko yenu ka yigb\u025bnu kpuro, b\u00e0 n t\u0254nun asaria n\u0254\u0254sia bi bwisika bu asaria girima dokebu ka tii\nm\u0254ru wuu swaa daasia ka keu s\u0254\u0254sibu ka sere bwisi sosibu. Kpa bu ko m\u025b\u0300 ba koo ko n wa kpur\u025b kpur\u025b ba aweren\ntem\u0254, bu girima doke bi ka tii m\u0254\u0254 te sua, kpa bu ka s\u0254m buru ko wuu si su waa yigb\u025b te s\u0254\u0254n t\u0254mbun tii ka tem\nm\u025b\u0300 ba m\u0254 min t\u0254mbu s\u0254\u0254.\nDamba 1\nBa t\u0254mbu kpuro marawa ba tii m\u0254, ba n\u025b, girima ka saria s\u0254\u0254. Ba ra bwisiku, ba dasabu m\u0254, ma n weene ba n\nwaasin\u025b m\u025brobisiru s\u0254\u0254.\nDamba 2\nBaawere ko kpi u sariaba ka tii m\u0254\u0254 ni ba kpara min baruka digoo kun tuko, bwesera, wasin g\u0254na, dur\u0254wa,\nkur\u0254wa, politikin beragia, n kun m\u025b bwisikunu gana.\nYen biru, n \u01f9 koor\u0254 bu tem ka tem wunana politiki ka wooda swaa s\u0254\u0254. K\u00e0 da tem min di t\u0254nu yarima, mu tii\nm\u0254nu mua, mu \u01f9 mu\u025b ro.\nDamba 3\nT\u0254nu baawere u waarun saria m\u0254 ka tii m\u0254ru, ka sere m\u025b ba koo wii yina.\nDamba 4\nBa \u01f9 goo yoru muam\u0254, bu sere wii dendi. Ba yoru diisiabu ka yoru muaba yina.\nDamba 5\nBa \u01f9 goo takaasi m\u0254\u0300 , ba \u01f9 ma goo n\u0254ni swaaru s\u0254\u0254sin\u0254, bu sere goo nuku k\u0254suru, ka sanani ka ma sere y\u00e8 n \u01f9\nween\u025b bu t\u0254n wundeko ni kuaa siimaa ko.\nDamba 6\nBaawere asaria m\u0254 yan kpuro bu wii tuburi \u00f9 n siribun t\u0254nu.\nDamba 7\nT\u0254mbu kpuro ba n\u025bwa woodan bera (swaa s\u0254\u0254) n maa ween\u025b tii yina bi ba ko ka be yina, bun saa tia bu ku goo\nsuu wuna, n da ma ba saria ye sara, bu ka wa bu be taki di ka bu be n\u0254\u0254 kuuri be kpuro wooda ya ko be gan\u025b.\nDamba 8\nT\u0254nu baawere u saria m\u0254 \u00f9 win tem siru ye f\u025bagiru faaba kana ma ba wi toraa sw\u025b\u025b yi s\u0254\u0254 wooda ya wi n\u0254\u0254 ka.\nDamba 9",
            "Image": "9aa0e1843e0b3f35c507ef5eb4051e33"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "N \u01f9 kor\u0254 bu t\u0254nu y\u0254rasia, bu wii nua n kun m\u025b bu wii tem yara.\nDamba 10\nT\u0254nu baawere u saria m\u0254, naa n\u025bbu w\u0254lluyee, \u00f9 win mem gere bu n\u0254\u0254 dee dee samaan n\u0254ni, kpa siri yeru te ta \u01f9\ng\u0254nnu ka yaa murenam\u0254, tu wunana \u00f9 n gem m\u0254, y\u00e8 n win baa ka win tirasi, tora te ba ma wi waasi t\u00e0 \u01f9 gem,\nsirikobu bu asaria ko.\nDamba 11\nT\u0254nu wi ba toraru waasi, ma ba \u01f9 gina ten see da n\u0254ma tura, yen y\u025bro kun gina g\u025b\u025b m\u0254. B\u00e0 n koo wi siria n saria\nm\u0254 u goo kasu wi u koo ka wii yina.\nN \u01f9 ween\u025b bu t\u0254nu taar\u025b w\u025b y\u00e8n s\u0254 u gaanu kua n kun m\u025b y\u00e8n s\u0254 u gaanu duari ni nu \u01f9 waa toraru ka asarian\nswaa s\u0254\u0254, sanam\u025b u ni kua Yen biru, n \u01f9 ween\u025b bu y\u025bro taar\u025b w\u025b ya n kpaaru kere nde y\u00e8 ba ko raa wii w\u025b saa ye\nu tora.\nDamba 12\nT\u0254nun waarun gari, win y\u025bnu win n\u0254\u0254sina ka win berusebu ya \u01f9 goo wa. M\u025bna maa n \u01f9 ween\u025b bu t\u0254nu b\u025b\u025br\u025b\nbiasia kam s\u0254\u0254. N ween\u025b asaria yu ka t\u0254nu yina ka kookoo si sa sia mi.\nDamba 13\nT\u0254nu baawere u saria m\u0254 \u00f9 da mi u ki, kpa \u00f9 win y\u025bnu bani win tem\u0254.\nT\u0254nu baawere u saria m\u0254 \u00f9 tem gam n di see, ka da win tin tem, u koo ma kpi \u00f9 wure \u00f9 wuraa mi.\nDamba 14\nB\u00e0 n t\u0254nu takaasi m\u0254\u0300 , u saria m\u0254 \u00f9 waayeru kasu tem gam gia, kpa \u00f9 tem min baruka di.\nBa \u01f9 kp\u025b bu asaria ye gbiisia ma ba seeda kua ba wa m\u00e0 u torawa. N \u01f9 maa koor\u0254 bu asaria ye gbiisia ma win\nkookoosu kun saa dee dee n de m\u025b yigb\u025b baka te ONU ya yii.\nDamba 15\nT\u0254nu baawaren sariawa u n saa tem gam t\u0254nu.\nBa \u01f9 goo yinarim\u0254 u n saa tem gam t\u0254nu, bu sere wii yinari \u00f9 tem sw\u025byna.\nDamba 16\nSaa t\u0254nu saa gaa tura, ba \u01f9 bweseru garu, tem gam t\u0254ndu, gusu n\u0254 saaru garu suu wun\u025b, t\u0254n kur\u0254 ka t\u0254n dur\u0254\nba saria m\u0254 bu suana kpa bu bibu ma. Ben saria ya n\u025b wa suanaan swaa s\u0254\u0254.\nBe ba ki bu suana sere bu gina n\u0254\u0254sina n kun tirasi.\nSa seewa sa t\u0254nun bweseru deemawa tem mi, bwese tera ta gbiiya n ma ween\u025b bu ka t\u00e8 yina.\nDamba 17\nBaawere, a, wi turowaa a be dabinaa, u kon win baa m\u0254wa.\nBa \u01f9 kp\u025b bu t\u0254nu win gaanu w\u0254rari ka dam.\nDamba 18\nT\u0254nu baawere u ayeru m\u0254: \u00f9 bwisiku nde m\u025b u ki, u n dasabu m\u0254, kpa \u00f9 gusun\u0254 sa; aye te ta dera u koo kpi \u00f9\ngusun\u0254 saaru garu deri \u00f9 garu swii, nde m\u025b u koo kpi \u00f9 gusun\u0254 saa wi turo, n kun m\u025b sannu sannu, samaan\nwuswaa\u0254 n kun m\u025b win bera\u0254 nde m\u025b u ki.\nDamba 19\nT\u0254nu baawere u saria m\u0254 \u00f9 gere m\u025b u wa, u kun nande, kpa \u00f9 gari ka dabaaru y\u00e8 u nua tem pusi m\u025b u kpia ka mi\nu ki.\nDamba 20\nT\u0254nu baawere saria m\u0254 \u00f9 m\u025bnn\u0254 ka yigb\u025bru k\u00f3 ta kun naanaanu ganu m\u0254.\n2. Ba \u01f9 goo tirasi m\u0254\u0300 \u00f9 yigb\u025bru garu du.\nDamba 21\nT\u0254nu baawere u saria m\u0254 \u00f9 win tem t\u0254mbun wunan\u0254su s\u0254\u0254 du \u00f9 n ki win tii tii, n kun m\u025b \u00f9 s\u0254m\u0254bu gabu wuba b\u00e9",
            "Image": "e0d19ac9e28c32084d74a856af960b16"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "u ki bu wi wunana.\nT\u0254nu baawere koo kpi \u00f9 samaa s\u0254mburu (bature s\u0254mburu) ko, nde m\u025b ba yen kpuna yii.\nM\u025b samaa ya yii mi s\u0254\u0254ra tem dam mu tasa. Swaa ye s\u0254\u0254 ba ko n da t\u025bt\u025b to, taki sari, sanam ka sanam, t\u0254mbu\nkpuron n\u0254ni biru n kun m\u025b b\u0254kusa\u0254, bu ku goo tirasi ko u ka goo t\u025bt\u025b toowa.\nDamba 22\nT\u0254nu baawere u saria m\u0254 u n\u0254m k\u025bru wa, mi win baa ya waa kpuro. Ka win tem kookari, ka mi n\u0254\u0254sina y\u00e8 ya waa\nka tem tukun dam, n wa win waaru tan girima m\u0254.\nDamba 23\nT\u0254nu baawere u saria m\u0254 \u00f9 s\u0254m buru ko, \u00f9 g\u0254si te u ki, ka ten y\u00e8 ta m\u0254 n koo ka wi naawa k\u025bru wa s\u0254mburu t\u00e0 n\nra y\u0254ra gas\u0254.\nT\u0254mbu kpuro, ba k\u0254sia teeru m\u0254 bu mua saa ba ka s\u0254m bwese te eru m\u0254\nWi u s\u0254mburu m\u0254\u0300 kpuro u saria m\u0254 \u00f9 k\u0254riaru mua m\u025b n ween\u025b, sere tu wi win y\u025bnugibu turi m\u025b ba kon ka waaru\ndim\u0254 dee dee, n koo koora buka be yina.\nT\u0254nu baawere u saria m\u0254 wi ka gabu bu s\u0254m kowobun yigb\u025b te ta ra ka be yin\u025b swii, kpa bu kpan yigb\u025b m\u025brosu\ns\u0254\u0254 du si su ko nda ka be sun\u025b.\nDamba 24\nT\u0254nu baawere u saria m\u0254 \u00f9 w\u025bra, u dwee, \u00f9 s\u0254mburu ko u ku saka sarasia, kpa \u00f9 w\u025braru ka k\u0254siaru giru mau\nsanam ka sanam.\nDamba 25\nT\u0254nu baawere u saria m\u0254 \u00f9 waaru diisina m\u025b u koo ka win bwaa dobu, win bw\u025b, ka win yenugibugia n\u0254\u0254ri, nde\ndianun bera, yanu waayeru, dokotoro tim. Win s\u0254mburu t\u00e0 n y\u0254ra, \u00f9 n bara \u00f9 n y\u025bm\u0254 kua, ka sere y\u00e8 u m\u0254 y\u00e0 n\nbuera n kun ka win g\u0254ru kiru, u saria m\u0254 n\u0254m k\u025brun yigb\u025bru tu wii dera.\nY\u0254\u0254niru ka biru ta saria m\u0254 bu te n\u0254\u0254ri gem gem. Kur\u0254 wi na ka kur\u0254 kpaaru m\u0254 win bibu, ka wi na \u01f9 ka kur\u0254\nkpaaru m\u0254 n bibu, be kpur\u0254 somi tee tera ba ko be ko.\nDamba 26\nT\u0254nu baawere ween\u025b \u00f9 keu ko. Keu ya ween\u025b bu ye ko n kun ka gobi, n \u01f9 man kere keu dii piibinugia. Kei dii\npiibinunkeu ya saa tirasi. Keu n\u0254man s\u0254m m\u025b\u025bribu gia ka gbank\u0254k\u0254 s\u0254m m\u025b\u025beribugia n ween\u025b bu n saa t\u0254mbu\nkpurongia, saa ba ka yen saka tura.\nY\u00e8 t\u0254nu kasu keu s\u0254\u0254 yera bw\u025b\u025b dora, n wa t\u0254num asaria ka win tiin m\u0254run n\u0254ni dokebu bu dam sosi. Keu ya\nween\u025b yu somi m\u025b n\u0254\u0254sina, suuru, ka kiru ta kon ka waa tem kpuro, bwese wuunu kpuro n kun m\u025b gusun\u0254\nsaarugibun mi. Kpa yu kpam yigb\u025b baka te ba soka ONU somi ten w\u0254ri s\u0254\u0254 m\u025b\u0300 ta koo ka sina s\u025b\u025bru swii andunia\ns\u0254\u0254.\nBiin tundo ka biin m\u025bro ba ayeru m\u0254 bu ben bibu keu doke swaa y\u00e8 ba ki s\u0254\u0254.\nDamba 27\nT\u0254nu baawere koo kpi, dwee bi t\u0254mba m\u0254\u0300 \u00f9 bi du ma u ki, kpa \u00f9 bin baruba di. T\u0254nu baawere koo kpi \u00f9 kasoo\ns\u0254\u0254 du kpa \u00f9 yen arufaani di.\nN ween\u025b su ka tabu yari, n wa wi u kasoo m\u0254\u0300 (gaanun g\u0254siabun bera, tire yoran beran) \u00f9 yen arufaani di.\nDamba 28\nT\u0254nu baawere u saria m\u0254 \u00f9 ko m\u025b u koo ko, t\u0254mbu s\u0254\u0254 ka tem tukum\u0254, baayere ya n ka n\u0254\u0254 n\u025b saria ka tii m\u0254\u0254\nt\u00e8n gari ba kpara mi s\u0254\u0254 kpa t\u0254mbu ka y\u00e8 s\u0254mburu ko.\nDamba 29\nT\u0254nu, tirasi, s\u0254mbura, wi yiiye \u00f9 samaa kua domi mi s\u0254\u0254ra u ko win baayere siisia m\u025b u ki.\nT\u0254nu \u00e0 n asaria ka tii m\u0254ru m\u0254 a n maa winsingia geriti, a n tii y\u025b n wa goo \u00f9 ku ka googia m\u025bnna kpa wuu gu ka\nsina s\u025b\u025b. Ba n\u025b mi be t\u0254nun ayera y\u0254ra, mi n dia googiru ta torua.\nSaria be ka tii m\u0254\u0254 te, ye kpuro, ba \u01f9 ka yo s\u0254mburu m\u0254\u0300 bunanam. Nde m\u025b yigb\u025b bakate ONU ya yii m\u025bsuma ba\nkoo sua.\nDamba 30",
            "Image": "97aaa050da108106337e46dfab77cbed"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Y\u00e8 ka y\u00e8 ba yii t\u0254nun asarian bera mi baasi, kpunaa gaa ka kookoosu gasu maa sari, si ba koo tusia n\u025bn\u025bm, tem\ngam, bu ka saria ka tii m\u0254\u0254 te ba kpara mi kpeera - sia pai.",
            "Image": "fc769f132c14b7033603d0beae634caa"
        }
    }
}

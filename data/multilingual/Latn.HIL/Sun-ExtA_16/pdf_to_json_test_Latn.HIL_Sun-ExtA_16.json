{
    "MetaData": {
        "Author": null,
        "Creation_Date": 1581468410,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "0fb373e2a77d7b65223734e4ce03670a",
            "Index": 0,
            "Label": "1",
            "Size": [
                595.0,
                842.0
            ],
            "Text": "ANG KALIBUTANON NGA PAHAYAG SANG MGA KATARUNGANG PANGKATAOHAN\n[Preamble]\nTungod kay ang pagkilala sang duna nga dungog kag ang alalangay kag di madula nga mga\nkatarungan sang tanan nga lahi sang tao amo ang pundasyon sang kahilwayan, katarungan\nkag kalinong sang kalibutan.\nTungod kay ang pagpabaya kag paghamak sa mga katarungang pangkataohan ngabunga sang mga\nkalapastangan nga labag sa konsyensya sang kataohan, kag ang pag-abot sang isa ka\nkalibutan nga maangkon sang mga tao ang kahilwayan sa paghambal kag pagsalig kag ang\nkaluwasan sa kahadlok kag kabudlayan nga ginpahayag ang pinakamataas nga handum sang\nkinaandan nga tao.\nTungod kay ini isa ka malahalon, agod ang tao indi mapilitan nga magpamatok tuhoy sa\nkalupitan kag pagpigos, nga ang mga katarungang pangkataohan dapat amligan paagi sa\nkasuguan.\nTungod kay pinakamalahalon nga pasanyugon ang paghanas sang malapit nga kaangtanan sang\nmga pungsod.\nTungod kay ang mga pumuluyo sang Mga Naghiliusa nga Pungsod nagapamatuod sa ilang Karta\nsang ila pagtuo sa nagapanguna nga mga katarungang pangkataohan, sa dungog kag\nkabilinggan sang pagkatao kag sa alalangay nga katarungan sang kalalakihan kag\nkababaihan kag ginpat-od nga pasanyugon ang kauswagan sang pangkatilingban kag ang\nmaayo nga estandard sang pangabuhi nga lubos nga mahilway.\nTungod kay ang mga Miyembro nga Estado nangako nga magbinuligay sa Mga Naghiliusa nga\nPungsod, nga tinguhaon nga maangkon ang pagpasanyog sa pagtahod kag pagtuman sang tanan\nnga mga katarungang pangkataohan kag sa nagapanguna nga kahilwayan.\nTungod kay malahalon nga mahangpan sang tanan nga ang katarungan kag kahilwayan nga ini\nagod lubos nga matuman ang pangako nga ini.\nTungod sini, Ginapahayag sang Bug-os nga Asemblea ining Kalibutanon nga Pahayag sang\nmga Katarungang Pangkataohan bilang isa ka bug-os nga pagsulondan sa kadalag-an para sa\ntanan nga tao kag sa tanan nga pungsod, sa katuyuan sang tanan nga tao kag sa tanan nga\nbahin sang katilingban, nga itanum sa ila hunahuna ang Pahayag nga ini, dapat\nmagtinguha paagi sa pagtudlo kag pagtuon nga ipasanyog ang pagtahod sa mga katarungan\nkag kahilwayan nga ini kag paagi sa maayo nga tikang, pungsudnon kag pangkalibutanon\nman, dapat pat-uron ang kalibutanon kag mabungahon nga pagtamod kag pagtuman sa mga\nini, sa mga pumuluyo nga mismo nga Miyembro sang Estado kag sa mga pumuluyo sang mga\nteritoryo nga ginasakupan nila.\nArtikulo 1\nAng tanan nga tao ginbun-ag nga hilway kag may pag-alalangay sa dungog kag katarungan.\nSila ginhatagan sang pagpamat-od kag konsensya kag nagakadapat nga magbinuligay sa\nkahulugan sang pag-inuturay.\nArtikulo 2\nAng tagsa tagsa may ara nga katarungan sang tanan nga katarungan kag kahilwayan nga\ngintakda sa Pahayag nga ini, nga wala sing pagkaiba sa lahi, kolor, sari, hambal,\nrelihiyon, pulitikal ukon iban pa nga opinyon, ginhalinan nga pungsod ukon katilingban,"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bf76b0e021182c79ed3f48d5b8ca000e",
            "Index": 1,
            "Label": "2",
            "Size": [
                595.0,
                842.0
            ],
            "Text": "pagkabutang, ginnun-ag ukon iban pa nga kahimtangan.\nDugang pa diri, wala sing pagkaiba nga ipatuman tuhoy sa kahimtangang pulitikal,\nhurisdiksyunal ukon internasyonal nga pungsod ukon teritoryo nga ginasakupan sang isa\nka tao, ini man nagakinaugalingon, nagasalig, wala nagakinaugalingon ukon sa idalom\nsang iban pa nga takda sang pagdumala.\nArtikulo 3\nAng kada isa may katarungan nga mabuhi, mangin hilway kag seguridad bilang isa ka tao.\nArtikulo 4\nWala sing sin-o man nga mangin ulipon ukon busabos; ginadumilian ang tanan nga klasi\nsang pagpaulipon kag pagpanguarta sa ulipon.\nArtikulo 5\nWala sing sin-o man nga magpaidalom sa lubos nga pagsakit ukon pagpintas, di makatao\nukon manubo nga pagtrato ukon pagsilot.\nArtikulo 6\nSa tangsa ka tao may katarungan nga kilalahon sa bisan diin, bilang isa ka tao sa\natubangan sang kasuguan.\nArtikulo 7\nAng tanan may pag-alalangay sa atubangan sang kasuguan kag may katarungan sa pag-\nalalangay nga proteksyon sang kasuguan nga wala sing pagpasulabi. Ang tanan may\nkatarungan sa pag-alalangay nga proteksyon batok sa ano man nga pagpasulabi nga labag\nsa Pahayag nga ini kag batok sa ano man nga pagsulsol sa sina nga pagpasulabi.\nArtikulo 8\nAng tagsa tagsa may katarungan sa mabungahon nga paghusga sang Nagakaigo nga pungsudnon\nnga hukmanan tuhoy sa mga bulohaton nga nagalabag sa mga nahauna nga katarungan nga\nginhatag sa iya sang konstitusyon ukon sang kasuguan.\nArtikulo 9\nWala sing sin-o man nga magpaidalom sa di matarong nga pagdakop, pagkulong ukon\npagpasaylo sa iban nga duog.\nArtikulo 10\nAng tagsa tagsa may bug-os nga pag-alalangay nga katarungan sa matarong kag hayag nga\npagbista sang isa ka hilway kag wala sing ginadampigan nga hukmanan, sa pagpat-od sang\niya mga katarungan kag obligasyon kag sa ano man nga sumbong kriminal batok sa iya.\nArtikulo 11\nAng\nnga\nisa\niya\ntagsa tagsa nga akusado sang kasal-anan nga masilotan may katarungan nga kabigon\nwala sing kasal-anan tubtob nga indi mapamatud-an nga nagkasala suno sa kasuguan sa\nka hayag nga pagbista nga angkon niya ang tanan nga garantiya nga kinahanglan sa\nnga pagpangapin."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "586d81487c0a4157a93d35fda074735b",
            "Index": 2,
            "Label": "3",
            "Size": [
                595.0,
                842.0
            ],
            "Text": "Wala sing sin-o man nga hukman ang nagkasala sang ano man nga kasal-anan nga\npagasilotan tungod sa ano man nga ginhimo ukon pagkulang nga indi ginakabig nga\npagkasala nga masilotan, sa idalom sang kasuguang pungsudnon ukon pangkalibutan,\nsadtong ginhimo ina. Kag indi man dapat dugangan sing mas mabug-at nga silot sangsa\nginadugang sadtong ginhimo ang pagkasala nga pagasilotan.\nArtikulo 12\nWala sing sin-o man nga magpaidalom sa di matarong nga pagpasilabot sa iya kaugalingon,\npamilya, puluy-an ukon mga sulat, ukon pagpahamak sa iya dungog kag ngalan. Ang tagsa\ntagsa may katarungan sa proteksyon sang kasuguan batok sa sina nga pagpasilabot ukon\npaghamak.\nArtikulo 13\nAng tagsa tagsa may katarungan sa kahilwayan nga magsaylo kag magpuyo sa sulod sang\nnasakupan sa tagsa ka Estado.\nAng tagsa tagsa may katarungan nga maghalin sa bisan diin nga pungsod, mangin sa\nkaugalingon nga pungsod, kag magbalik sa iya pungsod.\nArtikulo 14\nAng tagsa tagsa may katarungan nga mangayo kag magbaton sang asaylum sa iban nga\npungsod tungod sa pag-api.\nAng katarungan nga ini indi maggamit kon ang pag-api hungod nga bunga sang mga\npagkasala nga di pulitikal ukon mga binuhatan batok sa mga katuyuan kag pagsulondan\nsang Mga Naghiliusa nga Pungsod.\nArtikulo 15\nAng tagsa tagsa may katarungan sa pagkabanwahanon.\nWala sing sin-o man nga di makatarungan nga kuhaon ang iya pagkabanwahanon ukon punggan\nang katarungan nga magbaylo sang iya pagkabanwahanon.\nArtikulo 16\nAng mga kalalakihan kag kababaihan nga sa husto nga edad, wala sing limitasyon nga\nlahi, pagkabanwahanon, may katarungan nga magpangasawa kag mag-angkon sang pamilya,\nsila may pag-alalangay nga katarungan sa kasal, tubtob magpangasawa kag pagdula sang\nsaysay sina.\nAng kasal dapat himuon lamang sa hilway kag bug-os nga pagpasugot sang mga ikasal.\nAng pamilya duna kag sulondan nga bahin sang katilingban kag may katarungan sa\nproteksyon sang katilingban kag sang Estado.\nArtikulo 17\nAng tagsa tagsa may katarungan nga magpanag-iya sang pagkabutang sing isahanon kag\nkaupod ang iban.\nWala sing sin-o man ang di matarong nga kuhaan sang mga pagkabutang.\nArtikulo 18"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a6ffe8ddc260a3108bae4fa73a9f8807",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ang tagsa tagsa may katarungan sa kahilwayan sang panghunahuna, konsyensya kag\nrelihiyon, lakip sa katarungan nga ini ang kahilwayan nga magbaylo sang iya relihiyon\nukon pagtuo, kag ang kahilwayan, mag-isa man ukon kaupod sang iban kag sa publiko ukon\npribado, nga ipaathag ang iya relihiyon ukon pagtuo sa pagtudlo, pagbuhat, pagsimba kag\npagsaulog.\nArtikulo 19\nAng tagsa tagsa may katarungan sa kahilwayan nga magsiling sa kabubut-on kag\npagpahayag, lakip sa katarungan nga ini ang kahilwayan nga panindugan sang mga kabubut-\non nga wala sing magpasilabot kag mangita, magbaton kag magdala sang impormasyon kag\nideya paagi sa bisan ano nga media nga wala ginakabig ang mga dulonan.\nArtikulo 20\nAng tagsa tagsa may katarungan sa kahilwayan sa malinong nga pagtililipon kag\npaghiliupod.\nWala sing sin-o man nga dapat piliton nga magpasakop sa isa ka asosasyon.\nArtikulo 21\nAng tagsa tagsa may katarungan nga magpakigbahin sa gobyierno sa iya pungsod, matarong\nman ukon paagi sa hilway nga pagpili sang mga tiglawas.\nAng tagsa tagsa may katarungan sa alalangay nga pagserbisyo publiko sa iya pungsod.\nAng pagbuot sang pulumuyo dapat mangin basihan sa gahom sang gobyierno, ang pagbuot nga\nini dapat ipahayag paagi sa panahon kag matuod nga pagpiniliay nga sa paagi sa kabug-\nosan kag alalangay nga pagboto kag pagahimuon paagi sa sekreto nga pagboto ukon paagi\nsa katapat sa hilway nga paagi sang pagboto.\nArtikulo 22\nAng tagsa tagsa, subong nga miyembro sang katilingban may katarungan sa kapag-onan sang\nkatilingban kag may katarungan sa katumanan, paagi sa pagpaninguha sang pungsod kag sa\npagbinuligay sang pangkalibutan kag suno sa organisasyon kag manggad sang tagsa ka\nEstado, sang mga katarungang ekonomiko, pangkatilingban kag kultural nga\nginakinahanglan sang ina nga dungog kag hilway nga pag-uswag sang iya kataohan.\nArtikulo 23\nAng tagsa tagsa may atarungan nga magtrabaho, hilway magpili sang pangabuhian, matarong\nkag maayo nga kahimtangan sa pagtrabaho kag proteksyon batok sa wala sing trabaho.\nAng tagsa tagsa, wala sing bisan ano nga discriminasyon, dapat may katarungan sa\nsuweldo nga katumbas sa iya nga bulohaton.\nAng tagsa tagsa nga nagtrabaho may katarungan sa matarong kag husto nga bayad nga\nginapat-od sa iya kaugalingon kag sa iya pamilya sa pagpangabuhi sing matarong, dugang\npa, kon ginakinahanglan, ang iban pa nga pamaagi sang proteksyon pangkatilingban.\nAng tagsa tagsa may katarungan nga magtukod kag magpasakop sa mga unyon sa paghimo para\nsa pag-amlig sa iya kaayuhan.\nArtikulo 24"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4c16d213c0509e1b374ec57d40d99031",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ang tagsa tagsa may katarungan nga magpahuway kag maglingaw, lakip ang makatarungan nga\ntakda sa oras sang trabaho kag panahon sang mga pista opisyal nga may suweldo.\nArtikulo 25\nAng tagsa tagsa may katarungan sa tulopngan sang pangabuhi nga tuman para sa kaayuhan\nsang lawas kag pag-ayo sang iya kaugalingon kag sang iya pamilya, lakip ang pagkaon,\nbiste, pagpabalay kag pag-amlig sa pagpabulong kag mga ginakinahanglan ang\npagserbisyosa katilingban, kag may katarungan sa seguridad kon mawalan sang trabaho,\nmagkasakit, mangin inutil, mabalo, magtigulang, ukon mawalan sang palangabuhian kon\nmag-abot ang mga hitabo nga indi niya ginapaabot.\nAng mga nanay kag kabataan may katarungan sa pinasahi nga pagtatap kag pagbulig. Ang\ntanan nga kabataan, kasal man ukon indi ang ginikanan, dapat makaangkon sang pare-\npareho nga proteksyon sang pangkatilingban.\nArtikulo 26\nAng tagsa tagsa may katarungan sa edukasyon,. Ang edukasyon dapat nga libre, bisan sa\nelementarya man lamang kag sa nahauna nga halintang. Ang edukasyong elementarya dapat\nnga kompulsaryo. Ang edukasyon teknikal kag propesyunal dapat itigana sa tanan kag ang\nmas mataas nga edukasyon dapat pareho nga maangkon sang tanan suno sa merito.\nAng edukasyon dapat ituon sa lubos nga pag-uswag sang kataohan kag sa pagpabakod sang\npagtahod sa mga katarungang pangkataohan kag sa mga pundasyon sang kahilwayan.\nIpasanyog ini ang paghinangpanay, pagpaumod kag pag-inabyanay sa tanan nga pungsod, mga\ngrupo suno sa lahi ukon relihiyon, kag pauswagon ang mga hilikuton sang Mga Naghiliusa\nnga Pungsod para magapabilin ang kahilwayan.\nAng nahauna nga katarungan sang mga ginikanan amo ang pagpili sang klasi nga edukasyon\nnga ihatag sa ila mga kabataan.\nArtikulo 27\nAng tagsa tagsa may katarungan nga hilway sa pagpakigbahin sa hilikuton nga pangkultura\nsang komunidad, maghinuyang sang mga arte kag makigbahin sa pagpauswag nga pang-\nsiyentipiko kag sa mga benepisyo sini.\nAng tagsa tagsa may katarungan sa proteksyon sang interes nga moral kag materyal nga\ngikan sa produksyon siyentipiko, literal ukon artistiko nga sinulat niya.\nArtikulo 28\nAng tagsa tagsa may katarungan sa kaayuhan sang pangkatilingban kag pangkalibutan nga\nang mga katarungan kag kahilwayan nga gintakda sa Pahayag nga ini dapat lubos nga\nmaangkon.\nArtikulo 29\nAng tagsa tagsa may mga katungdanan sa komunidad nga ginatahod ang hilway kag lubos nga\npag-uswag sang iya katauhan.\nSa pagtuman sang iya mga katarungan kag kahilwayan, ang tagsa tagsa magapaidalom lamang\nsa mga katakdaan nga gintakda sang kasuguan agod maangkon ang nagakaigo nga pagkilala\nkag pagtahod sa mga katarungan kag kahilwayan sang iban kag mahatagan ang makatarungan\nnga mga kinahanglanon nga moralidad, kaayuhan sang publiko kag kabug-osan nga kaayuhan"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "568961e7afd1a92585993b1e3f95d764",
            "Index": 5,
            "Label": "6",
            "Size": [
                595.0,
                842.0
            ],
            "Text": "sa isa ka demokratikong katilingban.\nAng mga katarungan kag kahilwayan nga ini indi dapat magamit nga batok sa mga katuyuan\nkag pagsulondan sang Mga Naghiliusa nga Pungsod.\nArtikulo 30\nWala sing ano man nga bahin sa Pahayag nga ini nga mahimo kabigon nga nagpakahulugan sa\nano man nga Estado, grupo ukon tao, sang katarungan nga magpakigbahin sa ano man nga\nhilikuton ukon hulag nga nagahandum sa pagguba sang ano man nga katarungan kag\nkahilwayan nga gintakda diri sini."
        }
    }
}

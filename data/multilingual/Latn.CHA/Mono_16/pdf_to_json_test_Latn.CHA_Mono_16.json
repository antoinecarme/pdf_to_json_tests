{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467404,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "UNIVERSAL NA DECLARASION I DERECHO SIHA PARA I TAOTAO\nPreambulo\nAsi como i recognision pot i inherente (natural)na dignidad yan pot i\npareho yan inahenable (tisina maamot) na derechon todo i membron i\nhumano na familia guiya i fundacion i liberta, justicia yan pas gi todo\ni tano.\nAsi como i dinisatende yan i denisprecia i derecho siha para i taotao\nmanhuyon ti civilisao na finatinas siha ni esta hasen insulta i\nconsencian i taotao yan i finato gi tano anai taotao siha umagosa i\nlibertad kumentos, yan hinenge yan libertad gine minanao yan minalago\nesta maproclama como i mas takilo na aspirasion (tinanga) i comodo\n(regular) na taotao siha.\nAsi como necesario, yangin i taotao ti para uenebliga na uespiha recurso\n(hinagon), como i utimo na fandiskansayan gi rebulasion contra i\ncrueldad yan bahacion enao na i derecho siha para i taotao umaprotehe\nnui arreglon i lai.\nAsi como necesario na umaadelanta i kinalanten i amestao (inamigo) na\nrelasion siha entalo nasion siha. Asi como i taotao i Unidos Nasion siha\nguaha gi halom i Charter masasegura i hinegen niha gi fundamental na\nderecho siha para i taotao, gi dignidad yan chatbale ya i humano\n(taotao) na persona yan i pareho na derecho i lahe yan i palauan yan\nesta madetermina na umaadelanta progresson social yan mas prisocio na\nstandard siha pot linala gi mas dankulo na libertad.\nAsi como un comodo na kininprende pot este nana umaobtene, gi i\ncooperasion yan i Unidas Nasion siha, i maadelantan i universal na\nrespecto para yan i maguadian i derechon taotao yan fundamental na\nlibertad siha.\nAsi como un comodo na kininprende pot este na derecho yan libertad siha\ni mas importante para i kabales na marealizasion este na linala.\nPago, Pot eso,\ni Heneralna Assemblia\naproklama\neste i Universal na Declarasion i Derecho siha para i Taotao, como un\ncomodo na standard i obtenamenten para todo i taotao siha yan todo\nnasion siha, esta i utimo na kada individual yan kada organon i\nsociedad, ugagaige ha este na Declarasion todo i tiempo gi hinason niha,\nya umafatinas mano i sina gi finanague yan educasion para uma adelanta i\nrespeto para este na derecho yan libertad siha yan gi manera ni\nprogresibo, nasional yan inter-nasional, para umaasegura i universal na\nmaguadian niha, tanto i mangaige na taotao siha gi territorio ni gaige\ngi papa jurisdicksion niha.\nArticulo 1.",
            "Image": "247a7e0a7233d923746a51098a07b6ca"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Todo taotao siha man mafanago libertao yan pareho gi dignidad yan\nderecho siha, man manae siha hinaso yan consiencia yan debe de ufatinas\ncontra uno yan otro gi un espiritun chumelo.\nArticulo 2.\nTodo man qualificao nu todo i derecho yan libertad siha ni manmalatnos\ngi halom este na Declarasion, sin nihafa na distingasiongi maseha hafa\nna klase, asi como rasa, kulor, sexso, linguahe, relihon, political pat\notro opinion, nasional, pat original social, properdad, parto, pat otro\nstatulo (estao).\nAdemas, taya distinguasion sina umafatinas ni maapela gi i fundamenton\npolitical, i jurisdicksional pat i internasional na estao i tano pat i\nteritorio ni gaige un persona, maseha gui independensia, encargo, ti\nagobierbena gui pat papa maseha hafa otro na restriksion i minagas\ngobiernamentonna.\nArticulo 3.\nTodo mangai derecho pot linala, libertad yan seguridad i persona.\nArticulo 4.\nTaya sina mamantene como esclabo pat servidumbre; esclavitudu yan i\ncommercion esclavo umapribe gi todo i klasen niha siha.\nArticulo 5.\nTaya sina masometido (manamerese) nui agoniado (na chatflik) na kastigo\npat nui cruel, ti para taotao pat deshonrao na tratamento pat kastigo.\nArticulo 6.\nTodo man gai derecho na ufan marecognisa maseha mano como persona gi\nmenan i lai.\nArticulo 7.\nTodo man pareho gi menan i lai yan man gai derecho sin nihafa na\ndescriminasion nui pareho na proteksion i lai. Todo man gai derecho nui\npareho na proteksion kontra kuatkuet discriminasion gi kinentran este na\nDeclarasion yan kontra kuatkuet estimular nui eso na discriminasion.\nArticulo 8.\nTodo mangai derecho nui un effectibo na remedio ginen i man kaps na\nnasional na tribunal siha para finatinas siha ni acocontra i fundamental\nna derecho siha manae gui ginen i constitucion pot i lai.\nArticulo 9.\nTaya sina na sometido nu i arbitrario na inaresta, detension pat\ndestierro.\nArticulo 10.",
            "Image": "283b04a244d8f3467a6187819859b1e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Todo man gai derecho gi kabales na ekualidad nui un faborable yan\nmababa\u2019para i publico nui un independente yan tai fabor na tribunal gi i\nmadeterminasion i derechona yan obligasionna siha yan maseha hafa na\nacusasion ni criminal kontro guiya.\nArticulo 11.\nHayi ma akusa gi penan chatmanhu'la mangai derecho para u fanma po'lo\ncomo inosenti asta-ki guaha ebidensia na umisao sigun gi lai ya u ma\ngarantia na u mana guaha nisisariu na dinifendi.\nTaya sina ma akusa na umisao gi kuatkuet pena pat finatinas yan sinangan\ncomo ti guiya umisague' gi papa nasional na lai, gi tiempo anai makumiti\ni isao. Desde sed ti debi di u mas makat i pena kontra uno ni mas\naplikable gi tiempo anai gumuaha pena.\nArticulo 12.\nTaya sina masumetido nu i arbitrarion na inentalo gi i secretuna,\nfamiliana, gumana pat corespondenciana, oset para uataka i honrana yan\nreputasiona. Todo mangai derecho nui proteksion i lai kontra eso na\ninentalo pat inataka siha.\nArticulo 13.\nTodo man gai derecho nui libertad na movimiento yan residencia gi halom\ni rendelon kada stado.\nTodo man gai derecho na udingo katkuet tano, incluso i tanona, yan para\nubuetta gui guato ti tanona.\nArticulo 14.\nTodo man gai derecho na ualigao yan para ugosa gi otro tano siha asilo\n(linihen) gine kastigo.\nEste na derecho ti debe umainvoka gi kaso pot persucusion (kastigo) siha\nnaturalmente dumoko ginen ti political na isao siha pat ginen finatinas\nsiha ni acocontra i intension yan principal siha i Unidos Nasion siha.\nArticulo l5.\nTodo man gai derecho nu un nasionalidad.\nTaya ni uno sina maarbitariomente maamot nu i nasionalidadna oset\nmarenuncia ni derecho para utulaika i nasionalidadna.\nArticulo l6.\nLalahe yan famalauan ni kabales idad niha, sin nihafa na restriksion\nkauso pot rasa, nationalidad pat relihion, man gai derecho na ufan\nasagua yan para ufan gai familia. Mangai derecho siha pot kasamento,\nduranten umasaguan niha, yan inadespatan i kasamento.\nKasamento debe de umahatme solo que gi libertao yan kabales na\nconsentimenton i para ufan asagua na persona siha.",
            "Image": "64994910804f00d99012cc0a6e6fe54e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "I familia guiya i natural yan i fundamental na gurupon dinanna i\nsociedad yan gai derecho gui nui proteksion ginen i sociedad yan i\nstados (lugana).\nArticulo 17.\nTodo persona man gai derecho para ugai properdad namaisa yan loque gi\nassociasion yan otro siha.\nTaya ni uno sina arbitariomente ma amot nui properdadna.\nArticulo 18.\nTodo man gai derecho para ufan man haso gi libertad, consciencia yan\nrelihion; este na derecho ha inklulusa libertad para utulaika i\nrelihionna pat hinengenna, yan libertad maseha guiya namaisa pat gi\ndinanna yan otro siha gi publico pat privado, para umanifesta i\nrelihionna pat hinengenna gi finanague, mapractica, inadora yan\nguinadda.\nArticulo 19.\nTodo man gai derecho para libertad na opinion yan expresasion; este na\nderecho ha inklulusa i libertad para usustiene opinion sin nihafa na\ninentalo yan para uespia, uresibe yan ulaknos informasion yan idea siha\ngi maseha hafa na media yan sin considerasion pot nuebon niha siha.\nArticulo 20.\nTodo man gai derecho para libertad na assemblia yan asociasion ni\npacifico.\nTaya sina maobliga para uhalong gi un asociasion.\nArticulo 21.\nTodo man gai derecho para ufan naonao gi i gobiernamenton i tanona,\nderektamente pat ginen i libertad ni maayek na representante.\nTodo man gai derecho nui pareho na accesso (entrada) para i servicion\npublico i tanona.\nI minalago i taotao debe de i fundamental i autoridad\neste na minalago debe de umanaanok gi tempo-pot-tempo\nelection siha ni debe ginen i universal yan pareho na\numaconsige gi secreto na botasion pat gi ekuivalenten\nsiha para man bota.\ni gobiernamento;\nyan magahet na\nboto yan debe de\nlibertao na manera\nArticulo 22.\nTodo, como membron i sociedad, man gai derecho para i social na\nseguridad yan gai derecho para managuahan i seguridad, ginen i nasional\nna prenekura yan internasional na co-operasion yan gi acondancia yan i\norganisasion yan guinahan i kada uno na stado, i economia, social yan\ncultural na derecho siha ni tisina machanda i dignidadna yan i libertao\nna inadelantan i personalidadna.",
            "Image": "6d5a909fc6870cf799ea42fa4b18c251"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Articulo 23\nTodo man gai derecho para ufachocho, para libertao na enaye empleo, para\nvirtuoso yan faborable na condision i checho yan para proteksion kontra\nti empleado.\nTodo, sin nihafa na discriminasion, man gai derecho nui pareho na apas\npara i pareho na chocho.\nTodo man machochocho man gai derecho para virtuoso yan faborable na\ncompensensia asiguridot para guiya mismo yan i familiana un linala bale\nyan humano (taotao) na dignidad, yan maumentaye (masaplemente) yangin\nnecesario, nui otro medio siha na proteksion social.\nTodo man gai derecho para uforma yan usaonao gi inetnon comercio siha\npara i proteksion i interesna siha.\nArticulo 24.\nTodo man gai derecho para udeskansa yan tai ocupasion, incluso mididao\nna oran choch siha, yan tempo-pot-tempo na haanen gupot ni maapase.\nArticulo 25.\nTodo man gai derecho para un standar na linala ni nahong para i hinemlo\nyan felicidadna yan para i familiana, incluso nenkano, magago, guma yan\nestiman medico yan necesario na servicion social siha, yan i derecho\npara seguridad inkaso na tiempleao, minalango, ininutet, biudo pat\nbiuda, inamko pat otro ni fatan i linala gi circumstancia ni tangue gi\nsisinana.\nMaternida (humana) yan infancia (neni) mangai derecho para special na\ninistema yan ayudo. Todo famaguon, maseha mafango gi estao kasamento pat\nahe, debe de ugosa i pareho na proteksion social.\nArticulo 26.\nTodo man gai derecho nui educasion. Educasion debe de sin apas,\npolomenos gi elmentario yan i fundamental na eskalera siha. Elementario\nna educasion debe de obligao. Teknical yan profesional na educasion debe\numana guaha heneralmente yan i latakilo na educasion debe de kabales na\nhatmiyon para todo sigun i mireto.\nI educasion debe de umaderihe para i kabales yan i manametgot i respeto\npot derechon humano siha yan fundamental na libertad siha. I educasion\ndebe unadelanta inakumprende, siningon, yan inamigo entalo todo i tano\nsiha, rasa pat gurupon relihion siha, yan debe uomenta i checho i Unidas\nNasion siha para i masuseten i pas.\nI mManaina man gai primet derecho para uayek i klasen educasion ni para\numanae i famaguon niha.\nArticulo 27.\nTodo man gai derecho libertao para usaonao gi i cultural na linala i\ncomunidad, para ugosa i arto siha para usaonao gi sientifico na",
            "Image": "771f1ac4f5a5a09c46ff4a5d6cc533b3"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "adelantamente yan i beneficiona siha.\nTodo man gai derecho pot i proteksion i moral yan material na interes\nsiha umuhuyon ginen todo sientifico, literario (tinige) pat producsion\nartistico ni eso guiya autor (fumatinas).\nArticulo 28.\nTodo man gai derecho para un social yan internasional na arreglo anai i\nderecho yan i libertad siha ni man mapolo guine na Declarasion usina\nmarealisa kabales.\nArticulo 29.\nTodo man gai obligasion para i comunidad anai solamente i libertad yan\nkabales na adelanto i personalidadna sina makonsige.\nGi i ninaseben i derechona yan libertadna siha, todo ufan sometado\n(tokante) nui restriksion siha ni man madetermina gi lai solamente pot i\nintensiom i ma aseguran i ginagagao na recognision yan respeto para i\nderecho yan libertad i pumalo siha yan i inafacha i virtuoso na ginagao\nmoral, areglao na publico yan i heneral na prosperidad ni un democratico\nna sociedad.\nI derecho yan libertad siha tidebe umausa gi kautkuet manero ni\ncontrario yan i intension yan i motibon i Unidas Nasion siha.\nArticulo 30.\nTaya gi este na Declarasion usina mainterpete como haimplilika\n(hasasangan) para kuatkuet stado, gurupo pat persona kuatkuet derecho ni\npara usaonao gi kuatkuet actividad (chocho) pat para ufatinas kuatkuet\nacto madesigna para i destruksion i kuatkuet derecho yan libertad siha\nni man mapolo guine na tinige.",
            "Image": "116a3d8435650735044810c04cb24f07"
        }
    }
}

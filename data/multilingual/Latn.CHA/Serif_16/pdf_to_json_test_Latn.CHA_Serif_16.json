{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467461,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "UNIVERSAL NA DECLARASION I DERECHO SIHA PARA I TAOTAO\nPreambulo\nAsi como i recognision pot i inherente (natural)na dignidad yan pot i pareho yan\ninahenable (tisina maamot) na derechon todo i membron i humano na familia guiya i\nfundacion i liberta, justicia yan pas gi todo i tano.\nAsi como i dinisatende yan i denisprecia i derecho siha para i taotao manhuyon ti\ncivilisao na finatinas siha ni esta hasen insulta i consencian i taotao yan i finato gi\ntano anai taotao siha umagosa i libertad kumentos, yan hinenge yan libertad gine\nminanao yan minalago esta maproclama como i mas takilo na aspirasion (tinanga) i\ncomodo (regular) na taotao siha.\nAsi como necesario, yangin i taotao ti para uenebliga na uespiha recurso (hinagon),\ncomo i utimo na fandiskansayan gi rebulasion contra i crueldad yan bahacion enao na\ni derecho siha para i taotao umaprotehe nui arreglon i lai.\nAsi como necesario na umaadelanta i kinalanten i amestao (inamigo) na relasion siha\nentalo nasion siha. Asi como i taotao i Unidos Nasion siha guaha gi halom i Charter\nmasasegura i hinegen niha gi fundamental na derecho siha para i taotao, gi dignidad\nyan chatbale ya i humano (taotao) na persona yan i pareho na derecho i lahe yan i\npalauan yan esta madetermina na umaadelanta progresson social yan mas prisocio na\nstandard siha pot linala gi mas dankulo na libertad.\nAsi como un comodo na kininprende pot este nana umaobtene, gi i cooperasion yan i\nUnidas Nasion siha, i maadelantan i universal na respecto para yan i maguadian i\nderechon taotao yan fundamental na libertad siha.\nAsi como un comodo na kininprende pot este na derecho yan libertad siha i mas\nimportante para i kabales na marealizasion este na linala.\nPago, Pot eso,\ni Heneralna Assemblia\naproklama\neste i Universal na Declarasion i Derecho siha para i Taotao, como un comodo na\nstandard i obtenamenten para todo i taotao siha yan todo nasion siha, esta i utimo na\nkada individual yan kada organon i sociedad, ugagaige ha este na Declarasion todo i\ntiempo gi hinason niha, ya umafatinas mano i sina gi finanague yan educasion para\numa adelanta i respeto para este na derecho yan libertad siha yan gi manera ni\nprogresibo, nasional yan inter-nasional, para umaasegura i universal na maguadian\nniha, tanto i mangaige na taotao siha gi territorio ni gaige gi papa jurisdicksion niha.\nArticulo 1.\nTodo taotao siha man mafanago libertao yan pareho gi dignidad yan derecho siha,\nman manae siha hinaso yan consiencia yan debe de ufatinas contra uno yan otro gi un\nespiritun chumelo.\nArticulo 2.\nTodo man qualificao nu todo i derecho yan libertad siha ni manmalatnos gi halom",
            "Image": "a75597b1a49d6fa5ea4779ec098519d0"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "este na Declarasion, sin nihafa na distingasiongi maseha hafa na klase, asi como rasa,\nkulor, sexso, linguahe, relihon, political pat otro opinion, nasional, pat original social,\nproperdad, parto, pat otro statulo (estao).\nAdemas, taya distinguasion sina umafatinas ni maapela gi i fundamenton political, i\njurisdicksional pat i internasional na estao i tano pat i teritorio ni gaige un persona,\nmaseha gui independensia, encargo, ti agobierbena gui pat papa maseha hafa otro na\nrestriksion i minagas gobiernamentonna.\nArticulo 3.\nTodo mangai derecho pot linala, libertad yan seguridad i persona.\nArticulo 4.\nTaya sina mamantene como esclabo pat servidumbre; esclavitudu yan i commercion\nesclavo umapribe gi todo i klasen niha siha.\nArticulo 5.\nTaya sina masometido (manamerese) nui agoniado (na chatflik) na kastigo pat nui\ncruel, ti para taotao pat deshonrao na tratamento pat kastigo.\nArticulo 6.\nTodo man gai derecho na ufan marecognisa maseha mano como persona gi menan i\nlai.\nArticulo 7.\nTodo man pareho gi menan i lai yan man gai derecho sin nihafa na descriminasion\nnui pareho na proteksion i lai. Todo man gai derecho nui pareho na proteksion kontra\nkuatkuet discriminasion gi kinentran este na Declarasion yan kontra kuatkuet\nestimular nui eso na discriminasion.\nArticulo 8.\nTodo mangai derecho nui un effectibo na remedio ginen i man kaps na nasional na\ntribunal siha para finatinas siha ni acocontra i fundamental na derecho siha manae\ngui ginen i constitucion pot i lai.\nArticulo 9.\nTaya sina na sometido nu i arbitrario na inaresta, detension pat destierro.\nArticulo 10.\nTodo man gai derecho gi kabales na ekualidad nui un faborable yan mababaâ€™para i\npublico nui un independente yan tai fabor na tribunal gi i madeterminasion i\nderechona yan obligasionna siha yan maseha hafa na acusasion ni criminal kontro\nguiya.\nArticulo 11.\nHayi ma akusa gi penan chatmanhu'la mangai derecho para u fanma po'lo como\ninosenti asta-ki guaha ebidensia na umisao sigun gi lai ya u ma garantia na u mana\nguaha nisisariu na dinifendi.",
            "Image": "a32a300b9bbeb6404970a62796ef2b57"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Taya sina ma akusa na umisao gi kuatkuet pena pat finatinas yan sinangan como ti\nguiya umisague' gi papa nasional na lai, gi tiempo anai makumiti i isao. Desde sed ti\ndebi di u mas makat i pena kontra uno ni mas aplikable gi tiempo anai gumuaha\npena.\nArticulo 12.\nTaya sina masumetido nu i arbitrarion na inentalo gi i secretuna, familiana, gumana\npat corespondenciana, oset para uataka i honrana yan reputasiona. Todo mangai\nderecho nui proteksion i lai kontra eso na inentalo pat inataka siha.\nArticulo 13.\nTodo man gai derecho nui libertad na movimiento yan residencia gi halom i rendelon\nkada stado.\nTodo man gai derecho na udingo katkuet tano, incluso i tanona, yan para ubuetta gui\nguato ti tanona.\nArticulo 14.\nTodo man gai derecho na ualigao yan para ugosa gi otro tano siha asilo (linihen) gine\nkastigo.\nEste na derecho ti debe umainvoka gi kaso pot persucusion (kastigo) siha\nnaturalmente dumoko ginen ti political na isao siha pat ginen finatinas siha ni\nacocontra i intension yan principal siha i Unidos Nasion siha.\nArticulo l5.\nTodo man gai derecho nu un nasionalidad.\nTaya ni uno sina maarbitariomente maamot nu i nasionalidadna oset marenuncia ni\nderecho para utulaika i nasionalidadna.\nArticulo l6.\nLalahe yan famalauan ni kabales idad niha, sin nihafa na restriksion kauso pot rasa,\nnationalidad pat relihion, man gai derecho na ufan asagua yan para ufan gai familia.\nMangai derecho siha pot kasamento, duranten umasaguan niha, yan inadespatan i\nkasamento.\nKasamento debe de umahatme solo que gi libertao yan kabales na consentimenton i\npara ufan asagua na persona siha.\nI familia guiya i natural yan i fundamental na gurupon dinanna i sociedad yan gai\nderecho gui nui proteksion ginen i sociedad yan i stados (lugana).\nArticulo 17.\nTodo persona man gai derecho para ugai properdad namaisa yan loque gi associasion\nyan otro siha.\nTaya ni uno sina arbitariomente ma amot nui properdadna.\nArticulo 18.",
            "Image": "294958b22ab8766df55819341bfc2390"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Todo man gai derecho para ufan man haso gi libertad, consciencia yan relihion; este\nna derecho ha inklulusa libertad para utulaika i relihionna pat hinengenna, yan\nlibertad maseha guiya namaisa pat gi dinanna yan otro siha gi publico pat privado,\npara umanifesta i relihionna pat hinengenna gi finanague, mapractica, inadora yan\nguinadda.\nArticulo 19.\nTodo man gai derecho para libertad na opinion yan expresasion; este na derecho ha\ninklulusa i libertad para usustiene opinion sin nihafa na inentalo yan para uespia,\nuresibe yan ulaknos informasion yan idea siha gi maseha hafa na media yan sin\nconsiderasion pot nuebon niha siha.\nArticulo 20.\nTodo man gai derecho para libertad na assemblia yan asociasion ni pacifico.\nTaya sina maobliga para uhalong gi un asociasion.\nArticulo 21.\nTodo man gai derecho para ufan naonao gi i gobiernamenton i tanona, derektamente\npat ginen i libertad ni maayek na representante.\nTodo man gai derecho nui pareho na accesso (entrada) para i servicion publico i\ntanona.\nI minalago i taotao debe de i fundamental i autoridad i gobiernamento; este na\nminalago debe de umanaanok gi tempo-pot-tempo yan magahet na election siha ni\ndebe ginen i universal yan pareho na boto yan debe de umaconsige gi secreto na\nbotasion pat gi ekuivalenten libertao na manera siha para man bota.\nArticulo 22.\nTodo, como membron i sociedad, man gai derecho para i social na seguridad yan gai\nderecho para managuahan i seguridad, ginen i nasional na prenekura yan\ninternasional na co-operasion yan gi acondancia yan i organisasion yan guinahan i\nkada uno na stado, i economia, social yan cultural na derecho siha ni tisina machanda\ni dignidadna yan i libertao na inadelantan i personalidadna.\nArticulo 23\nTodo man gai derecho para ufachocho, para libertao na enaye empleo, para virtuoso\nyan faborable na condision i checho yan para proteksion kontra ti empleado.\nTodo, sin nihafa na discriminasion, man gai derecho nui pareho na apas para i pareho\nna chocho.\nTodo man machochocho man gai derecho para virtuoso yan faborable na\ncompensensia asiguridot para guiya mismo yan i familiana un linala bale yan humano\n(taotao) na dignidad, yan maumentaye (masaplemente) yangin necesario, nui otro\nmedio siha na proteksion social.\nTodo man gai derecho para uforma yan usaonao gi inetnon comercio siha para i\nproteksion i interesna siha.\nArticulo 24.",
            "Image": "1836b6d7d2542097f8e0ef82362c425d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Todo man gai derecho para udeskansa yan tai ocupasion, incluso mididao na oran\nchoch siha, yan tempo-pot-tempo na haanen gupot ni maapase.\nArticulo 25.\nTodo man gai derecho para un standar na linala ni nahong para i hinemlo yan\nfelicidadna yan para i familiana, incluso nenkano, magago, guma yan estiman medico\nyan necesario na servicion social siha, yan i derecho para seguridad inkaso na\ntiempleao, minalango, ininutet, biudo pat biuda, inamko pat otro ni fatan i linala gi\ncircumstancia ni tangue gi sisinana.\nMaternida (humana) yan infancia (neni) mangai derecho para special na inistema yan\nayudo. Todo famaguon, maseha mafango gi estao kasamento pat ahe, debe de ugosa i\npareho na proteksion social.\nArticulo 26.\nTodo man gai derecho nui educasion. Educasion debe de sin apas, polomenos gi\nelmentario yan i fundamental na eskalera siha. Elementario na educasion debe de\nobligao. Teknical yan profesional na educasion debe umana guaha heneralmente yan\ni latakilo na educasion debe de kabales na hatmiyon para todo sigun i mireto.\nI educasion debe de umaderihe para i kabales yan i manametgot i respeto pot\nderechon humano siha yan fundamental na libertad siha. I educasion debe\nunadelanta inakumprende, siningon, yan inamigo entalo todo i tano siha, rasa pat\ngurupon relihion siha, yan debe uomenta i checho i Unidas Nasion siha para i\nmasuseten i pas.\nI mManaina man gai primet derecho para uayek i klasen educasion ni para umanae i\nfamaguon niha.\nArticulo 27.\nTodo man gai derecho libertao para usaonao gi i cultural na linala i comunidad, para\nugosa i arto siha para usaonao gi sientifico na adelantamente yan i beneficiona siha.\nTodo man gai derecho pot i proteksion i moral yan material na interes siha umuhuyon\nginen todo sientifico, literario (tinige) pat producsion artistico ni eso guiya autor\n(fumatinas).\nArticulo 28.\nTodo man gai derecho para un social yan internasional na arreglo anai i derecho yan i\nlibertad siha ni man mapolo guine na Declarasion usina marealisa kabales.\nArticulo 29.\nTodo man gai obligasion para i comunidad anai solamente i libertad yan kabales na\nadelanto i personalidadna sina makonsige.\nGi i ninaseben i derechona yan libertadna siha, todo ufan sometado (tokante) nui\nrestriksion siha ni man madetermina gi lai solamente pot i intensiom i ma aseguran i\nginagagao na recognision yan respeto para i derecho yan libertad i pumalo siha yan i\ninafacha i virtuoso na ginagao moral, areglao na publico yan i heneral na prosperidad\nni un democratico na sociedad.",
            "Image": "15418a17d18a8e6c668025806b34cc3a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "I derecho yan libertad siha tidebe umausa gi kautkuet manero ni contrario yan i\nintension yan i motibon i Unidas Nasion siha.\nArticulo 30.\nTaya gi este na Declarasion usina mainterpete como haimplilika (hasasangan) para\nkuatkuet stado, gurupo pat persona kuatkuet derecho ni para usaonao gi kuatkuet\nactividad (chocho) pat para ufatinas kuatkuet acto madesigna para i destruksion i\nkuatkuet derecho yan libertad siha ni man mapolo guine na tinige.",
            "Image": "744c668e1d779d28fbdb68707f1ca31e"
        }
    }
}

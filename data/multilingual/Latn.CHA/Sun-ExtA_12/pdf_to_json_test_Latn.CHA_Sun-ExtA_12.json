{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467492,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "UNIVERSAL NA DECLARASION I DERECHO SIHA PARA I TAOTAO\nPreambulo\nAsi como i recognision pot i inherente (natural)na dignidad yan pot i pareho yan inahenable (tisina maamot) na\nderechon todo i membron i humano na familia guiya i fundacion i liberta, justicia yan pas gi todo i tano.\nAsi como i dinisatende yan i denisprecia i derecho siha para i taotao manhuyon ti civilisao na finatinas siha ni\nesta hasen insulta i consencian i taotao yan i finato gi tano anai taotao siha umagosa i libertad kumentos, yan\nhinenge yan libertad gine minanao yan minalago esta maproclama como i mas takilo na aspirasion (tinanga) i comodo\n(regular) na taotao siha.\nAsi como necesario, yangin i taotao ti para uenebliga na uespiha recurso (hinagon), como i utimo na fandiskansayan\ngi rebulasion contra i crueldad yan bahacion enao na i derecho siha para i taotao umaprotehe nui arreglon i lai.\nAsi como necesario na umaadelanta i kinalanten i amestao (inamigo) na relasion siha entalo nasion siha. Asi como i\ntaotao i Unidos Nasion siha guaha gi halom i Charter masasegura i hinegen niha gi fundamental na derecho siha para\ni taotao, gi dignidad yan chatbale ya i humano (taotao) na persona yan i pareho na derecho i lahe yan i palauan\nyan esta madetermina na umaadelanta progresson social yan mas prisocio na standard siha pot linala gi mas dankulo\nna libertad.\nAsi como un comodo na kininprende pot este nana umaobtene, gi i cooperasion yan i Unidas Nasion siha, i\nmaadelantan i universal na respecto para yan i maguadian i derechon taotao yan fundamental na libertad siha.\nAsi como un comodo na kininprende pot este na derecho yan libertad siha i mas importante para i kabales na\nmarealizasion este na linala.\nPago, Pot eso,\ni Heneralna Assemblia\naproklama\neste i Universal na Declarasion i Derecho siha para i Taotao, como un comodo na standard i obtenamenten para todo\ni taotao siha yan todo nasion siha, esta i utimo na kada individual yan kada organon i sociedad, ugagaige ha este\nna Declarasion todo i tiempo gi hinason niha, ya umafatinas mano i sina gi finanague yan educasion para uma\nadelanta i respeto para este na derecho yan libertad siha yan gi manera ni progresibo, nasional yan inter-\nnasional, para umaasegura i universal na maguadian niha, tanto i mangaige na taotao siha gi territorio ni gaige gi\npapa jurisdicksion niha.\nArticulo 1.\nTodo taotao siha man mafanago libertao yan pareho gi dignidad yan derecho siha, man manae siha hinaso yan\nconsiencia yan debe de ufatinas contra uno yan otro gi un espiritun chumelo.\nArticulo 2.\nTodo man qualificao nu todo i derecho yan libertad siha ni manmalatnos gi halom este na Declarasion, sin nihafa na\ndistingasiongi maseha hafa na klase, asi como rasa, kulor, sexso, linguahe, relihon, political pat otro opinion,\nnasional, pat original social, properdad, parto, pat otro statulo (estao).\nAdemas, taya distinguasion sina umafatinas ni maapela gi i fundamenton political, i jurisdicksional pat i\ninternasional na estao i tano pat i teritorio ni gaige un persona, maseha gui independensia, encargo, ti\nagobierbena gui pat papa maseha hafa otro na restriksion i minagas gobiernamentonna.\nArticulo 3.\nTodo mangai derecho pot linala, libertad yan seguridad i persona.\nArticulo 4.\nTaya sina mamantene como esclabo pat servidumbre; esclavitudu yan i commercion esclavo umapribe gi todo i klasen\nniha siha.\nArticulo 5.\nTaya sina masometido (manamerese) nui agoniado (na chatflik) na kastigo pat nui cruel, ti para taotao pat\ndeshonrao na tratamento pat kastigo.\nArticulo 6.\nTodo man gai derecho na ufan marecognisa maseha mano como persona gi menan i lai.\nArticulo 7.\nTodo man pareho gi menan i lai yan man gai derecho sin nihafa na descriminasion nui pareho na proteksion i lai.\nTodo man gai derecho nui pareho na proteksion kontra kuatkuet discriminasion gi kinentran este na Declarasion yan\nkontra kuatkuet estimular nui eso na discriminasion.\nArticulo 8.",
            "Image": "f79ffbfe3ff5e9d8a3c1fb3ecb02cf46"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Todo mangai derecho nui un effectibo na remedio ginen i man kaps na nasional na tribunal siha para finatinas siha\nni acocontra i fundamental na derecho siha manae gui ginen i constitucion pot i lai.\nArticulo 9.\nTaya sina na sometido nu i arbitrario na inaresta, detension pat destierro.\nArticulo 10.\nTodo man gai derecho gi kabales na ekualidad nui un faborable yan mababaâ€™para i publico nui un independente yan\ntai fabor na tribunal gi i madeterminasion i derechona yan obligasionna siha yan maseha hafa na acusasion ni\ncriminal kontro guiya.\nArticulo 11.\nHayi ma akusa gi penan chatmanhu'la mangai derecho para u fanma po'lo como inosenti asta-ki guaha ebidensia na\numisao sigun gi lai ya u ma garantia na u mana guaha nisisariu na dinifendi.\nTaya sina ma akusa na umisao gi kuatkuet pena pat finatinas yan sinangan como ti guiya umisague' gi papa nasional\nna lai, gi tiempo anai makumiti i isao. Desde sed ti debi di u mas makat i pena kontra uno ni mas aplikable gi\ntiempo anai gumuaha pena.\nArticulo 12.\nTaya sina masumetido nu i arbitrarion na inentalo gi i secretuna, familiana, gumana pat corespondenciana, oset\npara uataka i honrana yan reputasiona. Todo mangai derecho nui proteksion i lai kontra eso na inentalo pat inataka\nsiha.\nArticulo 13.\nTodo man gai derecho nui libertad na movimiento yan residencia gi halom i rendelon kada stado.\nTodo man gai derecho na udingo katkuet tano, incluso i tanona, yan para ubuetta gui guato ti tanona.\nArticulo 14.\nTodo man gai derecho na ualigao yan para ugosa gi otro tano siha asilo (linihen) gine kastigo.\nEste na derecho ti debe umainvoka gi kaso pot persucusion (kastigo) siha naturalmente dumoko ginen ti political na\nisao siha pat ginen finatinas siha ni acocontra i intension yan principal siha i Unidos Nasion siha.\nArticulo l5.\nTodo man gai derecho nu un nasionalidad.\nTaya ni uno sina maarbitariomente maamot nu i nasionalidadna oset marenuncia ni derecho para utulaika i\nnasionalidadna.\nArticulo l6.\nLalahe yan famalauan ni kabales idad niha, sin nihafa na restriksion kauso pot rasa, nationalidad pat relihion,\nman gai derecho na ufan asagua yan para ufan gai familia. Mangai derecho siha pot kasamento, duranten umasaguan\nniha, yan inadespatan i kasamento.\nKasamento debe de umahatme solo que gi libertao yan kabales na consentimenton i para ufan asagua na persona siha.\nI familia guiya i natural yan i fundamental na gurupon dinanna i sociedad yan gai derecho gui nui proteksion ginen\ni sociedad yan i stados (lugana).\nArticulo 17.\nTodo persona man gai derecho para ugai properdad namaisa yan loque gi associasion yan otro siha.\nTaya ni uno sina arbitariomente ma amot nui properdadna.\nArticulo 18.\nTodo man gai derecho para ufan man haso gi libertad, consciencia yan relihion; este na derecho ha inklulusa\nlibertad para utulaika i relihionna pat hinengenna, yan libertad maseha guiya namaisa pat gi dinanna yan otro siha\ngi publico pat privado, para umanifesta i relihionna pat hinengenna gi finanague, mapractica, inadora yan\nguinadda.\nArticulo 19.\nTodo man gai derecho para libertad na opinion yan expresasion; este na derecho ha inklulusa i libertad para\nusustiene opinion sin nihafa na inentalo yan para uespia, uresibe yan ulaknos informasion yan idea siha gi maseha\nhafa na media yan sin considerasion pot nuebon niha siha.\nArticulo 20.\nTodo man gai derecho para libertad na assemblia yan asociasion ni pacifico.",
            "Image": "24cdb84515a7e74e11b6cf8041cc4d43"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Taya sina maobliga para uhalong gi un asociasion.\nArticulo 21.\nTodo man gai derecho para ufan naonao gi i gobiernamenton i tanona, derektamente pat ginen i libertad ni maayek na\nrepresentante.\nTodo man gai derecho nui pareho na accesso (entrada) para i servicion publico i tanona.\nI minalago i taotao debe de i fundamental i autoridad i gobiernamento; este na minalago debe de umanaanok gi\ntempo-pot-tempo yan magahet na election siha ni debe ginen i universal yan pareho na boto yan debe de umaconsige\ngi secreto na botasion pat gi ekuivalenten libertao na manera siha para man bota.\nArticulo 22.\nTodo, como membron i sociedad, man gai derecho para i social na seguridad yan gai derecho para managuahan i\nseguridad, ginen i nasional na prenekura yan internasional na co-operasion yan gi acondancia yan i organisasion\nyan guinahan i kada uno na stado, i economia, social yan cultural na derecho siha ni tisina machanda i dignidadna\nyan i libertao na inadelantan i personalidadna.\nArticulo 23\nTodo man gai derecho para ufachocho, para libertao na enaye empleo, para virtuoso yan faborable na condision i\nchecho yan para proteksion kontra ti empleado.\nTodo, sin nihafa na discriminasion, man gai derecho nui pareho na apas para i pareho na chocho.\nTodo man machochocho man gai derecho para virtuoso yan faborable na compensensia asiguridot para guiya mismo yan i\nfamiliana un linala bale yan humano (taotao) na dignidad, yan maumentaye (masaplemente) yangin necesario, nui otro\nmedio siha na proteksion social.\nTodo man gai derecho para uforma yan usaonao gi inetnon comercio siha para i proteksion i interesna siha.\nArticulo 24.\nTodo man gai derecho para udeskansa yan tai ocupasion, incluso mididao na oran choch siha, yan tempo-pot-tempo na\nhaanen gupot ni maapase.\nArticulo 25.\nTodo man gai derecho para un standar na linala ni nahong para i hinemlo yan felicidadna yan para i familiana,\nincluso nenkano, magago, guma yan estiman medico yan necesario na servicion social siha, yan i derecho para\nseguridad inkaso na tiempleao, minalango, ininutet, biudo pat biuda, inamko pat otro ni fatan i linala gi\ncircumstancia ni tangue gi sisinana.\nMaternida (humana) yan infancia (neni) mangai derecho para special na inistema yan ayudo. Todo famaguon, maseha\nmafango gi estao kasamento pat ahe, debe de ugosa i pareho na proteksion social.\nArticulo 26.\nTodo man gai derecho nui educasion. Educasion debe de sin apas, polomenos gi elmentario yan i fundamental na\neskalera siha. Elementario na educasion debe de obligao. Teknical yan profesional na educasion debe umana guaha\nheneralmente yan i latakilo na educasion debe de kabales na hatmiyon para todo sigun i mireto.\nI educasion debe de umaderihe para i kabales yan i manametgot i respeto pot derechon humano siha yan fundamental\nna libertad siha. I educasion debe unadelanta inakumprende, siningon, yan inamigo entalo todo i tano siha, rasa\npat gurupon relihion siha, yan debe uomenta i checho i Unidas Nasion siha para i masuseten i pas.\nI mManaina man gai primet derecho para uayek i klasen educasion ni para umanae i famaguon niha.\nArticulo 27.\nTodo man gai derecho libertao para usaonao gi i cultural na linala i comunidad, para ugosa i arto siha para\nusaonao gi sientifico na adelantamente yan i beneficiona siha.\nTodo man gai derecho pot i proteksion i moral yan material na interes siha umuhuyon ginen todo sientifico,\nliterario (tinige) pat producsion artistico ni eso guiya autor (fumatinas).\nArticulo 28.\nTodo man gai derecho para un social yan internasional na arreglo anai i derecho yan i libertad siha ni man mapolo\nguine na Declarasion usina marealisa kabales.\nArticulo 29.\nTodo man gai obligasion para i comunidad anai solamente i libertad yan kabales na adelanto i personalidadna sina\nmakonsige.\nGi i ninaseben i derechona yan libertadna siha, todo ufan sometado (tokante) nui restriksion siha ni man\nmadetermina gi lai solamente pot i intensiom i ma aseguran i ginagagao na recognision yan respeto para i derecho\nyan libertad i pumalo siha yan i inafacha i virtuoso na ginagao moral, areglao na publico yan i heneral na",
            "Image": "8af2a5d1389a352351f387b2fb0ce2af"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "prosperidad ni un democratico na sociedad.\nI derecho yan libertad siha tidebe umausa gi kautkuet manero ni contrario yan i intension yan i motibon i Unidas\nNasion siha.\nArticulo 30.\nTaya gi este na Declarasion usina mainterpete como haimplilika (hasasangan) para kuatkuet stado, gurupo pat\npersona kuatkuet derecho ni para usaonao gi kuatkuet actividad (chocho) pat para ufatinas kuatkuet acto madesigna\npara i destruksion i kuatkuet derecho yan libertad siha ni man mapolo guine na tinige.",
            "Image": "4f833cdc09633d2c47d5c3fa6183d928"
        }
    }
}

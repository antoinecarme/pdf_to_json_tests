{
    "MetaData": {
        "Author": null,
        "Creation_Date": 1581467346,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "1f44d5f067ae19e8f66c79c522feeae8",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNIVERSAL NA DECLARASION I DERECHO SIHA PARA I TAOTAO\nPreambulo\nAsi como i recognision pot i inherente (natural)na dignidad yan pot i pareho yan inahenable (tisina maamot)\nna derechon todo i membron i humano na familia guiya i fundacion i liberta, justicia yan pas gi todo i tano.\nAsi como i dinisatende yan i denisprecia i derecho siha para i taotao manhuyon ti civilisao na finatinas siha\nni esta hasen insulta i consencian i taotao yan i finato gi tano anai taotao siha umagosa i libertad kumentos,\nyan hinenge yan libertad gine minanao yan minalago esta maproclama como i mas takilo na aspirasion\n(tinanga) i comodo (regular) na taotao siha.\nAsi como necesario, yangin i taotao ti para uenebliga na uespiha recurso (hinagon), como i utimo na\nfandiskansayan gi rebulasion contra i crueldad yan bahacion enao na i derecho siha para i taotao umaprotehe\nnui arreglon i lai.\nAsi como necesario na umaadelanta i kinalanten i amestao (inamigo) na relasion siha entalo nasion siha. Asi\ncomo i taotao i Unidos Nasion siha guaha gi halom i Charter masasegura i hinegen niha gi fundamental na\nderecho siha para i taotao, gi dignidad yan chatbale ya i humano (taotao) na persona yan i pareho na derecho\ni lahe yan i palauan yan esta madetermina na umaadelanta progresson social yan mas prisocio na standard\nsiha pot linala gi mas dankulo na libertad.\nAsi como un comodo na kininprende pot este nana umaobtene, gi i cooperasion yan i Unidas Nasion siha, i\nmaadelantan i universal na respecto para yan i maguadian i derechon taotao yan fundamental na libertad siha.\nAsi como un comodo na kininprende pot este na derecho yan libertad siha i mas importante para i kabales na\nmarealizasion este na linala.\nPago, Pot eso,"
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "f59dcb8c644245b0fc54e43a087cf7f7",
            "Index": 1,
            "Label": "2",
            "Size": [
                595.0,
                842.0
            ],
            "Text": "i Heneralna Assemblia\naproklama\neste i Universal na Declarasion i Derecho siha para i Taotao, como un comodo na standard i obtenamenten\npara todo i taotao siha yan todo nasion siha, esta i utimo na kada individual yan kada organon i sociedad,\nugagaige ha este na Declarasion todo i tiempo gi hinason niha, ya umafatinas mano i sina gi finanague yan\neducasion para uma adelanta i respeto para este na derecho yan libertad siha yan gi manera ni progresibo,\nnasional yan inter-nasional, para umaasegura i universal na maguadian niha, tanto i mangaige na taotao siha\ngi territorio ni gaige gi papa jurisdicksion niha.\nArticulo 1.\nTodo taotao siha man mafanago libertao yan pareho gi dignidad yan derecho siha, man manae siha hinaso\nyan consiencia yan debe de ufatinas contra uno yan otro gi un espiritun chumelo.\nArticulo 2.\nTodo man qualificao nu todo i derecho yan libertad siha ni manmalatnos gi halom este na Declarasion, sin\nnihafa na distingasiongi maseha hafa na klase, asi como rasa, kulor, sexso, linguahe, relihon, political pat\notro opinion, nasional, pat original social, properdad, parto, pat otro statulo (estao).\nAdemas, taya distinguasion sina umafatinas ni maapela gi i fundamenton political, i jurisdicksional pat i\ninternasional na estao i tano pat i teritorio ni gaige un persona, maseha gui independensia, encargo, ti\nagobierbena gui pat papa maseha hafa otro na restriksion i minagas gobiernamentonna.\nArticulo 3.\nTodo mangai derecho pot linala, libertad yan seguridad i persona."
        },
        "2": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "e0becee354e27236470432ac5171f36a",
            "Index": 2,
            "Label": "3",
            "Size": [
                595.0,
                842.0
            ],
            "Text": "Articulo 4.\nTaya sina mamantene como esclabo pat servidumbre; esclavitudu yan i commercion esclavo umapribe gi\ntodo i klasen niha siha.\nArticulo 5.\nTaya sina masometido (manamerese) nui agoniado (na chatflik) na kastigo pat nui cruel, ti para taotao pat\ndeshonrao na tratamento pat kastigo.\nArticulo 6.\nTodo man gai derecho na ufan marecognisa maseha mano como persona gi menan i lai.\nArticulo 7.\nTodo man pareho gi menan i lai yan man gai derecho sin nihafa na descriminasion nui pareho na proteksion i\nlai. Todo man gai derecho nui pareho na proteksion kontra kuatkuet discriminasion gi kinentran este na\nDeclarasion yan kontra kuatkuet estimular nui eso na discriminasion.\nArticulo 8.\nTodo mangai derecho nui un effectibo na remedio ginen i man kaps na nasional na tribunal siha para\nfinatinas siha ni acocontra i fundamental na derecho siha manae gui ginen i constitucion pot i lai.\nArticulo 9.\nTaya sina na sometido nu i arbitrario na inaresta, detension pat destierro.\nArticulo 10.\nTodo man gai derecho gi kabales na ekualidad nui un faborable yan mababaâ€™para i publico nui un"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "20a1da3299520a93a42b87efb531d669",
            "Index": 3,
            "Label": "4",
            "Size": [
                595.0,
                842.0
            ],
            "Text": "independente yan tai fabor na tribunal gi i madeterminasion i derechona yan obligasionna siha yan maseha\nhafa na acusasion ni criminal kontro guiya.\nArticulo 11.\nHayi ma akusa gi penan chatmanhu'la mangai derecho para u fanma po'lo como inosenti asta-ki guaha\nebidensia na umisao sigun gi lai ya u ma garantia na u mana guaha nisisariu na dinifendi.\nTaya sina ma akusa na umisao gi kuatkuet pena pat finatinas yan sinangan como ti guiya umisague' gi papa\nnasional na lai, gi tiempo anai makumiti i isao. Desde sed ti debi di u mas makat i pena kontra uno ni mas\naplikable gi tiempo anai gumuaha pena.\nArticulo 12.\nTaya sina masumetido nu i arbitrarion na inentalo gi i secretuna, familiana, gumana pat corespondenciana,\noset para uataka i honrana yan reputasiona. Todo mangai derecho nui proteksion i lai kontra eso na inentalo\npat inataka siha.\nArticulo 13.\nTodo man gai derecho nui libertad na movimiento yan residencia gi halom i rendelon kada stado.\nTodo man gai derecho na udingo katkuet tano, incluso i tanona, yan para ubuetta gui guato ti tanona.\nArticulo 14.\nTodo man gai derecho na ualigao yan para ugosa gi otro tano siha asilo (linihen) gine kastigo.\nEste na derecho ti debe umainvoka gi kaso pot persucusion (kastigo) siha naturalmente dumoko ginen ti\npolitical na isao siha pat ginen finatinas siha ni acocontra i intension yan principal siha i Unidos Nasion siha.\nArticulo l5."
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "e6720f5b716c1de6fc3f7144a857936c",
            "Index": 4,
            "Label": "5",
            "Size": [
                595.0,
                842.0
            ],
            "Text": "Todo man gai derecho nu un nasionalidad.\nTaya ni uno sina maarbitariomente maamot nu i nasionalidadna oset marenuncia ni derecho para utulaika i\nnasionalidadna.\nArticulo l6.\nLalahe yan famalauan ni kabales idad niha, sin nihafa na restriksion kauso pot rasa, nationalidad pat relihion,\nman gai derecho na ufan asagua yan para ufan gai familia. Mangai derecho siha pot kasamento, duranten\numasaguan niha, yan inadespatan i kasamento.\nKasamento debe de umahatme solo que gi libertao yan kabales na consentimenton i para ufan asagua na\npersona siha.\nI familia guiya i natural yan i fundamental na gurupon dinanna i sociedad yan gai derecho gui nui proteksion\nginen i sociedad yan i stados (lugana).\nArticulo 17.\nTodo persona man gai derecho para ugai properdad namaisa yan loque gi associasion yan otro siha.\nTaya ni uno sina arbitariomente ma amot nui properdadna.\nArticulo 18.\nTodo man gai derecho para ufan man haso gi libertad, consciencia yan relihion; este na derecho ha inklulusa\nlibertad para utulaika i relihionna pat hinengenna, yan libertad maseha guiya namaisa pat gi dinanna yan otro\nsiha gi publico pat privado, para umanifesta i relihionna pat hinengenna gi finanague, mapractica, inadora\nyan guinadda.\nArticulo 19."
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "971d05a1ce40b3701b41b0b56f6563bf",
            "Index": 5,
            "Label": "6",
            "Size": [
                595.0,
                842.0
            ],
            "Text": "Todo man gai derecho para libertad na opinion yan expresasion; este na derecho ha inklulusa i libertad para\nusustiene opinion sin nihafa na inentalo yan para uespia, uresibe yan ulaknos informasion yan idea siha gi\nmaseha hafa na media yan sin considerasion pot nuebon niha siha.\nArticulo 20.\nTodo man gai derecho para libertad na assemblia yan asociasion ni pacifico.\nTaya sina maobliga para uhalong gi un asociasion.\nArticulo 21.\nTodo man gai derecho para ufan naonao gi i gobiernamenton i tanona, derektamente pat ginen i libertad ni\nmaayek na representante.\nTodo man gai derecho nui pareho na accesso (entrada) para i servicion publico i tanona.\nI minalago i taotao debe de i fundamental i autoridad i gobiernamento; este na minalago debe de umanaanok\ngi tempo-pot-tempo yan magahet na election siha ni debe ginen i universal yan pareho na boto yan debe de\numaconsige gi secreto na botasion pat gi ekuivalenten libertao na manera siha para man bota.\nArticulo 22.\nTodo, como membron i sociedad, man gai derecho para i social na seguridad yan gai derecho para\nmanaguahan i seguridad, ginen i nasional na prenekura yan internasional na co-operasion yan gi acondancia\nyan i organisasion yan guinahan i kada uno na stado, i economia, social yan cultural na derecho siha ni tisina\nmachanda i dignidadna yan i libertao na inadelantan i personalidadna.\nArticulo 23\nTodo man gai derecho para ufachocho, para libertao na enaye empleo, para virtuoso yan faborable na"
        },
        "6": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "40a0d98e8c2e5298af7547078cd62df3",
            "Index": 6,
            "Label": "7",
            "Size": [
                595.0,
                842.0
            ],
            "Text": "condision i checho yan para proteksion kontra ti empleado.\nTodo, sin nihafa na discriminasion, man gai derecho nui pareho na apas para i pareho na chocho.\nTodo man machochocho man gai derecho para virtuoso yan faborable na compensensia asiguridot para guiya\nmismo yan i familiana un linala bale yan humano (taotao) na dignidad, yan maumentaye (masaplemente)\nyangin necesario, nui otro medio siha na proteksion social.\nTodo man gai derecho para uforma yan usaonao gi inetnon comercio siha para i proteksion i interesna siha.\nArticulo 24.\nTodo man gai derecho para udeskansa yan tai ocupasion, incluso mididao na oran choch siha, yan tempo-pot-\ntempo na haanen gupot ni maapase.\nArticulo 25.\nTodo man gai derecho para un standar na linala ni nahong para i hinemlo yan felicidadna yan para i\nfamiliana, incluso nenkano, magago, guma yan estiman medico yan necesario na servicion social siha, yan i\nderecho para seguridad inkaso na tiempleao, minalango, ininutet, biudo pat biuda, inamko pat otro ni fatan i\nlinala gi circumstancia ni tangue gi sisinana.\nMaternida (humana) yan infancia (neni) mangai derecho para special na inistema yan ayudo. Todo\nfamaguon, maseha mafango gi estao kasamento pat ahe, debe de ugosa i pareho na proteksion social.\nArticulo 26.\nTodo man gai derecho nui educasion. Educasion debe de sin apas, polomenos gi elmentario yan i\nfundamental na eskalera siha. Elementario na educasion debe de obligao. Teknical yan profesional na\neducasion debe umana guaha heneralmente yan i latakilo na educasion debe de kabales na hatmiyon para"
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "2d2cb2dfbd01d8aea0149021f35f40d1",
            "Index": 7,
            "Label": "8",
            "Size": [
                595.0,
                842.0
            ],
            "Text": "todo sigun i mireto.\nI educasion debe de umaderihe para i kabales yan i manametgot i respeto pot derechon humano siha yan\nfundamental na libertad siha. I educasion debe unadelanta inakumprende, siningon, yan inamigo entalo todo i\ntano siha, rasa pat gurupon relihion siha, yan debe uomenta i checho i Unidas Nasion siha para i masuseten i\npas.\nI mManaina man gai primet derecho para uayek i klasen educasion ni para umanae i famaguon niha.\nArticulo 27.\nTodo man gai derecho libertao para usaonao gi i cultural na linala i comunidad, para ugosa i arto siha para\nusaonao gi sientifico na adelantamente yan i beneficiona siha.\nTodo man gai derecho pot i proteksion i moral yan material na interes siha umuhuyon ginen todo sientifico,\nliterario (tinige) pat producsion artistico ni eso guiya autor (fumatinas).\nArticulo 28.\nTodo man gai derecho para un social yan internasional na arreglo anai i derecho yan i libertad siha ni man\nmapolo guine na Declarasion usina marealisa kabales.\nArticulo 29.\nTodo man gai obligasion para i comunidad anai solamente i libertad yan kabales na adelanto i personalidadna\nsina makonsige.\nGi i ninaseben i derechona yan libertadna siha, todo ufan sometado (tokante) nui restriksion siha ni man\nmadetermina gi lai solamente pot i intensiom i ma aseguran i ginagagao na recognision yan respeto para i\nderecho yan libertad i pumalo siha yan i inafacha i virtuoso na ginagao moral, areglao na publico yan i"
        },
        "8": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "06df32f232aa9f85c7cda5b77be0d32d",
            "Index": 8,
            "Label": "9",
            "Size": [
                595.0,
                842.0
            ],
            "Text": "heneral na prosperidad ni un democratico na sociedad.\nI derecho yan libertad siha tidebe umausa gi kautkuet manero ni contrario yan i intension yan i motibon i\nUnidas Nasion siha.\nArticulo 30.\nTaya gi este na Declarasion usina mainterpete como haimplilika (hasasangan) para kuatkuet stado, gurupo\npat persona kuatkuet derecho ni para usaonao gi kuatkuet actividad (chocho) pat para ufatinas kuatkuet acto\nmadesigna para i destruksion i kuatkuet derecho yan libertad siha ni man mapolo guine na tinige."
        }
    }
}

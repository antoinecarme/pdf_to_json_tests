{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467387,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "UNIVERSAL NA DECLARASION I DERECHO SIHA PARA I TAOTAO\nPreambulo\nAsi como i recognision pot i inherente (natural)na dignidad yan pot i pareho yan inahenable\n(tisina maamot) na derechon todo i membron i humano na familia guiya i fundacion i liberta,\njusticia yan pas gi todo i tano.\nAsi como i dinisatende yan i denisprecia i derecho siha para i taotao manhuyon ti civilisao na\nfinatinas siha ni esta hasen insulta i consencian i taotao yan i finato gi tano anai taotao\nsiha umagosa i libertad kumentos, yan hinenge yan libertad gine minanao yan minalago esta\nmaproclama como i mas takilo na aspirasion (tinanga) i comodo (regular) na taotao siha.\nAsi como necesario, yangin i taotao ti para uenebliga na uespiha recurso (hinagon), como i\nutimo na fandiskansayan gi rebulasion contra i crueldad yan bahacion enao na i derecho siha\npara i taotao umaprotehe nui arreglon i lai.\nAsi como necesario na umaadelanta i kinalanten i amestao (inamigo) na relasion siha entalo\nnasion siha. Asi como i taotao i Unidos Nasion siha guaha gi halom i Charter masasegura i\nhinegen niha gi fundamental na derecho siha para i taotao, gi dignidad yan chatbale ya i humano\n(taotao) na persona yan i pareho na derecho i lahe yan i palauan yan esta madetermina na\numaadelanta progresson social yan mas prisocio na standard siha pot linala gi mas dankulo na\nlibertad.\nAsi como un comodo na kininprende pot este nana umaobtene, gi i cooperasion yan i Unidas Nasion\nsiha, i maadelantan i universal na respecto para yan i maguadian i derechon taotao yan\nfundamental na libertad siha.\nAsi como un comodo na kininprende pot este na derecho yan libertad siha i mas importante para i\nkabales na marealizasion este na linala.\nPago, Pot eso,\ni Heneralna Assemblia\naproklama\neste i Universal na Declarasion i Derecho siha para i Taotao, como un comodo na standard i\nobtenamenten para todo i taotao siha yan todo nasion siha, esta i utimo na kada individual yan\nkada organon i sociedad, ugagaige ha este na Declarasion todo i tiempo gi hinason niha, ya\numafatinas mano i sina gi finanague yan educasion para uma adelanta i respeto para este na\nderecho yan libertad siha yan gi manera ni progresibo, nasional yan inter-nasional, para\numaasegura i universal na maguadian niha, tanto i mangaige na taotao siha gi territorio ni\ngaige gi papa jurisdicksion niha.\nArticulo 1.\nTodo taotao siha man mafanago libertao yan pareho gi dignidad yan derecho siha, man manae siha\nhinaso yan consiencia yan debe de ufatinas contra uno yan otro gi un espiritun chumelo.\nArticulo 2.\nTodo man qualificao nu todo i derecho yan libertad siha ni manmalatnos gi halom este na\nDeclarasion, sin nihafa na distingasiongi maseha hafa na klase, asi como rasa, kulor, sexso,\nlinguahe, relihon, political pat otro opinion, nasional, pat original social, properdad, parto,\npat otro statulo (estao).\nAdemas, taya distinguasion sina umafatinas ni maapela gi i fundamenton political, i\njurisdicksional pat i internasional na estao i tano pat i teritorio ni gaige un persona, maseha\ngui independensia, encargo, ti agobierbena gui pat papa maseha hafa otro na restriksion i\nminagas gobiernamentonna.\nArticulo 3.\nTodo mangai derecho pot linala, libertad yan seguridad i persona.\nArticulo 4.\nTaya sina mamantene como esclabo pat servidumbre; esclavitudu yan i commercion esclavo umapribe\ngi todo i klasen niha siha.\nArticulo 5.\nTaya sina masometido (manamerese) nui agoniado (na chatflik) na kastigo pat nui cruel, ti para",
            "Image": "3f2f8a80a248617ffdb112998fa96d5e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "taotao pat deshonrao na tratamento pat kastigo.\nArticulo 6.\nTodo man gai derecho na ufan marecognisa maseha mano como persona gi menan i lai.\nArticulo 7.\nTodo man pareho gi menan i lai yan man gai derecho sin nihafa na descriminasion nui pareho na\nproteksion i lai. Todo man gai derecho nui pareho na proteksion kontra kuatkuet discriminasion\ngi kinentran este na Declarasion yan kontra kuatkuet estimular nui eso na discriminasion.\nArticulo 8.\nTodo mangai derecho nui un effectibo na remedio ginen i man kaps na nasional na tribunal siha\npara finatinas siha ni acocontra i fundamental na derecho siha manae gui ginen i constitucion\npot i lai.\nArticulo 9.\nTaya sina na sometido nu i arbitrario na inaresta, detension pat destierro.\nArticulo 10.\nTodo man gai derecho gi kabales na ekualidad nui un faborable yan mababaâ€™para i publico nui un\nindependente yan tai fabor na tribunal gi i madeterminasion i derechona yan obligasionna siha\nyan maseha hafa na acusasion ni criminal kontro guiya.\nArticulo 11.\nHayi ma akusa gi penan chatmanhu'la mangai derecho para u fanma po'lo como inosenti asta-ki\nguaha ebidensia na umisao sigun gi lai ya u ma garantia na u mana guaha nisisariu na dinifendi.\nTaya sina ma akusa na umisao gi kuatkuet pena pat finatinas yan sinangan como ti guiya\numisague' gi papa nasional na lai, gi tiempo anai makumiti i isao. Desde sed ti debi di u mas\nmakat i pena kontra uno ni mas aplikable gi tiempo anai gumuaha pena.\nArticulo 12.\nTaya sina masumetido nu i arbitrarion na inentalo gi i secretuna, familiana, gumana pat\ncorespondenciana, oset para uataka i honrana yan reputasiona. Todo mangai derecho nui\nproteksion i lai kontra eso na inentalo pat inataka siha.\nArticulo 13.\nTodo man gai derecho nui libertad na movimiento yan residencia gi halom i rendelon kada stado.\nTodo man gai derecho na udingo katkuet tano, incluso i tanona, yan para ubuetta gui guato ti\ntanona.\nArticulo 14.\nTodo man gai derecho na ualigao yan para ugosa gi otro tano siha asilo (linihen) gine kastigo.\nEste na derecho ti debe umainvoka gi kaso pot persucusion (kastigo) siha naturalmente dumoko\nginen ti political na isao siha pat ginen finatinas siha ni acocontra i intension yan principal\nsiha i Unidos Nasion siha.\nArticulo l5.\nTodo man gai derecho nu un nasionalidad.\nTaya ni uno sina maarbitariomente maamot nu i nasionalidadna oset marenuncia ni derecho para\nutulaika i nasionalidadna.\nArticulo l6.\nLalahe yan famalauan ni kabales idad niha, sin nihafa na restriksion kauso pot rasa,\nnationalidad pat relihion, man gai derecho na ufan asagua yan para ufan gai familia. Mangai\nderecho siha pot kasamento, duranten umasaguan niha, yan inadespatan i kasamento.\nKasamento debe de umahatme solo que gi libertao yan kabales na consentimenton i para ufan\nasagua na persona siha.\nI familia guiya i natural yan i fundamental na gurupon dinanna i sociedad yan gai derecho gui\nnui proteksion ginen i sociedad yan i stados (lugana).",
            "Image": "34a3fe6a8e27b2f514d018d47371c990"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Articulo 17.\nTodo persona man gai derecho para ugai properdad namaisa yan loque gi associasion yan otro\nsiha.\nTaya ni uno sina arbitariomente ma amot nui properdadna.\nArticulo 18.\nTodo man gai derecho para ufan man haso gi libertad, consciencia yan relihion; este na derecho\nha inklulusa libertad para utulaika i relihionna pat hinengenna, yan libertad maseha guiya\nnamaisa pat gi dinanna yan otro siha gi publico pat privado, para umanifesta i relihionna pat\nhinengenna gi finanague, mapractica, inadora yan guinadda.\nArticulo 19.\nTodo man gai derecho para libertad na opinion yan expresasion; este na derecho ha inklulusa i\nlibertad para usustiene opinion sin nihafa na inentalo yan para uespia, uresibe yan ulaknos\ninformasion yan idea siha gi maseha hafa na media yan sin considerasion pot nuebon niha siha.\nArticulo 20.\nTodo man gai derecho para libertad na assemblia yan asociasion ni pacifico.\nTaya sina maobliga para uhalong gi un asociasion.\nArticulo 21.\nTodo man gai derecho para ufan naonao gi i gobiernamenton i tanona, derektamente pat ginen i\nlibertad ni maayek na representante.\nTodo man gai derecho nui pareho na accesso (entrada) para i servicion publico i tanona.\nI minalago i taotao debe de i fundamental i autoridad i gobiernamento; este na minalago debe de\numanaanok gi tempo-pot-tempo yan magahet na election siha ni debe ginen i universal yan pareho\nna boto yan debe de umaconsige gi secreto na botasion pat gi ekuivalenten libertao na manera\nsiha para man bota.\nArticulo 22.\nTodo, como\nmanaguahan\nacondancia\nna derecho\nmembron i sociedad, man gai derecho para i\ni seguridad, ginen i nasional na prenekura\nyan i organisasion yan guinahan i kada uno\nsiha ni tisina machanda i dignidadna yan i\nsocial na seguridad yan gai derecho para\nyan internasional na co-operasion yan gi\nna stado, i economia, social yan cultural\nlibertao na inadelantan i personalidadna.\nArticulo 23\nTodo man gai derecho para ufachocho, para libertao na enaye empleo, para virtuoso yan faborable\nna condision i checho yan para proteksion kontra ti empleado.\nTodo, sin nihafa na discriminasion, man gai derecho nui pareho na apas para i pareho na chocho.\nTodo man machochocho man gai derecho para virtuoso yan faborable na compensensia asiguridot\npara guiya mismo yan i familiana un linala bale yan humano (taotao) na dignidad, yan maumentaye\n(masaplemente) yangin necesario, nui otro medio siha na proteksion social.\nTodo man gai derecho para uforma yan usaonao gi inetnon comercio siha para i proteksion i\ninteresna siha.\nArticulo 24.\nTodo man gai derecho para udeskansa yan tai ocupasion, incluso mididao na oran choch siha, yan\ntempo-pot-tempo na haanen gupot ni maapase.\nArticulo 25.\nTodo man gai derecho para un standar na linala ni nahong para i hinemlo yan felicidadna yan\npara i familiana, incluso nenkano, magago, guma yan estiman medico yan necesario na servicion\nsocial siha, yan i derecho para seguridad inkaso na tiempleao, minalango, ininutet, biudo pat\nbiuda, inamko pat otro ni fatan i linala gi circumstancia ni tangue gi sisinana.\nMaternida (humana) yan infancia (neni) mangai derecho para special na inistema yan ayudo. Todo\nfamaguon, maseha mafango gi estao kasamento pat ahe, debe de ugosa i pareho na proteksion\nsocial.",
            "Image": "bd29a4c3ece50833c495de3a4f41d77e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Articulo 26.\nTodo man gai derecho nui educasion. Educasion debe de sin apas, polomenos gi elmentario yan i\nfundamental na eskalera siha. Elementario na educasion debe de obligao. Teknical yan\nprofesional na educasion debe umana guaha heneralmente yan i latakilo na educasion debe de\nkabales na hatmiyon para todo sigun i mireto.\nI educasion debe de umaderihe para i kabales yan i manametgot i respeto pot derechon humano\nsiha yan fundamental na libertad siha. I educasion debe unadelanta inakumprende, siningon, yan\ninamigo entalo todo i tano siha, rasa pat gurupon relihion siha, yan debe uomenta i checho i\nUnidas Nasion siha para i masuseten i pas.\nI mManaina man gai primet derecho para uayek i klasen educasion ni para umanae i famaguon niha.\nArticulo 27.\nTodo man gai derecho libertao para usaonao gi i cultural na linala i comunidad, para ugosa i\narto siha para usaonao gi sientifico na adelantamente yan i beneficiona siha.\nTodo man gai derecho pot i proteksion i moral yan material na interes siha umuhuyon ginen todo\nsientifico, literario (tinige) pat producsion artistico ni eso guiya autor (fumatinas).\nArticulo 28.\nTodo man gai derecho para un social yan internasional na arreglo anai i derecho yan i libertad\nsiha ni man mapolo guine na Declarasion usina marealisa kabales.\nArticulo 29.\nTodo man gai obligasion para i comunidad anai solamente i libertad yan kabales na adelanto i\npersonalidadna sina makonsige.\nGi i ninaseben i derechona yan libertadna siha, todo ufan sometado (tokante) nui restriksion\nsiha ni man madetermina gi lai solamente pot i intensiom i ma aseguran i ginagagao na\nrecognision yan respeto para i derecho yan libertad i pumalo siha yan i inafacha i virtuoso na\nginagao moral, areglao na publico yan i heneral na prosperidad ni un democratico na sociedad.\nI derecho yan libertad siha tidebe umausa gi kautkuet manero ni contrario yan i intension yan i\nmotibon i Unidas Nasion siha.\nArticulo 30.\nTaya gi este na Declarasion usina mainterpete como haimplilika (hasasangan) para kuatkuet\nstado, gurupo pat persona kuatkuet derecho ni para usaonao gi kuatkuet actividad (chocho) pat\npara ufatinas kuatkuet acto madesigna para i destruksion i kuatkuet derecho yan libertad siha\nni man mapolo guine na tinige.",
            "Image": "1afdd6046fbbc1806b7826cb6d1abe3b"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468769,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "KA JINGPYNBNA-\u00cfAR SATLAK \u00cfA KI HOK LONGBRIEW MANBRIEW\nBa la pynbna bad pynjari da ka Dorbar Bah ka Synjuk Ki katkum ka Rai 217A (III) ha ka 10 Tarik\nNohprah 1948, ha Paris, France.\nPHYLLAW PONGSHAI\nKumba ka jingithuh \u00efa ka kyrdan long tynrai bad \u00efa ki marryngkat bad bashongkhien jong baroh ki\ndkhot long\u00efing u dei ka tlong jong ka jinglaitluid, ka jingbishar hok, bad ka jingsuk shisnieh\npyrthei,\nKumba ka jingibei\u00f1 bad jingbymsuidkhai \u00efa ki hok longbriew manbriew la pynkha \u00efa ki kam\nriewkhlaw kiba la pynkhih win \u00efa ka jing\u00efatiplem u bynriew, bad ka jingkylla ka pyrthei ha kaba\nu khun bynriew un leh kmen laitluid ha ka kren ka khana bad jingngeit bad jinglaitluid na ka\ntieng ka syier bad ka kyrduh la pynbna kum ka jingangnud ba ha khlieh tam jong u luk u lak,\nKumba ka long kaba donkam ba \u00efa u/ka briew ym dei ban pynbor ban shim ki lynti, kum ka khen\nkhatduh, da ka jing\u00efaleh pyrshah \u00efa ka jingbanbei\u00f1 bad jingsynshar runar, ba \u00efa ki hok\nlongbriew manbriew dei ban \u00efada da ka ai\u00f1 ka kanun, Kumba ka long kaba donkam ban kyntiew \u00efa ka\njingroi ka jing\u00efadei lok para ri,\nKumba ki briew jong ka Synjuk Ki Ri ha ka Kyrmit ki la pynskhem ia la ka jingngeit ha ki tynrai\nki hok longbriew manbriew, ha ka kyrdan bad dor longbriew bad ha ki hok marryngkat la kynthei\nne shynrang bad la kut jingmut ban pyntei pynsan \u00efa ka imlang sahlang bad \u00efa ka kyrdan jingim\nba khambha ha ka jinglaitluid ba kham\u00efar,\nKumba ki Ri-Long-Dkhot ki la smai ban kynjoh, da ka jingbynrap lang bad ka Synjuk Ki Ri, sha ka\njingkyntiew \u00efa ka jing\u00efaburom salonsar bad ka jingpeitngor ban pyntrei kam \u00efa ki hok longbriew\nmanbriew bad ki jinglaitluid ba tynrai,\nKumba ka jingsngewthuh-\u00efar \u00efa kine ki hok bad ki jinglaitluid ka dei ka jingdonkam ba khraw eh\nna ka bynta ban pyn pura \u00efa kane ka jingsmai.\nNamarkata, Mynta,\nKa Dorbar Bah,\nKa la pynbna bad pynjari \u00efa kane ka Jingpynbna-\u00efar Satlak \u00cfa Ki Hok Longbriew Manbriew kum ka\njingthew ba biang pylla lang \u00efa baroh ki bynriew bad baroh ki ri, ba kumta man la u/ka briew\nbad man ki kynhun jong ka imlang sahlang, da kaba \u00efai tyngkai khop \u00efa kane ka Jingpynbna-\u00efar,\nkin \u00efaleh da kaba hikai bad pynnang pynstad ban kyntiew irat \u00efa ka jingburom \u00efa kine ki hok bad\nki jinglaitluid bad da ki lad pynsan, la shi Hima ne para Hima, ban pyn\u00efoh \u00efa ka jingtyngkai\nbad jingithuh salonsar ba seisoh, hapdeng ki briew jong ki Ri-Long-Dkhot hi bad hapdeng ki\nbriew jong ki Ilaka synshar jong ki hi.\nJinis 1\n\u00cfa ki bynriew baroh la kha laitluid bad ki \u00efaryngkat ha ka burom bad ki hok. Ha ki la bsiap da\nka bor pyrkhat bad ka jing\u00efatiplem bad ha ka mynsiem jingsngew shipara ki dei ban \u00efatrei bynrap\nlang.\nJinis 2\nUwei pa kawei ki don \u00efa baroh ki hok kynti bad jinglaitluid ba la mang ha kane ka Jingpynbna-\n\u00efar, khlem jingpyn\u00efapher eiei, kum ka jaitbynriew, ka rong ka sniehdoh, kynthei ne shynrang, ka\nktien ka thylliej, ka niam ka rukom, ka sai\u00f1 pyrthei ne ka mut ka khan, ka thymmei ri ne ka\nimlang sahlang, ka jingdon jingem, ka jingkha ne kano kano ka jinglong.\nShuh shuh, ka jingpyn\u00efapher \u00efa ki briew kam dei ban long halor ka nongrim ka jinglong ka sai\u00f1\npyrthei, ka jylli synshar khadar jong ka ri kaba ki briew ki long trai, la ka long ka ri kaba\nlaitluid, kaba shaniah ha kiwei, ka bym synshar hi lane kaba hap ha u pud u sam jong ka\njingsynshar ba ha khlieh duh jong kawei pat ka ri.\nJinis 3\nUwei pa kawei ki don ka hok ban im, ban ioh laitluid bad ban \u00efoh jing\u00efada.\nJinis 4\nYm don uwei ne kawei ki ban shah teh mraw ne long mraw hano hano; la khang pyrshah \u00efa ka\njinglongmraw bad ka jingkha\u00efi mraw la ki dei ha kano kano ka dur ne rukom.\nJinis 5Ym don uwei ne kawei kiba lah ban shah thom sha ka saja, ne ban shah lehbei\u00f1 bymkhei\u00f1\nbriew ne shah pynhiar dor \u00efa ka kyrdan longbriew manbriew ne jingpynshitom.",
            "Image": "6089f2204e5a58d130bd9396b66b39b4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Jinis 6\nUwei pa kawei ki don ka hok ban \u00efoh \u00efa ka jingithuh hakhmat ka ai\u00f1 ha man ki jaka.\nJinis 7\nBaroh ki long marryngkat ha khmat ka ai\u00f1 bad ki don ka hok ba khlem da \u00f1iew shiliang khmat ha\nka ban \u00efoh \u00efa ki jing\u00efada ba markumjuh hakhmat ka ai\u00f1. Baroh ki don ka hok ban \u00efoh jing\u00efada ba\nmarkumjuh pyrshah \u00efa kano kano ka jingleh shiliang ha ka jingpynkhei\u00f1 \u00efa kane ka Jingpynbna-\u00efar\nlane pyrshah \u00efa kano kano ka jingkynshoit \u00efa kita ki jingleh shiliang.\nJinis 8\nUwei pa kawei ki don ka hok sha ka jingmaramot ne ka jingpynbha ba seisoh da ka Kashari ne ki\ntnad Sorkar ri ba la ai bor bad ba laitluid na ka bynta ki kam be-ai\u00f1 pyrshah \u00efa ki hok tynrai\nba la pynkhamti da ka riti synshar ne da ka ai\u00f1 hi.\nJinis 9\nYm don uwei ne kawei ki ban shah kem, shah set slung ne shah pynryngkangpar be-ai\u00f1.\nJinis 10\nUwei pa kawei ki don hok marbiang pura \u00efa ka jingpynsngew paidbah bahok da ka Kashari ne ki\ntnad Sorkar ri ba laitluid, ha kaba rai kut \u00efa ki hok bad jingteh ka ai\u00f1 bad \u00efa kano kano ka\njingkynnoh bymman pyrshah \u00efa u/ka.\nJinis 11\nUwei pa kawei ba la shah mudui ha ka jingleh be-ai\u00f1 ki don ka hok ban shah \u00f1iew kum kiba lui\nlui tad haduh ba la pynshisha \u00efa ka pap katkum ka ai\u00f1 bishar paidbah bad hadien ba ki la \u00efoh\nlut \u00efa ki lad jing\u00efada ba tikna ban \u00efada \u00efalade.\nYm\nne\nka\nka\ndon uwei ne kawei ki ban shah pynrem bymman ha kano kano ka kam be-ai\u00f1 tang namar ka jingleh\njingbymleh kaba ym \u00efahap kum ka kam be-ai\u00f1, katkum ka ai\u00f1 jong ka ri ne ka ai\u00f1 shityllup, ha\npor ba la leh \u00efa ka. Lymne ban dai\u00f1 ka kuna ba kham khia ban \u00efa kaba dei ban dai\u00f1 mynba \u00efa\nkam be-ai\u00f1 la leh.\nJinis 12\nYm don uwei ne kawei ki ban shah tuklar ne shah mushlia be-ai\u00f1 halor ka kam shimet, ka long\u00efing\nlongsem ne ka jing\u00efadei; lymne ban ktah mat\u00efong pyrshah \u00efa ka burom jong ki. Uwei pa kawei ki\ndon ka hok ban \u00efoh \u00efa ka jing\u00efada halor kita ki jingtuklar ne jingleh jubor.\nJinis 13\nUwei pa kawei ki don ka hok ba laitluid ha ka \u00efaid ka \u00efeng bad ka shong ka sah hapoh u pud u\nsam jong man la ka Ri.\nUwei pa kawei ki don ka hok ban mih na kano kano ka ri, kynthup na la ri hi, bad ban wan phai\npat sha la ka ri.\nJinis 14\nUwei pa kawei ki don ka hok ban wad jaka sah bad ban leh kmen ha kiwei pat ki ri ban riehtngen\nbad ban \u00efoh jing\u00efada na ka jingshah pynshitom be-ai\u00f1.\n\u00cfa kane ka hok ym lah ban khyllie ha ka jing\u00efadei ka jingtian bishar ba la mih na ki kam be-ai\u00f1\nki bym \u00efasnoh bad ka sai\u00f1 pyrthei lane na ki kam ba pyrshah \u00efa ki jingthmu bad nongrim jong ka\nSynjuk Ki Ri .\nJinis 15\nUwei pa kawei ki don \u00efa ka hok jong ka jinglong trai shnong.\nYm don uwei ne kawei ki ban shah pynduh jubor \u00efa la ka hok jong ka jinglong trai shnong lymne\nban shah kyntait \u00efa ka hok ban kylla \u00efa la ka jinglong trai shnong.\nJinis 16\nKi Shynrang bad kynthei ba la kot rta, khlem da buh pud kum ka khei\u00f1 jaitbynriew, jinglong trai\nshnong ne niam, ki don ka hok ban \u00efa poikha bad ban seng \u00efa la ka long\u00efing. Ki don ka hok ba\nmarryngkat ha ka poikha, ka shongkha, bad ha ka jingpynwai noh \u00efa ka.\nKa Jing\u00efapoikha ka dei ban long tang da ka jingmynjur ba pura bad ba laitluid jong ki shijur.",
            "Image": "0bec227b1563c5b894f82e9948d26bd5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Ka long\u00efing ka dei ka jnit kynhun ba tynrai bad manbriew jong ka imlang sahlang bad ka don \u00efa\nka hok ban \u00efoh jing\u00efada na ka imlang sahlang bad na ka Ri.\nJinis 17\nUwei pa kawei ki don ka hok ban long trai halor ki jingdon jingem shimet bad kumjuh ruh kum ka\nkynhun bad kiwei pat.\nYm don uwei ne kawei ki ban shah pynduh hok be-ai\u00f1 \u00efa ka jingdon jingem jong ki.\nJinis 18\nUwei pa kawei ki don ka hok ba laitluid ha ka pyrkhat pyrdai\u00f1, ka jing\u00efatiplem bad ka niam;\nkane ka hok ka kynthup \u00efa ka jinglaitluid ban kylla niam ne jingngeit, la ka dei ha la marwei\nhi ne ha ka kynhun bad kiwei, haba paw ne barieh, ban phla \u00efa ka niam ne jingngeit ha kaba\nhikai, leh ne trei da ka kam, mane blei bad leh niam.\nJinis 19\nUwei pa kawei ki don ka hok ba laitluid ban pyni nia bad pynpaw nia; kane ka hok ka kynthup \u00efa\nka jinglaitluid ban pyn\u00efeng nia khlem da shah mushl\u00efa bad ban wad, pdiang bad ai jingtip bad\njingmut lyngba ki lad pathai khubor khlem da khei\u00f1 eh \u00efa ki khappud.\nJinis 20\nUwei pa kawei ki don ka hok ba laitluid ban \u00efalum jing\u00efalang ne \u00efasnohkti ha kano kano ka\nlympung ha ka nongrim ba jai jai bad da ka basuk basai\u00f1.\nYm don uwei ne kawei ki ban shah pynbor ban long dkhot ha kano kano ka seng.\nJinis 21\nUwei pa kawei ki don ka hok ban \u00efa don bynta ha ka riti synshar jong ka ri, la marmet hi ne\nlyngba ki nongmihkhmat ba la jied laitluid.\nUwei pa kawei ki don ka hok ban \u00efoh kabu katjuh ha kaba shakri paidbah \u00efa la ka ri.\nKa mon u paidbah ka dei ka nongrim jong ka bor synshar sorkar; \u00efa kane ka mon lah ban pynpaw na\nki por sha ki por ha ki ilekshon ba shisha ba la pynlong da jingjied paidbah salonsar ha ka\nrukom ba la buhrieh ne da kiwei pat ki rukom jied kiba \u00efa ryngkat dor bad kiba laitluid.\nJinis 22\nUwei pa kawei, kum ki dkhot ka imlang sahlang, ki don ka hok ban \u00efoh \u00efa ka jingshongshngai\u00f1 ha\nka imlang sahlang bad ki don ruh \u00efa ka hok, lyngba ki bor ri bad jing\u00efasynrop ki ri katkum ka\njingsai\u00f1dur bad ka jingdon jingem jong man kawei pa kawei ka Ri, halor ka \u00efoh ka kot, ka imlang\nsahlang, ki riti-dustur kiba ym lah ban pyn\u00efakhlad na ka burom bad ka jingsan laitluid ka\nlongbriew manbriew jong ki.\nJinis 23\nUwei pa kawei ki don ka hok ban trei ne bylla, ban jied laitluid \u00efa ka jingtrei ne jingbylla,\nban \u00efoh \u00efa ka rukom long jong ka jingtrei katkum ka jingsngewbit jong ki bad ka jing\u00efada na ka\njingsah khlem kam.\nUwei pa kawei, khlem jingpyn\u00efapher, ki don ka hok ban \u00efoh \u00efa ka bainong marryngkat katkum ka\nkam ba marryngkat.\nUwei pa kawei kiba trei ki don ka hok \u00efa ka jingsiew kaba \u00efahap dor bad babit babiang ban\npynskhem \u00efalade bad ka \u00efing ka sem \u00efa ka jingim ba \u00efahap dur bad ka kyrdan briew, bad bynrap\nde, lada donkam, da kiwei ki lad jing\u00efada jong ka imlang sahlang.\nUwei pa kawei ki don ka hok ban seng bad long dkhot ha ki Seng Nongtrei na ka bynta ki jing\u00efada\n\u00efa ki jingbha jong ki.\nJinis 24\nUwei pa kawei ki don ka hok ban \u00efoh shongthait bad pynbyrngia, da kaba kynthup \u00efa ki kynta\ntreikam ba shongnia ryngkat ka bainong ha ki sngi shuti hateng hateng.\nJinis 25\nUwei pa kawei ki don ka hok sha ka nisan jingim ba biangthew na ka bynta ka bha ka miat shimet\nbad ka long\u00efing jong ki hi, kynthup ka bam ka dih, ka kup ka sem, ka \u00efingshong \u00efingsah, ka koit\nka khiah, bad ki kam imlang sahlang badonkam, bad ki hok sha ka jingshongshngai\u00f1 ha ki khen",
            "Image": "75c60336f662d929687aba3a66a7d6fd"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "jingduhkam, jingpang, jinganna, jinglong riewkynthei, jingnoh tymmen, lane jingduna kamai kajih\nha ki khep bym lah kot bor shuh.\nKa jinglongkmie bad jinglong khyllung ki don ka hok ban \u00efoh \u00efa ka jing\u00efarap bad jingsumar-\nsukher bakyrpang. Baroh ki khynnah, la ki dei kiba la kha na ka jing\u00efashong kurim ba long ai\u00f1\nne ka jingshong kurim shabar jong ka ai\u00f1, ki don ka hok ban \u00efoh \u00efa kajuh ka jing\u00efada ha ka\nimlang sahlang.\nJinis 26\nUwei pa kawei ki don ka hok ban \u00efoh \u00efa ka jingnang jingstad. Ka jingnang jingstad ka dei ban\nlong khlem jingsiew la kumno kumno ha ki kyrdan pule ba dang shu sdang bad ba tynrai. Ka\nJingpule ba sdang ka dei ban long kaba kongsan tam. \u00cfa ka jingpule lai\u00f1 ne ka jingpule ba dei\n\u00efa ka jingtrei jingktah da ki buit stad dei ban pyn\u00efoh paidbah, bad \u00efa ka jingpule kham\nshajrong dei ban ai lad marryngkat halor ka nongrim ka jingshonghok.\nKa jingnang jingstad ka dei ban kdew sha ka jingpynsan pynpura \u00efa ka mai\u00f1 longbriew manbriew\nbad sha ka ban pynkhlai\u00f1 \u00efa ka jingburom \u00efa ka hok longbriew manbriew bad jinglaitluid tynrai.\nKa dei ban kyntiew \u00efa ka jingshemphang, jing\u00efaishah bad jing\u00efalong lok para hima sima, ki\nkynhun niam ne jaitbynriew, bad ban pyn\u00efaid shaphrang shuh shuh \u00efa ki kam ka Synjuk Ki Ri ban\npynneh \u00efa ka suk ka sai\u00f1.\nKi kmie ki kpa ki don ka hok ba hakhmat eh ban jied \u00efa ka jait jingpule kaba ki lah ban ai ha\nla ki khun ki kti.\nJinis 27\nUwei pa kawei ki don ka hok laitluid ban \u00efashim bynta ha ki kam kolshor jong ka jaitbynriew,\nban lehkmen ha ki sap ki phong bad bhah bynta lang ha ka jingmanroi ka sa\u00efan lem ki jingmyntoi\njong ka.\nUwei pa kawei ki don ka hok ban \u00efada \u00efa ki snap jinglong babha bad ba kynja met kiba mih na ki\nsoh ka sa\u00efan, ka thoh ka tar, ne ka buit-thaw \u00efa kiba ma ki hi ki long ki nongthaw.\nJinis 28\nUwei pa kawei ki don ka bhah ban pynneh pynsah \u00efa ka suk ka sain jong ka imlang sahlang ha\nshityllup ka pyrthei ha kaba \u00efa ki hok bad ki jinglaitluid ba shynna yn lah ban pynurlong pura\nkatkum ba la buh ha kane ka Jingpynbna-\u00efar.\nJinis 29\nUwei pa kawei, ki don ki deiti sha ka jaitbynriew bad dei tang ha ka hi ba ka jingpynroi\nlaitluid bad pynpura \u00efa ka mai\u00f1 longbriew manbriew ka long ba lah ban long.\nHa ka jingpyntrei kam \u00efa ki hok bad ki jinglaitluid, uwei pa kawei kin hap ban pyndem tang ha\nkito ki pud ba la rai da ka ai\u00f1 thik na ka bynta ban pyn\u00efoh \u00efa ka jingithuh bad ban burom \u00efa ki\nhok bad ki jinglaitluid jong kiwei pat bad ha ka ban pyn\u00efoh \u00efa ki jingdonkam ba dei hok jong ka\njing\u00efaid beit \u00efaid ryntih, ka suk ka sain bad ka jingmanbha kyllum ha ka imlang sahlang ha ka\nsynshar paidbah.\n\u00cfa kine ki hok bad ki jinglaitluid yn ym lah ban pyndonkam da kumwei pat ka ban long marpyrshah\n\u00efa ki jingthmu bad nongrim ka Synjuk Ki Ri.\nJinis 30\nYm don kano kano ha kane ka Jingpynbna-\u00efar ba lah ban batai da kumwei pat kum ban \u00efalam bakla\n\u00efa kano kano ka Ri, ki kynhun ki riewshimet halor kano kano hok ban \u00efateh ha kino kino ki ban\nleh, ban pynjot ne pynduh pyndam \u00efa ki hok bad ki jinglaitluid kiba la buh ha Ka.",
            "Image": "a07626271e4a6a847824823e609bfb82"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468729,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "KA JINGPYNBNA-\u00cfAR SATLAK \u00cfA KI HOK LONGBRIEW MANBRIEW\nBa la pynbna bad pynjari da ka Dorbar Bah ka Synjuk Ki katkum ka Rai 217A (III) ha ka 10 Tarik Nohprah\n1948, ha Paris, France.\nPHYLLAW PONGSHAI\nKumba ka jingithuh \u00efa ka kyrdan long tynrai bad \u00efa ki marryngkat bad bashongkhien jong baroh ki dkhot\nlong\u00efing u dei ka tlong jong ka jinglaitluid, ka jingbishar hok, bad ka jingsuk shisnieh pyrthei,\nKumba ka jingibei\u00f1 bad jingbymsuidkhai \u00efa ki hok longbriew manbriew la pynkha \u00efa ki kam riewkhlaw kiba\nla pynkhih win \u00efa ka jing\u00efatiplem u bynriew, bad ka jingkylla ka pyrthei ha kaba u khun bynriew un leh kmen\nlaitluid ha ka kren ka khana bad jingngeit bad jinglaitluid na ka tieng ka syier bad ka kyrduh la pynbna kum\nka jingangnud ba ha khlieh tam jong u luk u lak,\nKumba ka long kaba donkam ba \u00efa u/ka briew ym dei ban pynbor ban shim ki lynti, kum ka khen khatduh, da\nka jing\u00efaleh pyrshah \u00efa ka jingbanbei\u00f1 bad jingsynshar runar, ba \u00efa ki hok longbriew manbriew dei ban \u00efada\nda ka ai\u00f1 ka kanun, Kumba ka long kaba donkam ban kyntiew \u00efa ka jingroi ka jing\u00efadei lok para ri,\nKumba ki briew jong ka Synjuk Ki Ri ha ka Kyrmit ki la pynskhem ia la ka jingngeit ha ki tynrai ki hok\nlongbriew manbriew, ha ka kyrdan bad dor longbriew bad ha ki hok marryngkat la kynthei ne shynrang bad\nla kut jingmut ban pyntei pynsan \u00efa ka imlang sahlang bad \u00efa ka kyrdan jingim ba khambha ha ka jinglaitluid\nba kham\u00efar,\nKumba ki Ri-Long-Dkhot ki la smai ban kynjoh, da ka jingbynrap lang bad ka Synjuk Ki Ri, sha ka\njingkyntiew \u00efa ka jing\u00efaburom salonsar bad ka jingpeitngor ban pyntrei kam \u00efa ki hok longbriew manbriew\nbad ki jinglaitluid ba tynrai,\nKumba ka jingsngewthuh-\u00efar \u00efa kine ki hok bad ki jinglaitluid ka dei ka jingdonkam ba khraw eh na ka bynta",
            "Image": "d0572b495e5c05f88fea11405645db7e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "ban pyn pura \u00efa kane ka jingsmai.\nNamarkata, Mynta,\nKa Dorbar Bah,\nKa la pynbna bad pynjari \u00efa kane ka Jingpynbna-\u00efar Satlak \u00cfa Ki Hok Longbriew Manbriew kum ka jingthew\nba biang pylla lang \u00efa baroh ki bynriew bad baroh ki ri, ba kumta man la u/ka briew bad man ki kynhun jong\nka imlang sahlang, da kaba \u00efai tyngkai khop \u00efa kane ka Jingpynbna-\u00efar, kin \u00efaleh da kaba hikai bad pynnang\npynstad ban kyntiew irat \u00efa ka jingburom \u00efa kine ki hok bad ki jinglaitluid bad da ki lad pynsan, la shi Hima\nne para Hima, ban pyn\u00efoh \u00efa ka jingtyngkai bad jingithuh salonsar ba seisoh, hapdeng ki briew jong ki Ri-\nLong-Dkhot hi bad hapdeng ki briew jong ki Ilaka synshar jong ki hi.\nJinis 1\n\u00cfa ki bynriew baroh la kha laitluid bad ki \u00efaryngkat ha ka burom bad ki hok. Ha ki la bsiap da ka bor pyrkhat\nbad ka jing\u00efatiplem bad ha ka mynsiem jingsngew shipara ki dei ban \u00efatrei bynrap lang.\nJinis 2\nUwei pa kawei ki don \u00efa baroh ki hok kynti bad jinglaitluid ba la mang ha kane ka Jingpynbna-\u00efar, khlem\njingpyn\u00efapher eiei, kum ka jaitbynriew, ka rong ka sniehdoh, kynthei ne shynrang, ka ktien ka thylliej, ka\nniam ka rukom, ka sai\u00f1 pyrthei ne ka mut ka khan, ka thymmei ri ne ka imlang sahlang, ka jingdon jingem,\nka jingkha ne kano kano ka jinglong.\nShuh shuh, ka jingpyn\u00efapher \u00efa ki briew kam dei ban long halor ka nongrim ka jinglong ka sai\u00f1 pyrthei, ka\njylli synshar khadar jong ka ri kaba ki briew ki long trai, la ka long ka ri kaba laitluid, kaba shaniah ha kiwei,\nka bym synshar hi lane kaba hap ha u pud u sam jong ka jingsynshar ba ha khlieh duh jong kawei pat ka ri.\nJinis 3",
            "Image": "c3dadb250ae00131d66675b3794ca0c7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei ki don ka hok ban im, ban ioh laitluid bad ban \u00efoh jing\u00efada.\nJinis 4\nYm don uwei ne kawei ki ban shah teh mraw ne long mraw hano hano; la khang pyrshah \u00efa ka jinglongmraw\nbad ka jingkha\u00efi mraw la ki dei ha kano kano ka dur ne rukom.\nJinis 5Ym don uwei ne kawei kiba lah ban shah thom sha ka saja, ne ban shah lehbei\u00f1 bymkhei\u00f1 briew ne\nshah pynhiar dor \u00efa ka kyrdan longbriew manbriew ne jingpynshitom.\nJinis 6\nUwei pa kawei ki don ka hok ban \u00efoh \u00efa ka jingithuh hakhmat ka ai\u00f1 ha man ki jaka.\nJinis 7\nBaroh ki long marryngkat ha khmat ka ai\u00f1 bad ki don ka hok ba khlem da \u00f1iew shiliang khmat ha ka ban \u00efoh\n\u00efa ki jing\u00efada ba markumjuh hakhmat ka ai\u00f1. Baroh ki don ka hok ban \u00efoh jing\u00efada ba markumjuh pyrshah \u00efa\nkano kano ka jingleh shiliang ha ka jingpynkhei\u00f1 \u00efa kane ka Jingpynbna-\u00efar lane pyrshah \u00efa kano kano ka\njingkynshoit \u00efa kita ki jingleh shiliang.\nJinis 8\nUwei pa kawei ki don ka hok sha ka jingmaramot ne ka jingpynbha ba seisoh da ka Kashari ne ki tnad Sorkar\nri ba la ai bor bad ba laitluid na ka bynta ki kam be-ai\u00f1 pyrshah \u00efa ki hok tynrai ba la pynkhamti da ka riti\nsynshar ne da ka ai\u00f1 hi.\nJinis 9\nYm don uwei ne kawei ki ban shah kem, shah set slung ne shah pynryngkangpar be-ai\u00f1.\nJinis 10",
            "Image": "ff3f29c9e5af0e5f2aa36f862ebea1c1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei ki don hok marbiang pura \u00efa ka jingpynsngew paidbah bahok da ka Kashari ne ki tnad Sorkar\nri ba laitluid, ha kaba rai kut \u00efa ki hok bad jingteh ka ai\u00f1 bad \u00efa kano kano ka jingkynnoh bymman pyrshah \u00efa\nu/ka.\nJinis 11\nUwei pa kawei ba la shah mudui ha ka jingleh be-ai\u00f1 ki don ka hok ban shah \u00f1iew kum kiba lui lui tad haduh\nba la pynshisha \u00efa ka pap katkum ka ai\u00f1 bishar paidbah bad hadien ba ki la \u00efoh lut \u00efa ki lad jing\u00efada ba tikna\nban \u00efada \u00efalade.\nYm don uwei ne kawei ki ban shah pynrem bymman ha kano kano ka kam be-ai\u00f1 tang namar ka jingleh ne\njingbymleh kaba ym \u00efahap kum ka kam be-ai\u00f1, katkum ka ai\u00f1 jong ka ri ne ka ai\u00f1 shityllup, ha ka por ba la\nleh \u00efa ka. Lymne ban dai\u00f1 ka kuna ba kham khia ban \u00efa kaba dei ban dai\u00f1 mynba \u00efa ka kam be-ai\u00f1 la leh.\nJinis 12\nYm don uwei ne kawei ki ban shah tuklar ne shah mushlia be-ai\u00f1 halor ka kam shimet, ka long\u00efing longsem\nne ka jing\u00efadei; lymne ban ktah mat\u00efong pyrshah \u00efa ka burom jong ki. Uwei pa kawei ki don ka hok ban \u00efoh\n\u00efa ka jing\u00efada halor kita ki jingtuklar ne jingleh jubor.\nJinis 13\nUwei pa kawei ki don ka hok ba laitluid ha ka \u00efaid ka \u00efeng bad ka shong ka sah hapoh u pud u sam jong man\nla ka Ri.\nUwei pa kawei ki don ka hok ban mih na kano kano ka ri, kynthup na la ri hi, bad ban wan phai pat sha la ka\nri.\nJinis 14",
            "Image": "d4be5eabbef31ac771a58569d62e4f56"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei ki don ka hok ban wad jaka sah bad ban leh kmen ha kiwei pat ki ri ban riehtngen bad ban \u00efoh\njing\u00efada na ka jingshah pynshitom be-ai\u00f1.\n\u00cfa kane ka hok ym lah ban khyllie ha ka jing\u00efadei ka jingtian bishar ba la mih na ki kam be-ai\u00f1 ki bym \u00efasnoh\nbad ka sai\u00f1 pyrthei lane na ki kam ba pyrshah \u00efa ki jingthmu bad nongrim jong ka Synjuk Ki Ri .\nJinis 15\nUwei pa kawei ki don \u00efa ka hok jong ka jinglong trai shnong.\nYm don uwei ne kawei ki ban shah pynduh jubor \u00efa la ka hok jong ka jinglong trai shnong lymne ban shah\nkyntait \u00efa ka hok ban kylla \u00efa la ka jinglong trai shnong.\nJinis 16\nKi Shynrang bad kynthei ba la kot rta, khlem da buh pud kum ka khei\u00f1 jaitbynriew, jinglong trai shnong ne\nniam, ki don ka hok ban \u00efa poikha bad ban seng \u00efa la ka long\u00efing. Ki don ka hok ba marryngkat ha ka poikha,\nka shongkha, bad ha ka jingpynwai noh \u00efa ka.\nKa Jing\u00efapoikha ka dei ban long tang da ka jingmynjur ba pura bad ba laitluid jong ki shijur.\nKa long\u00efing ka dei ka jnit kynhun ba tynrai bad manbriew jong ka imlang sahlang bad ka don \u00efa ka hok ban\n\u00efoh jing\u00efada na ka imlang sahlang bad na ka Ri.\nJinis 17\nUwei pa kawei ki don ka hok ban long trai halor ki jingdon jingem shimet bad kumjuh ruh kum ka kynhun\nbad kiwei pat.\nYm don uwei ne kawei ki ban shah pynduh hok be-ai\u00f1 \u00efa ka jingdon jingem jong ki.\nJinis 18",
            "Image": "4ef7fde566657440a1779db7b385300b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei ki don ka hok ba laitluid ha ka pyrkhat pyrdai\u00f1, ka jing\u00efatiplem bad ka niam; kane ka hok ka\nkynthup \u00efa ka jinglaitluid ban kylla niam ne jingngeit, la ka dei ha la marwei hi ne ha ka kynhun bad kiwei,\nhaba paw ne barieh, ban phla \u00efa ka niam ne jingngeit ha kaba hikai, leh ne trei da ka kam, mane blei bad leh\nniam.\nJinis 19\nUwei pa kawei ki don ka hok ba laitluid ban pyni nia bad pynpaw nia; kane ka hok ka kynthup \u00efa ka\njinglaitluid ban pyn\u00efeng nia khlem da shah mushl\u00efa bad ban wad, pdiang bad ai jingtip bad jingmut lyngba ki\nlad pathai khubor khlem da khei\u00f1 eh \u00efa ki khappud.\nJinis 20\nUwei pa kawei ki don ka hok ba laitluid ban \u00efalum jing\u00efalang ne \u00efasnohkti ha kano kano ka lympung ha ka\nnongrim ba jai jai bad da ka basuk basai\u00f1.\nYm don uwei ne kawei ki ban shah pynbor ban long dkhot ha kano kano ka seng.\nJinis 21\nUwei pa kawei ki don ka hok ban \u00efa don bynta ha ka riti synshar jong ka ri, la marmet hi ne lyngba ki\nnongmihkhmat ba la jied laitluid.\nUwei pa kawei ki don ka hok ban \u00efoh kabu katjuh ha kaba shakri paidbah \u00efa la ka ri.\nKa mon u paidbah ka dei ka nongrim jong ka bor synshar sorkar; \u00efa kane ka mon lah ban pynpaw na ki por\nsha ki por ha ki ilekshon ba shisha ba la pynlong da jingjied paidbah salonsar ha ka rukom ba la buhrieh ne\nda kiwei pat ki rukom jied kiba \u00efa ryngkat dor bad kiba laitluid.\nJinis 22",
            "Image": "7057118c8a5523cfbab6081dc66d2614"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei, kum ki dkhot ka imlang sahlang, ki don ka hok ban \u00efoh \u00efa ka jingshongshngai\u00f1 ha ka imlang\nsahlang bad ki don ruh \u00efa ka hok, lyngba ki bor ri bad jing\u00efasynrop ki ri katkum ka jingsai\u00f1dur bad ka\njingdon jingem jong man kawei pa kawei ka Ri, halor ka \u00efoh ka kot, ka imlang sahlang, ki riti-dustur kiba ym\nlah ban pyn\u00efakhlad na ka burom bad ka jingsan laitluid ka longbriew manbriew jong ki.\nJinis 23\nUwei pa kawei ki don ka hok ban trei ne bylla, ban jied laitluid \u00efa ka jingtrei ne jingbylla, ban \u00efoh \u00efa ka\nrukom long jong ka jingtrei katkum ka jingsngewbit jong ki bad ka jing\u00efada na ka jingsah khlem kam.\nUwei pa kawei, khlem jingpyn\u00efapher, ki don ka hok ban \u00efoh \u00efa ka bainong marryngkat katkum ka kam ba\nmarryngkat.\nUwei pa kawei kiba trei ki don ka hok \u00efa ka jingsiew kaba \u00efahap dor bad babit babiang ban pynskhem \u00efalade\nbad ka \u00efing ka sem \u00efa ka jingim ba \u00efahap dur bad ka kyrdan briew, bad bynrap de, lada donkam, da kiwei ki\nlad jing\u00efada jong ka imlang sahlang.\nUwei pa kawei ki don ka hok ban seng bad long dkhot ha ki Seng Nongtrei na ka bynta ki jing\u00efada \u00efa ki\njingbha jong ki.\nJinis 24\nUwei pa kawei ki don ka hok ban \u00efoh shongthait bad pynbyrngia, da kaba kynthup \u00efa ki kynta treikam ba\nshongnia ryngkat ka bainong ha ki sngi shuti hateng hateng.\nJinis 25\nUwei pa kawei ki don ka hok sha ka nisan jingim ba biangthew na ka bynta ka bha ka miat shimet bad ka\nlong\u00efing jong ki hi, kynthup ka bam ka dih, ka kup ka sem, ka \u00efingshong \u00efingsah, ka koit ka khiah, bad ki\nkam imlang sahlang badonkam, bad ki hok sha ka jingshongshngai\u00f1 ha ki khen jingduhkam, jingpang,",
            "Image": "48fc792de61a94d64035666a1c301462"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "jinganna, jinglong riewkynthei, jingnoh tymmen, lane jingduna kamai kajih ha ki khep bym lah kot bor shuh.\nKa jinglongkmie bad jinglong khyllung ki don ka hok ban \u00efoh \u00efa ka jing\u00efarap bad jingsumar-sukher\nbakyrpang. Baroh ki khynnah, la ki dei kiba la kha na ka jing\u00efashong kurim ba long ai\u00f1 ne ka jingshong\nkurim shabar jong ka ai\u00f1, ki don ka hok ban \u00efoh \u00efa kajuh ka jing\u00efada ha ka imlang sahlang.\nJinis 26\nUwei pa kawei ki don ka hok ban \u00efoh \u00efa ka jingnang jingstad. Ka jingnang jingstad ka dei ban long khlem\njingsiew la kumno kumno ha ki kyrdan pule ba dang shu sdang bad ba tynrai. Ka Jingpule ba sdang ka dei\nban long kaba kongsan tam. \u00cfa ka jingpule lai\u00f1 ne ka jingpule ba dei \u00efa ka jingtrei jingktah da ki buit stad dei\nban pyn\u00efoh paidbah, bad \u00efa ka jingpule kham shajrong dei ban ai lad marryngkat halor ka nongrim ka\njingshonghok.\nKa jingnang jingstad ka dei ban kdew sha ka jingpynsan pynpura \u00efa ka mai\u00f1 longbriew manbriew bad sha ka\nban pynkhlai\u00f1 \u00efa ka jingburom \u00efa ka hok longbriew manbriew bad jinglaitluid tynrai. Ka dei ban kyntiew \u00efa\nka jingshemphang, jing\u00efaishah bad jing\u00efalong lok para hima sima, ki kynhun niam ne jaitbynriew, bad ban\npyn\u00efaid shaphrang shuh shuh \u00efa ki kam ka Synjuk Ki Ri ban pynneh \u00efa ka suk ka sai\u00f1.\nKi kmie ki kpa ki don ka hok ba hakhmat eh ban jied \u00efa ka jait jingpule kaba ki lah ban ai ha la ki khun ki kti.\nJinis 27\nUwei pa kawei ki don ka hok laitluid ban \u00efashim bynta ha ki kam kolshor jong ka jaitbynriew, ban lehkmen\nha ki sap ki phong bad bhah bynta lang ha ka jingmanroi ka sa\u00efan lem ki jingmyntoi jong ka.\nUwei pa kawei ki don ka hok ban \u00efada \u00efa ki snap jinglong babha bad ba kynja met kiba mih na ki soh ka\nsa\u00efan, ka thoh ka tar, ne ka buit-thaw \u00efa kiba ma ki hi ki long ki nongthaw.\nJinis 28",
            "Image": "734234f2c68ac74c7be3b651c22d2fc5"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uwei pa kawei ki don ka bhah ban pynneh pynsah \u00efa ka suk ka sain jong ka imlang sahlang ha shityllup ka\npyrthei ha kaba \u00efa ki hok bad ki jinglaitluid ba shynna yn lah ban pynurlong pura katkum ba la buh ha kane\nka Jingpynbna-\u00efar.\nJinis 29\nUwei pa kawei, ki don ki deiti sha ka jaitbynriew bad dei tang ha ka hi ba ka jingpynroi laitluid bad pynpura\n\u00efa ka mai\u00f1 longbriew manbriew ka long ba lah ban long.\nHa ka jingpyntrei kam \u00efa ki hok bad ki jinglaitluid, uwei pa kawei kin hap ban pyndem tang ha kito ki pud ba\nla rai da ka ai\u00f1 thik na ka bynta ban pyn\u00efoh \u00efa ka jingithuh bad ban burom \u00efa ki hok bad ki jinglaitluid jong\nkiwei pat bad ha ka ban pyn\u00efoh \u00efa ki jingdonkam ba dei hok jong ka jing\u00efaid beit \u00efaid ryntih, ka suk ka sain\nbad ka jingmanbha kyllum ha ka imlang sahlang ha ka synshar paidbah.\n\u00cfa kine ki hok bad ki jinglaitluid yn ym lah ban pyndonkam da kumwei pat ka ban long marpyrshah \u00efa ki\njingthmu bad nongrim ka Synjuk Ki Ri.\nJinis 30\nYm don kano kano ha kane ka Jingpynbna-\u00efar ba lah ban batai da kumwei pat kum ban \u00efalam bakla \u00efa kano\nkano ka Ri, ki kynhun ki riewshimet halor kano kano hok ban \u00efateh ha kino kino ki ban leh, ban pynjot ne\npynduh pyndam \u00efa ki hok bad ki jinglaitluid kiba la buh ha Ka.",
            "Image": "d7706a3a933c1978fbce0fddacf69958"
        }
    }
}

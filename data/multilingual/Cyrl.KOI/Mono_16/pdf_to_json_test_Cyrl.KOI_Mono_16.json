{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468912,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Морт правоэзлӧн быдӧс мирись ӧтласа декларация\nПримитӧм и паськыта юӧртӧм Генеральнӧй Ассамблеялӧн 217 А (111)\nрезолюцияӧн декабрь 10 лунӧ 1948 годӧ\nКыводз\nМедбы тӧдны, что морт семьяись быд членлӧн эм аслас достоинство, а сылӧн\nӧткодь да мырддьытӧм правоэз лоӧ воля, справедливость да лӧнь олан понда\nосноваӧн; медбы тӧдны, что морт правоэз нем туйӧ пуктӧм вайӧтіс ни\nумӧль, кӧда морт увтырлӧ оз сет овны совесть сьӧрті, и что сэтшӧм мирыс,\nкытӧн отирыс пондас авйыны да сернитны повтӧг, а овны нуждатӧг, лоас\nсьӧлӧмсянь керӧм быдӧнныс понда; и\nмедбы тӧдны, что колӧ керны быдӧс, медбы мортлӧн пра- воэз дозирайтсисӧ\nзаконӧн и эз адззисьӧ моггез мортыслӧ лэбтісьны паныт умӧля видзӧмлӧ да\nдзескӧтӧмлӧ; и\nмедбы тӧдны, что пыр колӧ отсавны отиррезлӧ ёртасьӧмын; и\nмедбы тӧдны, что Йитӧм Нацияэзлӧн народдэз гижисӧ вын мортлісь медыджыт\nправоэз, вылына лэбтісӧ личностьлі дон, мужиккезлісь да инькаэзлісь\nӧтыжда правоэз и кутчисисӧ эшӧ ёнжыка отсавны социальнӧй прогресс да\nвольнӧй олан бурсьӧтӧмын; и\nмедбы тӧдны, что членнэз-государствоэз кӧсйисисӧ отсавны Нацияэзлӧн\nЙитӧм Чукӧрлӧ ӧтласа уджын, ӧтамӧд коласын морт правоэз сьӧрті бытшӧма\nда вольнӧя олӧмын; и\nмедбы тӧдны, что энӧ правоэсӧ да свободаэсӧ позьӧ тырмӧ пыртны оланас\nдзир сэк, кӧр быдӧнныс вежӧртӧны нылісь ыджыт донсӧ,\nГЕНЕРАЛЬНӦЙ АССАМБЛЕЯ паськыта юӧртӧ этӧ морт правоэзлісь быдӧс мирись\nӧтласа декларациясӧ кыдз задача, кодӧ керны колӧ вынтӧтчыны быд отирлӧ и\nгосударстволӧ сійӧн, медбы быд мортыс и быд общественнӧй этӧ\nДекларациясӧ юрын орӧттӧг видзтӧн, просвещеннё да велӧтчӧм увья\nвынтӧтчисӧ керны быдӧс, медбы донтны энӧ правоэсӧ да свободаэсӧ, пыртны\nнійӧ оланӧ национальнӧ да отиррезлӧн ӧтласа прогрессивнӧй праздниккезӧ\nЧукӧрись членнэз-государствоэзлӧн быд отиррезӧн бытшӧма примитӧмӧн.\n1 гижӧт\nБыдӧс отирыс чужӧны вольнӧйезӧн да ӧткоддезӧн достоинствоын да\nправоэзын. Нылӧ сетӧм мывкыд да совесть овны ӧтамӧдныскӧт кыдз воннэзлӧ.\n2 гижӧт\nБыд мортлӧ бӧрйисьтӧг сетсьӧны быдӧс правоэз да эз, кӧдна висьталӧмӧсь\nэта Декларацияын, кытшӧм бы эз вӧв раса, кучиклӧн рӧм, пол, кыв, енӧ\nверитӧм, политическӧй да модік вежӧр, национальнӧй нето социальнӧй\nпетӧм, имущество да сословие.\nСідз жӧ оз позь торйӧтлыны политическӧй, правовӧй нето страналӧн\nмеждународнӧй статус увья, нето сьӧрті, кытӧн олӧ мортыс, ась эта\nтерриторияыс вольнӧ кинкӧ увтын, аснас оз веськӧтлы нето кыдз-нибудь",
            "Image": "a5a73ca148d1c8ce84811bb92191c886"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "мӧднёж зэлӧтӧм суверенитетын.\n3 гижӧт\nБыд мортлӧн эм право овны дзескӧттӧг да вӧрзьӧттӧг.\n4 гижӧт\nНекинӧс оз позь видзны рабствоын нето пӧдан сайын; раб видзӧм да\nраббезӧн вузасьӧм оз вермӧ вӧвны миян оланын.\n5 гижӧт\nНекинӧс оз вермӧ пытайтны, уськӧтны мортыслісь достоинство умӧль мог\nнето наказаннё пыр.\n6 гижӧт\nБыд мортлӧн, кытӧн бы сія эз вӧв, эм право лыддьыны асьсӧ праволӧн\nсубъектӧн.\n7 гижӧт\nМийӧ быдӧнным законыс одзын ӧткодьӧсь и ӧтмоза дорйӧмӧсь. Миян\nбыдӧннымлӧн эта Декларация сьӧрті право дорйыны асьнымӧс быдӧс\nумӧльсянь, кинсянь бы сія эз лок.\n8 гижӧт\nБыд мортлӧн эм право бертны аслыс ӧштӧм правоэз, кӧдна сетӧмӧсь сылӧ\nконституцияӧн нето законӧн, тӧдчана национальнӧй суддэзын.\n9 гижӧт\nНекинӧс оз позь законтӧг арестуйтны, кутны нето вӧтлыны.\n10 гижӧт\nБыд мортлӧн, кӧр сійӧ винитӧны уголовнӧй статья сьӧрті, право тӧдны\nсправедливӧй независимӧй судын ассис правоэз да обязанносттез и эм я\nмыйкӧ сэтшӧмыс, мед сійӧ винитны.\n11 гижӧт\nБыд морт, кӧр сійӧ винитӧны умӧльын, вермӧ лыддисьны правӧн сэтчӧдз,\nкытчӧдз сылісь умӧль керӧмсӧ законнӧ оз мыччав осьта суд, кытӧн мортыслӧ\nсетсьӧ быдӧс дорйӧт понда.\nНекинӧс оз позь судитны мый понда бы эз вӧв, ежели эта коста керӧмась\nнацональнӧй закон нето быдӧс отиррезлӧн право сьӧрті нем умӧльыс эз вӧв.\nОз вермы сідз жӧ мыжйӧмыс сьӧкытжыкӧн сысся, кӧда вермис лоны сетӧм\nумӧль керӧмыс коста.\n12 гижӧт\nНекин оз вермы дзугны мортлісь ассис да семейнӧй вӧрзьӧтны сылісь\nоланін, честь да бур ним. Быдыслӧн эм право сайӧвтны асьсӧ",
            "Image": "81bcaf35a4b312a86289ce5fdfc9b8e0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "вӧрзьӧтлӧммезсянь законӧн.\n13 гижӧт\nБыд мортлӧн эм право вольнӧя ветлӧтны и бӧрйыны аслыс горт кӧть кытшӧм\nгосударствоын.\nБыд морт вермӧ мунны йӧз и аслас странаись и бертны аслас странаӧ бӧр.\n14 гижӧт\nБыд мортлӧн эм право дзебсисьны вӧтлӧмсянь мӧдік странаэзын и овны\nсэтчин.\nЭта правоыс ӧшӧ сэк, кӧр мортсӧ кошшӧны не политическӧй преступленнё\nпонда, а мӧдік умӧлись, мыйыс мунӧ паныт Нацияэзлӧн Йитӧм Чукӧрлӧн\nпринциппезлӧ да моггезлӧ.\n15 гижӧт\nБыд мортлӧн эм право гражданство вылӧ.\nНекинлісь оз вермӧ весись мырддьыны гражданство нето правосӧ вежны сійӧ.\n16 гижӧт\nМужиккез да инькаэз, кӧдна лыддисьӧны нолетньӧйезӧн, вермӧны гӧтрасьны,\nкерны семья, кытшӧ бы нылӧн раса, национальность нето религия эз вӧ\nНылӧн эмӧсь ӧткодь правоэз гӧтрасьны, ӧтлаын овны и торйӧтчыны.\nГӧтрасьны позьӧ дзир сэк, кӧр кыкнан мортыс олӧны бы ӧтлаын.\nСемья – этӧ учӧтик, но дона колана торок отирыслӧн, и отирыслӧ да\nгосударствоыслӧ колӧ дорйыны сійӧ.\n17 гижӧт\nБыд мортлӧн вермас лоны имущество кыдз аслас, сідз и ӧтласа.\nНекинлісь оз позь мырддьыны имуществосӧ астӧгьяс.\n18 гижӧт\nБыд мортыс вермӧ асмознас авйыны, совеститчыны да ны енлӧ; эта правоыс\nсетӧ вежны ассит ен, мӧднеж вежӧртны олан, ӧтнатлӧ и ӧтлаын мӧдіккезкӧт\nдонтны кӧть кытшӧм енӧс да ассиныт арт, велӧтчыны, юрбитны да чулӧтны\nрелигиознӧй да ритуальнӧй обряддэз йӧз дырни нето дзир аскӧттят.\n19 гижӧт\nБыдыс вермӧ артавны асмознас и кӧть кытӧн баитны эта йылісь йӧзлӧ; эта\nправоыс сетӧ мортыслӧ воля овны аслас юрӧн, повтӧг кошшыны, адззыны да\nновйӧтны омӧн юӧ да ассис арттэз кыдз сія только кужӧ и кытшӧм бы\nграницаэз сайын эз вӧв.\n20 гижӧт",
            "Image": "e673ee0df24f8deeb0777ad163073e46"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Быд мортлӧн эм право ӧксьыны ӧтлаӧ да бытшӧма сёрнитны, а сідзжӧ\nйитсьыны чукӧррезӧ.\nНекинӧс оз позь вынӧн пыртны кытшӧм-либо чукӧрӧ.\n21 гижӧт\nБыд мортыслӧн эм право веськӧтлыны аслас странаӧн веськыта нето вольнӧя\nбӧрйӧм йӧз пырйӧт.\nБыд мортыс вермӧ ӧтмоза керны аслас странаын государственнӧй\nОтирлӧн воляыс, тшӧктӧмыс – эм юраліссез властьлӧ основа; эта воляыс\nмыччассьӧ выборрезын, кӧ чулӧтсьӧны быдӧс отирӧн и ӧткодя бӧрьян право\nсьӧрті гусьӧна голосуйтӧмӧн нето мӧднёж, но тожӧ свободнӧя голосуйтӧмӧн.\n22 гижӧт\nБыд мортлӧн, кыдз обществолӧн членлӧн, эм право социальнӧй отсӧт вылӧ,\nвылына видзны ассис достоинство, свободнӧя зорӧтны личность\nэкономическӧй, социальнӧй да культурӧй сфераэзын национальнӧй уджӧн,\nотиррез коласын ёртасьӧмӧн да быд государстволӧн структура да вермӧм\nсьӧрті.\n23 гижӧт\nБыд мортлӧн эм право уджавны, свободнӧя бӧрйыны удж, корны уджын бытшӧм\nда справедливӧй условиеэз, дорйисьны, медбы уджсис эз чапкӧ.\nБыд мортлӧн эм право ӧткодь удж понда ӧткодь вештӧм вылӧ, кытшӧм-либо\nдискриминациятӧг.\nБыд уджалісь мортлӧн эм право бытшӧм да справедливӧй вештӧм вылӧ, медбы\nсія ачыс и сылӧн гортіссес вермисӧ овны достойнӧя, а кӧр ковсяс, адззисӧ\nмӧдік социальнӧй отсӧт.\nБыд морт вермӧ аркмӧтны профессиональнӧй чукӧ да пырны эна\nпрофессиональнӧй чукӧррезӧ асьсӧ дорйӧм понда.\n24 гижӧт\nБыд мортлӧн эм право шоччисьны, корны, медбы уджыс дырӧв эз кыссьы и\nкадісь кадӧ вӧлі сетӧм вештана отпуск.\n25 гижӧт\nБыд мортлӧн эм право сэтшӧм олан вылӧ, кӧр тырмис бы сёян, паськӧм, вӧлі\nбы оланін, шогӧттэзісь веськӧтӧм, колана социальнӧй отсӧт, кӧр ачыс\nмортыс и сылӧн гортіссес олісӧ бы шогавтӧг да бура, сідзжӧ эм право\nотсӧт вылӧ, ежели мортыс ӧштіс удж, пондіс шогавны, лоис инвалидӧн,\nкольччис ӧтнас нето сылӧ немӧн лоис овны не ас кузяас.\nКага вайӧм да челядь зорӧтӧм сетӧны право бытшӧм дозирайтӧм да отсӧт\nвылӧ. Быд челядёклӧн, кӧдна чужисӧ гижсьӧм ай-мамлӧн нето гижсьытӧг, эм\nӧткодь социальнӧй дорйӧт.\n26 гижӧт",
            "Image": "70b11bce2e2d8a9cb3c426efe0e75d46"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Быд мортлӧн эм право велӧтчыны. Колӧ керны быдӧс, медбы кӧть начальнӧй\nда общӧй образованнё вӧлісӧ вештісьтӧг. Начальнӧй образованнёыс быдӧнныс\nпонда лоӧ обязательнӧйӧн. Техническӧй да профессиональнӧй образованнёыс\nсетсьӧ быдлӧ, ӧтмоза сетсьӧ быд мортыслӧн сы вермӧм сьӧрті и высшӧй\nобразованнё.\nМортсӧ колӧ велӧтны сы понда, медбы бура зораліс сылӧн личность, содіс\nуваженнё сылӧн правоэз да свободаэз дынӧ. Велӧтчӧмыс отсалӧ вежӧртны\nӧтамӧдӧс, керӧ мортсӧ небытӧн, отирресӧ ёртасьӧтӧ, отсалӧ йитсьыны раса\nда енлӧ веритӧм сьӧрті чукӧррезлӧ, а Нацияэзлӧн Йитӧм Чукӧрлӧ керны да\nдорйыны бытшӧм лӧнь олан.\nАй-мамлӧн эм приоритет бӧрйыны, кытӧн ны поснит челядьлӧ велӧтчыны.\n27 гижӧт\nБыд мортлӧн эм право пуктыны пай ӧтласа культурнӧй оланӧ, гажӧтчыны\nискусствоӧн, зорӧтны научнӧй прогресс да тӧдны сылісь быдӧс бурсӧ.\nБыд мортлӧн эм право дорйыны ассис моральнӧй да материальнӧй вермӧммез,\nкӧдна шедтӧмӧсь сыӧн кыдз авторӧн научнӧй, литературнӧй нето\nхудожественнӧй уджӧн.\n28 гижӧт\nБыд мортлӧн эм право социальнӧй да отиррез коласын примитӧм порядок\nвылӧ, кӧда сьӧрті эта Декларацияын гижӧм правоэс да воляэс вермасӧ\nбыдсӧн лоны пыртӧмӧсь оланӧ.\n29 гижӧт\nБыд мортыс видзӧ кыв отир одзын, кӧда ӧтнас вермӧ сетны сылӧ вольнӧя да\nбытшӧма зоравны.\nБыд мортлісь правоэсӧ да волясӧ законыслӧ колӧ джендӧтны дзир сы понда,\nмедбы не ӧштыны правоэсӧ да свободаэсӧ мӧдіккезлӧ, а демократическӧй йӧз\nколасас вылына видзсис мораль, вӧлі дзугсьытӧм да бур олан.\nЭна правоэс да воляыс оланын некӧр оз вермӧ мунны паныт Нацияэзлӧн Йитӧм\nЧукӧрлӧн принциппезлӧ да моггезлӧ.\n30 гижӧт\nНем эта Декларацияын оз вермы лоны вежӧртӧм сідз, бытьтӧ кытшӧм-либо\nгосударстволӧ, йӧз чукӧрлӧ нето торья морттэзлӧ сетӧм право удж вылӧ\nнето керны мый-либо сэтшӧмӧ, мый бы мырддис правоэсӧ да волясӧ, кӧдна\nвисьталӧмӧсь эта Декларацияын.",
            "Image": "2124de73eb9ebd7b05e347c01c65855f"
        }
    }
}

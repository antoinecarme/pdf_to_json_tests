{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469005,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Морт правоэзлӧн быдӧс мирись ӧтласа декларация\nПримитӧм и паськыта юӧртӧм Генеральнӧй\nАссамблеялӧн 217 А (111) резолюцияӧн декабрь 10 лунӧ\n1948 годӧ\nКыводз\nМедбы тӧдны, что морт семьяись быд членлӧн эм\nаслас достоинство, а сылӧн ӧткодь да мырддьытӧм\nправоэз лоӧ воля, справедливость да лӧнь олан\nпонда основаӧн; медбы тӧдны, что морт правоэз нем\nтуйӧ пуктӧм вайӧтіс ни умӧль, кӧда морт увтырлӧ оз\nсет овны совесть сьӧрті, и что сэтшӧм мирыс, кытӧн\nотирыс пондас авйыны да сернитны повтӧг, а овны\nнуждатӧг, лоас сьӧлӧмсянь керӧм быдӧнныс понда; и\nмедбы тӧдны, что колӧ керны быдӧс, медбы мортлӧн\nпра- воэз дозирайтсисӧ законӧн и эз адззисьӧ\nмоггез мортыслӧ лэбтісьны паныт умӧля видзӧмлӧ да\nдзескӧтӧмлӧ; и\nмедбы тӧдны, что пыр колӧ отсавны отиррезлӧ\nёртасьӧмын; и\nмедбы тӧдны, что Йитӧм Нацияэзлӧн народдэз гижисӧ\nвын мортлісь медыджыт правоэз, вылына лэбтісӧ\nличностьлі дон, мужиккезлісь да инькаэзлісь\nӧтыжда правоэз и кутчисисӧ эшӧ ёнжыка отсавны\nсоциальнӧй прогресс да вольнӧй олан бурсьӧтӧмын;\nи\nмедбы тӧдны, что членнэз-государствоэз кӧсйисисӧ\nотсавны Нацияэзлӧн Йитӧм Чукӧрлӧ ӧтласа уджын,\nӧтамӧд коласын морт правоэз сьӧрті бытшӧма да\nвольнӧя олӧмын; и\nмедбы тӧдны, что энӧ правоэсӧ да свободаэсӧ позьӧ\nтырмӧ пыртны оланас дзир сэк, кӧр быдӧнныс\nвежӧртӧны нылісь ыджыт донсӧ,\nГЕНЕРАЛЬНӦЙ АССАМБЛЕЯ паськыта юӧртӧ этӧ морт\nправоэзлісь быдӧс мирись ӧтласа декларациясӧ\nкыдз задача, кодӧ керны колӧ вынтӧтчыны быд\nотирлӧ и государстволӧ сійӧн, медбы быд мортыс и\nбыд общественнӧй этӧ Декларациясӧ юрын орӧттӧг\nвидзтӧн, просвещеннё да велӧтчӧм увья вынтӧтчисӧ\nкерны быдӧс, медбы донтны энӧ правоэсӧ да\nсвободаэсӧ, пыртны нійӧ оланӧ национальнӧ да\nотиррезлӧн ӧтласа прогрессивнӧй праздниккезӧ\nЧукӧрись членнэз-государствоэзлӧн быд отиррезӧн\nбытшӧма примитӧмӧн.\n1 гижӧт",
            "Image": "26ee94b5ab16f979e1014ee983540439"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Быдӧс отирыс чужӧны вольнӧйезӧн да ӧткоддезӧн\nдостоинствоын да правоэзын. Нылӧ сетӧм мывкыд да\nсовесть овны ӧтамӧдныскӧт кыдз воннэзлӧ.\n2 гижӧт\nБыд мортлӧ бӧрйисьтӧг сетсьӧны быдӧс правоэз да\nэз, кӧдна висьталӧмӧсь эта Декларацияын, кытшӧм\nбы эз вӧв раса, кучиклӧн рӧм, пол, кыв, енӧ веритӧм,\nполитическӧй да модік вежӧр, национальнӧй нето\nсоциальнӧй петӧм, имущество да сословие.\nСідз жӧ оз позь торйӧтлыны политическӧй, правовӧй\nнето страналӧн международнӧй статус увья, нето\nсьӧрті, кытӧн олӧ мортыс, ась эта территорияыс\nвольнӧ кинкӧ увтын, аснас оз веськӧтлы нето кыдз-\nнибудь мӧднёж зэлӧтӧм суверенитетын.\n3 гижӧт\nБыд мортлӧн эм право овны дзескӧттӧг да\nвӧрзьӧттӧг.\n4 гижӧт\nНекинӧс оз позь видзны рабствоын нето пӧдан\nсайын; раб видзӧм да раббезӧн вузасьӧм оз вермӧ\nвӧвны миян оланын.\n5 гижӧт\nНекинӧс оз вермӧ пытайтны, уськӧтны мортыслісь\nдостоинство умӧль мог нето наказаннё пыр.\n6 гижӧт\nБыд мортлӧн, кытӧн бы сія эз вӧв, эм право лыддьыны\nасьсӧ праволӧн субъектӧн.\n7 гижӧт\nМийӧ быдӧнным законыс одзын ӧткодьӧсь и ӧтмоза\nдорйӧмӧсь. Миян быдӧннымлӧн эта Декларация сьӧрті\nправо дорйыны асьнымӧс быдӧс умӧльсянь, кинсянь\nбы сія эз лок.\n8 гижӧт\nБыд мортлӧн эм право бертны аслыс ӧштӧм правоэз,\nкӧдна сетӧмӧсь сылӧ конституцияӧн нето законӧн,\nтӧдчана национальнӧй суддэзын.\n9 гижӧт\nНекинӧс оз позь законтӧг арестуйтны, кутны нето\nвӧтлыны.",
            "Image": "4b884cffad59facec38a9eb4f894ef50"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "10 гижӧт\nБыд мортлӧн, кӧр сійӧ винитӧны уголовнӧй статья\nсьӧрті, право тӧдны справедливӧй независимӧй\nсудын ассис правоэз да обязанносттез и эм я\nмыйкӧ сэтшӧмыс, мед сійӧ винитны.\n11 гижӧт\nБыд морт, кӧр сійӧ винитӧны умӧльын, вермӧ\nлыддисьны правӧн сэтчӧдз, кытчӧдз сылісь умӧль\nкерӧмсӧ законнӧ оз мыччав осьта суд, кытӧн\nмортыслӧ сетсьӧ быдӧс дорйӧт понда.\nНекинӧс оз позь судитны мый понда бы эз вӧв,\nежели эта коста керӧмась нацональнӧй закон нето\nбыдӧс отиррезлӧн право сьӧрті нем умӧльыс эз вӧв.\nОз вермы сідз жӧ мыжйӧмыс сьӧкытжыкӧн сысся, кӧда\nвермис лоны сетӧм умӧль керӧмыс коста.\n12 гижӧт\nНекин оз вермы дзугны мортлісь ассис да семейнӧй\nвӧрзьӧтны сылісь оланін, честь да бур ним. Быдыслӧн\nэм право сайӧвтны асьсӧ вӧрзьӧтлӧммезсянь\nзаконӧн.\n13 гижӧт\nБыд мортлӧн эм право вольнӧя ветлӧтны и бӧрйыны\nаслыс горт кӧть кытшӧм государствоын.\nБыд морт вермӧ мунны йӧз и аслас странаись и\nбертны аслас странаӧ бӧр.\n14 гижӧт\nБыд мортлӧн эм право дзебсисьны вӧтлӧмсянь мӧдік\nстранаэзын и овны сэтчин.\nЭта правоыс ӧшӧ сэк, кӧр мортсӧ кошшӧны не\nполитическӧй преступленнё понда, а мӧдік умӧлись,\nмыйыс мунӧ паныт Нацияэзлӧн Йитӧм Чукӧрлӧн\nпринциппезлӧ да моггезлӧ.\n15 гижӧт\nБыд мортлӧн эм право гражданство вылӧ.\nНекинлісь оз вермӧ весись мырддьыны гражданство\nнето правосӧ вежны сійӧ.\n16 гижӧт\nМужиккез да инькаэз, кӧдна лыддисьӧны\nнолетньӧйезӧн, вермӧны гӧтрасьны, керны семья,\nкытшӧ бы нылӧн раса, национальность нето религия",
            "Image": "68d6216fdf3d1ed5b88c0139cdb8fef5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "эз вӧ Нылӧн эмӧсь ӧткодь правоэз гӧтрасьны, ӧтлаын\nовны и торйӧтчыны.\nГӧтрасьны позьӧ дзир сэк, кӧр кыкнан мортыс олӧны\nбы ӧтлаын.\nСемья – этӧ учӧтик, но дона колана торок\nотирыслӧн, и отирыслӧ да государствоыслӧ колӧ\nдорйыны сійӧ.\n17 гижӧт\nБыд мортлӧн вермас лоны имущество кыдз аслас,\nсідз и ӧтласа.\nНекинлісь оз позь мырддьыны имуществосӧ\nастӧгьяс.\n18 гижӧт\nБыд мортыс вермӧ асмознас авйыны, совеститчыны\nда ны енлӧ; эта правоыс сетӧ вежны ассит ен,\nмӧднеж вежӧртны олан, ӧтнатлӧ и ӧтлаын мӧдіккезкӧт\nдонтны кӧть кытшӧм енӧс да ассиныт арт, велӧтчыны,\nюрбитны да чулӧтны религиознӧй да ритуальнӧй\nобряддэз йӧз дырни нето дзир аскӧттят.\n19 гижӧт\nБыдыс вермӧ артавны асмознас и кӧть кытӧн баитны\nэта йылісь йӧзлӧ; эта правоыс сетӧ мортыслӧ воля\nовны аслас юрӧн, повтӧг кошшыны, адззыны да\nновйӧтны омӧн юӧ да ассис арттэз кыдз сія только\nкужӧ и кытшӧм бы границаэз сайын эз вӧв.\n20 гижӧт\nБыд мортлӧн эм право ӧксьыны ӧтлаӧ да бытшӧма\nсёрнитны, а сідзжӧ йитсьыны чукӧррезӧ.\nНекинӧс оз позь вынӧн пыртны кытшӧм-либо чукӧрӧ.\n21 гижӧт\nБыд мортыслӧн эм право веськӧтлыны аслас\nстранаӧн веськыта нето вольнӧя бӧрйӧм йӧз пырйӧт.\nБыд мортыс вермӧ ӧтмоза керны аслас странаын\nгосударственнӧй\nОтирлӧн воляыс, тшӧктӧмыс – эм юраліссез властьлӧ\nоснова; эта воляыс мыччассьӧ выборрезын, кӧ\nчулӧтсьӧны быдӧс отирӧн и ӧткодя бӧрьян право\nсьӧрті гусьӧна голосуйтӧмӧн нето мӧднёж, но тожӧ\nсвободнӧя голосуйтӧмӧн.\n22 гижӧт",
            "Image": "29cf84fccc371c995d94a0579285d63f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Быд мортлӧн, кыдз обществолӧн членлӧн, эм право\nсоциальнӧй отсӧт вылӧ, вылына видзны ассис\nдостоинство, свободнӧя зорӧтны личность\nэкономическӧй, социальнӧй да культурӧй\nсфераэзын национальнӧй уджӧн, отиррез коласын\nёртасьӧмӧн да быд государстволӧн структура да\nвермӧм сьӧрті.\n23 гижӧт\nБыд мортлӧн эм право уджавны, свободнӧя бӧрйыны\nудж, корны уджын бытшӧм да справедливӧй\nусловиеэз, дорйисьны, медбы уджсис эз чапкӧ.\nБыд мортлӧн эм право ӧткодь удж понда ӧткодь\nвештӧм вылӧ, кытшӧм-либо дискриминациятӧг.\nБыд уджалісь мортлӧн эм право бытшӧм да\nсправедливӧй вештӧм вылӧ, медбы сія ачыс и сылӧн\nгортіссес вермисӧ овны достойнӧя, а кӧр ковсяс,\nадззисӧ мӧдік социальнӧй отсӧт.\nБыд морт вермӧ аркмӧтны профессиональнӧй чукӧ да\nпырны эна профессиональнӧй чукӧррезӧ асьсӧ\nдорйӧм понда.\n24 гижӧт\nБыд мортлӧн эм право шоччисьны, корны, медбы\nуджыс дырӧв эз кыссьы и кадісь кадӧ вӧлі сетӧм\nвештана отпуск.\n25 гижӧт\nБыд мортлӧн эм право сэтшӧм олан вылӧ, кӧр тырмис\nбы сёян, паськӧм, вӧлі бы оланін, шогӧттэзісь\nвеськӧтӧм, колана социальнӧй отсӧт, кӧр ачыс\nмортыс и сылӧн гортіссес олісӧ бы шогавтӧг да бура,\nсідзжӧ эм право отсӧт вылӧ, ежели мортыс ӧштіс удж,\nпондіс шогавны, лоис инвалидӧн, кольччис ӧтнас\nнето сылӧ немӧн лоис овны не ас кузяас.\nКага вайӧм да челядь зорӧтӧм сетӧны право бытшӧм\nдозирайтӧм да отсӧт вылӧ. Быд челядёклӧн, кӧдна\nчужисӧ гижсьӧм ай-мамлӧн нето гижсьытӧг, эм ӧткодь\nсоциальнӧй дорйӧт.\n26 гижӧт\nБыд мортлӧн эм право велӧтчыны. Колӧ керны быдӧс,\nмедбы кӧть начальнӧй да общӧй образованнё вӧлісӧ\nвештісьтӧг. Начальнӧй образованнёыс быдӧнныс\nпонда лоӧ обязательнӧйӧн. Техническӧй да\nпрофессиональнӧй образованнёыс сетсьӧ быдлӧ,\nӧтмоза сетсьӧ быд мортыслӧн сы вермӧм сьӧрті и\nвысшӧй образованнё.",
            "Image": "9c2536b852fddb92adc1a801f678b61d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Мортсӧ колӧ велӧтны сы понда, медбы бура зораліс\nсылӧн личность, содіс уваженнё сылӧн правоэз да\nсвободаэз дынӧ. Велӧтчӧмыс отсалӧ вежӧртны\nӧтамӧдӧс, керӧ мортсӧ небытӧн, отирресӧ ёртасьӧтӧ,\nотсалӧ йитсьыны раса да енлӧ веритӧм сьӧрті\nчукӧррезлӧ, а Нацияэзлӧн Йитӧм Чукӧрлӧ керны да\nдорйыны бытшӧм лӧнь олан.\nАй-мамлӧн эм приоритет бӧрйыны, кытӧн ны поснит\nчелядьлӧ велӧтчыны.\n27 гижӧт\nБыд мортлӧн эм право пуктыны пай ӧтласа\nкультурнӧй оланӧ, гажӧтчыны искусствоӧн, зорӧтны\nнаучнӧй прогресс да тӧдны сылісь быдӧс бурсӧ.\nБыд мортлӧн эм право дорйыны ассис моральнӧй да\nматериальнӧй вермӧммез, кӧдна шедтӧмӧсь сыӧн кыдз\nавторӧн научнӧй, литературнӧй нето\nхудожественнӧй уджӧн.\n28 гижӧт\nБыд мортлӧн эм право социальнӧй да отиррез\nколасын примитӧм порядок вылӧ, кӧда сьӧрті эта\nДекларацияын гижӧм правоэс да воляэс вермасӧ\nбыдсӧн лоны пыртӧмӧсь оланӧ.\n29 гижӧт\nБыд мортыс видзӧ кыв отир одзын, кӧда ӧтнас вермӧ\nсетны сылӧ вольнӧя да бытшӧма зоравны.\nБыд мортлісь правоэсӧ да волясӧ законыслӧ колӧ\nджендӧтны дзир сы понда, медбы не ӧштыны правоэсӧ\nда свободаэсӧ мӧдіккезлӧ, а демократическӧй йӧз\nколасас вылына видзсис мораль, вӧлі дзугсьытӧм\nда бур олан.\nЭна правоэс да воляыс оланын некӧр оз вермӧ\nмунны паныт Нацияэзлӧн Йитӧм Чукӧрлӧн\nпринциппезлӧ да моггезлӧ.\n30 гижӧт\nНем эта Декларацияын оз вермы лоны вежӧртӧм сідз,\nбытьтӧ кытшӧм-либо государстволӧ, йӧз чукӧрлӧ нето\nторья морттэзлӧ сетӧм право удж вылӧ нето керны\nмый-либо сэтшӧмӧ, мый бы мырддис правоэсӧ да\nволясӧ, кӧдна висьталӧмӧсь эта Декларацияын.",
            "Image": "d6b754ba367047349de45b8e1b7e7054"
        }
    }
}

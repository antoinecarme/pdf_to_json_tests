{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466826,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ADASAMMA YIEDIE HO ANODIS\u0190M\nNNIANIMU\n\u0190siane s\u025b adasamma ahunu s\u025b, y\u025bsusu onipa, bu no, di no ni a, \u025bb\u025bma ahofadie, at\u025bntenenee ne\nasomdwoe\u025b ase atim w\u0254 wiase yi mu nti,\n\u0190siane s\u025b atuate\u025b\nab\u025bhwanyane nnipa\nw\u0254ka w\u0254n adwene a\nw\u0254apae mu aka ato\nne obuo a w\u0254ammu adasamma yiedie yi de anitan ne atirimu\u0254den bae\u025b, na\nahonim de asetena fofor\u0254 aba, ama nnipa ani aba w\u0254n ho so s\u025b w\u0254w\u0254 ho kwan s\u025b\nehu biara nni mu, na w\u0254w\u0254 ho kwan s\u025b w\u0254y\u0254 adwuma na \u025bnhia w\u0254n, na \u025bsiane s\u025b\ndwa s\u025b yei ne nnipa anidaso\u0254 titre nti,\n\u0190siane s\u025b, \u025bns\u025b s\u025b \u025bba no s\u025b obi de ahomte\u025b b\u025by\u025b nney\u025b\u025b bi a \u025by\u025b nney\u025b\u025b a \u025btwa to\u0254 koraa, a\nonii b\u025btumi afa so de ako atia anitan ne ahupoo, ber\u025b a mmara b\u0254 adasamma yiedie anodis\u025bm ho\nban nti,\n\u0190siane s\u025b \u025bho hia s\u025b nnamfofa ba aman ahodo\u0254 ntam nti,\n\u0190siane s\u025b Amanaman Nkabom Kuo mu nnipa asi w\u0254n gyidie so dua w\u0254 Amammuo Nnyinaso\u0254 no mu, se\nonipa anim nyam ne bo\u0254 a \u0254som no nye adewa na \u0254barima ne \u0254baa nyinaa y\u025b p\u025b, na w\u0254awe ahinam so,\ns\u025b w\u0254b\u025bma asetena mu ay\u025b yi\u025b, na nnipa atumi atena ase s\u025b anuanom w\u0254 ahogono mu nti,\n\u0190siane s\u025b aman hodo\u0254 a w\u0254fra Amanaman Kuo no mu ate w\u0254 ho ase ahy\u025b b\u0254 s\u025b w\u0254ne Amanaman Nkabom\nKuo de anokor\u0254 b\u025bhw\u025b ama obiara adi anodis\u025bm no ni, ama obiara anya n'ahofadie ne ahot\u0254 s\u025bde\u025b\n\u025bfata no nti,\n\u0190siane s\u025b ntease pa a y\u025bb\u025bnya no w\u0254 anodis\u025bm a \u025bfa onipa yiedie ne n'ahofadie ho b\u025bma y\u025bn b\u0254hy\u025b\nyi adi mu nti,\nekuo no badwa k\u025bse\u025b no\npae mu ka s\u025b:\nAni da kwan s\u025b:\nSaa adasamma Yiedie Ho Anodis\u025bm a w\u0254ada no adie yi b\u025by\u025b susudua titire baako p\u025b a, \u025bw\u0254 h\u0254 ma\nnnipa ne amanaman nyinaa, na \u0186k\u0254nt\u025bkor\u0254 anaa fekuo ahodo\u0254 nyinaa b\u025bma adi w\u0254n tirim d\u025bm, ab\u0254 no\ndawuro akyer\u025bkyer\u025b ase\u025b yie pa ara, agye ato mu, adi so, na w\u0254de afa w\u0254n ankasa aman ne aman\nfofor\u0254 dwumadie nhyehy\u025b\u025b ahod\u0254 so ama ahyeta aman a w\u0254d\u0254m Amanaman Nkabom Kuo ne aman biara a\n\u025bhy\u025b n'ase mu.\nAhy\u025bde\u025b 1.\nNnipa nyinaa y\u025b p\u025b. Na w\u0254de adwene ne nyansa na ab\u0254 obiara. \u0190no nti, \u025bs\u025b s\u025b obiara d\u0254 ne y\u0254nko,\nbu ne y\u0254nko, di ne y\u0254nko ni.\nAhy\u025bde\u025b 2.\nYiedie ho anodis\u025bm mu as\u025bm yi w\u0254 h\u0254 ma obiara a nyiyimu biara nni mu. \u0190mfa ho s\u025b obi y\u025b tuntum\nanaa fufuo, \u0254baa anaa \u0254barima. Kasa a obi ka, as\u0254re a obi k\u0254, amany\u0254kuo ko a obi d\u0254m, de\u025b obi\nfire, adwapade\u025b a \u0254w\u0254, n'awosuom ne de\u025b \u025bkeka ho nsi obiara kwan w\u0254 saa nhyehy\u025b\u025b yi ho.\nDe\u025b \u025bka ho ne s\u025b, \u025bns\u025b s\u025b y\u025bto \u0254man biara a obi firi mu ho, s\u025b \u0254man ko no di ne ho so anaa \u025bhy\u025b\n\u0254man fofor\u0254 bi ase.\nAhy\u025bde\u025b 3.\nObiara w\u0254 ho kwan s\u025b \u0254tena ase asomdwoe\u025b ne ahofadie mu a b\u0254ne biara nka ne nipadua no.\nAhy\u025bde\u025b 4.\n\u0190ns\u025b s\u025b obiara di obi nya. Nkoat\u0254 ne nkoat\u0254n y\u025b dwadie bi a \u025bs\u025b s\u025b w\u0254t\u0254re ase\u025b korakora.\nAhy\u025bde\u025b 5.\n\u0190ns\u025b s\u025b obi fa \u025bkwan bi so hy\u025b onipa dasani biara ani\u025byaade\u025b. Anaa \u0254fa atirimu\u0254den kwan so twa\nobi asuo, gu n'anim ase\u025b.\nAhy\u025bde\u025b 6.\nS\u025b obiara k\u0254pue mmara anim w\u0254 baabiara a, \u025bs\u025b s\u025b w\u0254gye no to mu s\u025b onipa.\nAhy\u025bde\u025b 7.\nNnipa nyinaa y\u025b p\u025b w\u0254 mmara anim. Mmara b\u0254 nnipa nyinaa ho ban p\u025b a nyiyimu biara nni mu. Mmara",
            "Image": "8c5ad8f9f343cbdab0d875017a459c48"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "mu de\u025b, y\u025bnhw\u025b obiara anim.\nAhy\u025bde\u025b 8.\nS\u025b obi bu mmara yi bi so tia \u0254fofor\u0254 a, \u0254w\u0254 ho kwan s\u025b \u0254de no fa mmara kwan so ne no di s\u025bde\u025b\nmmara se\u025b.\nAhy\u025bde\u025b 9.\n\u0190ns\u025b s\u025b w\u0254kyere obiara kyehunu. \u0190ns\u025b s\u025b w\u0254kyere obiara sie anaa w\u0254twa obi asuo kwa.\nAhy\u025bde\u025b 10.\nS\u025b w\u0254b\u0254 obi kwaadu w\u0254 biribi ho na w\u0254de onii k\u0254 as\u025bnnii\u025b a, \u025bs\u025b s\u025b w\u0254n a w\u0254b\u025bdi as\u025bm no bu\nat\u025bntenenee, ber\u025b a w\u0254nkyea w\u0254n aso. \u0190s\u025b s\u025b as\u025bnnifo\u0254 no y\u025b nnipa a w\u0254n ho nni as\u025bm no mu\nkoraa.\nAhy\u025bde\u025b 11.\nS\u025b w\u0254de so to obi so, nam so kye no, na w\u0254ntumi mfeefee as\u025bm no mu, nhunuu nokor\u025b a \u025bw\u0254 mu a,\ny\u025bfa no s\u025b onii no ny\u025b\u025b saa b\u0254ne no, gye s\u025b w\u0254nam mmara kwan so, k\u0254 as\u025bm no mu, hunu s\u025b \u0254di f\u0254.\nS\u025b w\u0254de no k\u0254 as\u025bnnii\u025b mpo koraa a, \u0254w\u0254 ho kwan s\u025b \u0254hwehw\u025b mmoa biara a \u0254b\u025btumi anya de atete\nne ho akyiri kwan.\nObiara nni ho kwan s\u025b \u0254gyina amammara anaa amanaman mmara so de asotwe a \u025bmfata ma obi w\u0254 b\u0254ne\nbi a onii y\u025be ber\u025b a na saa mmara no nni h\u0254 ho. Na s\u025b \u025bk\u0254ba no s\u025b na asotwe bi w\u0254 h\u0254 ansa na\nasotwe fofor\u0254 a emu y\u025b den sene dada no reba a, \u025bs\u025b s\u025b asotwe a onii y\u025b\u025b saa b\u0254ne no na \u025bwo h\u0254\ndada no ara na w\u0254de twe no.\nAhy\u025bde\u025b 12.\n\u0190ns\u025b s\u025b obi fa \u025bkwamm\u0254ne so de ne ho hyehy\u025b obi k\u0254koams\u025bm, n'afis\u025bm anaa n'abusuas\u025bm mu. \u0190ns\u025b\ns\u025b obi gu obi din ho fi. Mmmara b\u0254 onipa biara ho ban s\u025bde\u025b \u025bb\u025by\u025b a, biribiara ntumi nsi ne\nyiedie ho kwan.\nAhy\u025bde\u025b 13.\nObiara w\u0254 ho kwan s\u025b \u0254tumi k\u0254 baabiara, tumi tena baabiara w\u0254 \u0254man biara mu.\nObiara w\u0254 ho kwan s\u025b \u0254tumi tu firi \u0254man biara mu a ne man ka ho, sane ba ne man mu bio.\nAhy\u025bde\u025b 14.\nS\u025b obi manfo\u0254 reteetee no ap\u025b no at\u0254re n'ase a, \u025by\u025b n'as\u025bde\u025b s\u025b \u0254dwane k\u0254 dwank\u0254bea bi w\u0254 \u0254man\nfofor\u0254 bi mu k\u0254b\u0254 ne ho adwaa w\u0254 h\u0254.\nS\u025b obi y\u025b b\u0254ne a \u025bmfa amany\u0254 ho anaa \u025bntia Amanaman Nkabom Kuo nhy\u025bhy\u025b\u025b a, \u025bny\u025b onii no as\u025bde\u025b\ns\u025b saa mmara yi b\u0254 ne ho ban firi saa b\u0254ne no ho.\nAhy\u025bde\u025b 15.\n\u0190y\u025b obiara as\u025bde\u025b s\u025b \u0254tumi k\u0254 oman fofor\u0254 bi mu k\u0254dane h\u0254ni.\nObiara ntumi mm\u0254 ne tirim, mfa asisie kwan so nsakra obi nkyi. S\u025b obi p\u025b s\u025b \u0254sakra ne nkyi nso\na, \u025by\u025b n'as\u025bde\u025b s\u025b \u0254sakra ber\u025b a akwanside\u025b biara nni mu.\nAhy\u025bde\u025b 16.\n\u0190y\u025b mmarima ne mmaa a w\u0254anyinyini, aso awade\u025b as\u025bde\u025b, s\u025b w\u0254ware wowo mma, ber\u025b a w\u0254n nipasuo,\nw\u0254n nkyi ne w\u0254n nyamesom nsi w\u0254n kwan w\u0254 w\u0254n awade\u025b anaa awaregyae\u025b ho.\nS\u025b aware\u025b no b\u025bs\u0254 a, gye s\u025b awarefo\u0254 baanu no apene so, agye ato w\u0254n ho so s\u025b w\u0254b\u025bware.\nFidua a \u025by\u025b agya, \u025bna ne mma no nnyinaso\u0254 no y\u025b abusuab\u0254 nnyinaso\u0254 mfitiase\u025b, na \u025by\u025b fidua no\nas\u025bde\u025b s\u025b \u0254manfo\u0254 b\u0254 w\u0254n ho ban.\nAhy\u025bde\u025b 17.\n\u0190y\u025b obiara as\u025bde\u025b s\u025b \u0254p\u025b \u0254no ara n'agyapade\u025b. \u0186tumi nso ne afofor\u0254 bom ne w\u0254n p\u025b agyapade\u025b.\n\u0190ns\u025b s\u025b w\u0254de ahupoo anaa nney\u025b\u025b a \u025bnnam mmara kwan so\u0254 gye obi agyapade\u025b firi ne nsam kwa.\nAhy\u025bde\u025b 18.\n\u0190y\u025b onipa biara as\u025bde\u025b s\u025b \u0254di n'ankasa tirim, dwene n'adwene, k\u0254 as\u0254re biara a \u0254p\u025b. Saa tumi yi\nma kwan ma obi tumi sesa n'as\u0254re ne ne gyidie w\u0254 badwam anaa k\u0254koam a akwanside\u025b biara mma mu,",
            "Image": "9025cd13445a4caf2ff6b6cb3985b6e5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "na \u025bmfa ho nso s\u025b w\u0254y\u025b nnipa bebree anaa \u0254y\u025b \u0254k\u0254nt\u025bkor\u0254.\nAhy\u025bde\u025b 19.\n\u0190y\u025b onipa biara as\u025bde\u025b s\u025b \u0254tumi ka n'adwene w\u0254 biribiri ho ber\u025b a akwanside\u025b biara nni mu. Afei\nobiara nso tumi fo \u0254kwan biara so b\u0254 biribi ho dawuro de kyer\u025b n'adwene anaa \u0254tumi hwehw\u025b nya\nbiribi ho adwene a \u025bmfa ho s\u025b \u0254y\u025b \u0254man ba anaa \u0254nana.\nAhy\u025bde\u025b 20.\n\u0190y\u025b obiara as\u025bde\u025b s\u025b \u0254d\u0254m asomdwoe\u025b kuo bi. \u0190kwan nso da h\u0254 s\u025b nnipa bi tumi bom hyia a \u025bny\u025b\nb\u0254ne so.\n\u0190ns\u025b s\u025b obiara hy\u025b obiara ma \u0254d\u0254m kuo bi a \u0254mp\u025b.\nAhy\u025bde\u025b 21.\n\u0190y\u025b onipa biara as\u025bde\u025b s\u025b w\u0254rebu ne man anaa w\u0254reka mu as\u025bm a, \u0254ka bie. Onii no tumi k\u0254 mu tee\nanaa \u0254tumi fa abato\u0254 a emu da h\u0254 kwan so ka bi.\nOnipa biara w\u0254 ho kwan s\u025b biribiara a ne man mu aban b\u025by\u0254 no, \u0254nya ne so ne de\u025b p\u025bp\u025b\u025bp\u025b.\nDe\u025b \u0254manfo\u0254 p\u025b na \u025bs\u025b s\u025b w\u0254n aban y\u0254. W\u0254nam abato\u0254 a dwinim biara nni mu, na obi nhunu ne y\u0254nko\nabato\u0254 mu, na obiara a wadi mfe\u025b dunw\u0254twe biara to bie so na \u025bd\u025bdi saa dwuma yi.\nAhy\u025bde\u025b 22.\n\u0190y\u025b \u0254man biara as\u025bde\u025b s\u025b \u025bb\u0254 \u0254man ba biara ho ban. \u0190s\u025b s\u025b \u025bnam \u0254man no aho\u0254den anaa nkabom bi a\nsaa \u0254man no ne \u0254man fofor\u0254 bi ay\u0254 so ma \u0254man ba biara nya anigye\u025b, di yie s\u025bde\u025b \u0254man ko no\nsikas\u025bm, nn\u0254bae\u025b ne amammer\u025b a \u025btumi ma onipa di mu no te\u025b.\nAhy\u025bde\u025b 23.\n\u0190y\u025b onipa biara as\u025bde\u025b s\u025b \u0254y\u025b adwuma. Adwuma biara a obiara p\u025b s\u025b \u0254y\u025b no nso, \u025bns\u025b s\u025b\nakwanside\u025b biara ba ho. \u0190ns\u025b s\u025b mmara no b\u0254 adwumay\u0254fo\u0254 ho ban firi adiyie mu, na \u025bhw\u025b ma w\u0254nya\nahot\u0254 w\u0254 w\u0254n nnwuma mu.\nDwuma kor\u0254 a obi b\u025bdie no so akatua a \u025bfata na \u025bs\u025b s\u025b w\u0254tua no a nyiyimu biara nni mu.\n\u0190y\u025b onipa biara as\u025bde\u025b s\u025b \u0254y\u025b adwuma biara a \u0254p\u025b, nya ne so ne n'akatua a \u025bb\u025btumi ama \u0254ne ne\nhokafo\u0254 ne ne mma atena ase anigye\u025b mu, s\u025b nnipa, na s\u025b \u025byere so koraa a, aban boa no kwan bi\nso de b\u0254 ne ho ban firi ahokyere bi mu.\n\u0190y\u025b onipa biara as\u025bde\u025b s\u025b \u0254te anaa \u0254d\u0254m adwumay\u025bfo\u0254 kuo de b\u0254 n'adwuma anaa n'ankasa ho ban.\nAhy\u025bde\u025b 24.\n\u0190y\u025b onipa biara as\u025bde\u025b s\u025b \u0254y\u025b adwuma bi a, \u0254nya kwan gye n'ahome, na \u0254tumi y\u025b adwuma nso k\u0254si\nber\u025b bi. \u0190t\u0254 da a, w\u0254ma onii no kwan ma \u0254di afoofi a w\u0254tua no ka.\nAhy\u025bde\u025b 25.\n\u0190y\u025b onipa biara as\u025bde\u025b s\u025b \u0254no, ne hokafo\u0254 ne ne mma a \u025by\u025b fidua no nya ahot\u0254 w\u0254 w\u0254n asetena mu.\nNno\u0254ma a \u025bde ahot\u0254 br\u025b abusua anaa fidua no ne aduane, adurade\u025b, adan, ayarehw\u025b ne onipa\nasetenam ahiade\u025b nyinaa, na mpo s\u025b \u025bk\u0254ba no s\u025b obi adwuma s\u025be anaa \u0254di d\u025bm, anaa \u0254di kuna, anaa\nonyini ma no guro, anaa biribiara a \u025bde \u0254haw b\u025bba n'asetena mu a \u025bny\u025b ne mfomso\u0254 no, \u025by\u025b\nn'as\u025bde\u025b s\u025b \u0254nya asetena pa a \u025bfata.\n\u0190s\u025b s\u025b w\u0254ma mmaatan, ne titire no, w\u0254n a w\u0254turu mma ne mm\u0254fra nyinaa nyia mmoa sononko. Ab\u0254fra\na w\u0254nam aware pa kwan so woo no ne s\u025bbe, mpena ba nyinaa y\u025b mm\u0254fra a w\u0254hia hw\u025b pa a nyiyimu\nbiara nni mu.\nAhy\u025bde\u025b 26.\n\u0190y\u025b onipa biara as\u025bde\u025b s\u025b \u0254k\u0254 sukuu k\u0254sua nwoma. M\u0254fraber\u025bm nwomasua no y\u025b adesua ahy\u025bse\u025b a\n\u025bnni s\u025b w\u0254tua ho sika koraa. \u0190y\u025b nhy\u025b s\u025b ab\u0254fra biara b\u025bk\u0254 mfitiase\u025b sukuu no bi. \u0190s\u025b s\u025b\nw\u0254buebue mfiridwuma ne nsanodwuma bebree, na s\u025b obi tiri di boa no a, wak\u0254toa so w\u0254 suap\u0254n bi\nmu, ber\u025b a nyiyimu biara nni mu.\nAdesua ho mfaso\u0254 titire ara ne s\u025b onipa b\u025bsua ade\u025b anya mpontuo w\u0254 n'asetena mu, ahunu\nn'as\u025bde\u025b, na wate n'ahofadie ase yie. \u0190ba no saa a, \u025bb\u025bma ntease\u025b, abodwoky\u025bre\u025b, ne nnamfofa\nab\u025bda aman ne aman, awosuo nu nyamesom mu gyidie ahodo\u0254 nyinaa ntam, na aboa ama botae\u025b a\nAmanaman Nkabom Kuo de asi n'ani so p\u025b s\u025b asomdwoe\u025b ba wiase afanan nyinaa no adi mu.\n\u0190y\u025b awofo\u0254 nyinaa as\u025bde\u025b a \u025bdi kan koraa s\u025b w\u0254kyer\u025b adesua kor\u0254 a w\u0254p\u025b s\u025b w\u0254n mma nya no",
            "Image": "7f95d2586045e94f5c1dff340aa19544"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "daakye.\nAhy\u025bde\u025b 27.\n\u0190y\u025b onipa biara as\u025bde\u025b s\u025b \u0254ma n'ani gye n'amammer\u025b ho, na \u0254de ne ho hyehy\u025b emu dwumadie nyinaa\nmu, na \u0254nya mfaso\u0254 a \u025bfiri Ab\u0254de\u025bmunyansap\u025b mu ba nso.\n\u0190y\u025b onipa biara a \u0254de n'ankasa adwene atwer\u025b anaa ay\u025b biribi de ne din ato so\u0254 no as\u025bde\u025b se\n\u0254man no hw\u025b b\u0254 ho ban ma no na ne br\u025b any\u025b kwa.\nAhy\u025bde\u025b 28.\n\u0190y\u025b onipa biara as\u025bde\u025b s\u025b \u0254de anigye\u025b ne ahos\u025bp\u025b tena ase asomdwoe\u025b mu w\u0254 ne man anaa \u0254man\nfofor\u0254 mu, s\u025bde\u025b \u025bb\u025by\u025b na de\u025b w\u0254apae mu aka no Amanaman Nkabom Kuo Anodis\u025bm mu no b\u025bdi mu.\nAhy\u025bde\u025b 29.\n\u0190y\u025b onipa biara as\u025bde\u025b s\u025b \u0254de n'aho\u0254den ne ne nyansa boa ma faako a \u0254te\u025b tumpon, \u025bfiri s\u025b \u025bh\u0254\nna ama way\u025b s\u025bde\u025b \u0254te\u025b yi.\n\u0190wom s\u025b, \u025bs\u025b s\u025b onipa biara di ne ho so, y\u025b de\u025b \u025bb\u025bma ne ho at\u0254 no de\u025b, nanso s\u025bde\u025b \u025bb\u025by\u025b a,\nobi nnya anigyetraso\u0254 a \u025bde \u0254haw b\u025bma n'af\u025bfo\u0254 no nti, \u025bs\u025b s\u025b onipa biara di ne man anaa fekuo\na \u0254fra mu mmara so, na ama \u0254dodo\u0254 amammuo asetena ab\u0254 onipa yiedie ho ban.\n\u0190ns\u025b s\u025b obi toto saa as\u025bde\u025b ne ahofadie ho nhyehy\u025b\u025b ahodo\u0254 yi ase ma ne nney\u025b\u025b ne Amanaman\nNkabom Kuo ap\u025bde\u025b no b\u0254 abira kwan biara so.\nAhy\u025bde\u025b 30\nW\u0254anhw\u025b \u0254man anaa nnipakuo bi ho na \u025by\u025b\u025b saa Anodis\u025bm yi. Ne saa nti, \u025bnni s\u025b obi b\u025bgyina\nAnodis\u025bm yi so, ay\u025b biribi ama atia adwempa a \u025bfa onipa as\u025bde\u025b ne n'ahofadie a Amanaman Nkabom\nKuo nya de y\u025b\u025b saa anodis\u025bm no.",
            "Image": "91fb844f0d60a603ec974ee9f6f6e685"
        }
    }
}

{
    "MetaData": {
        "Author": null,
        "Creation_Date": 1581470840,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "e4f0e203952a623c512ff6af85858eb9",
            "Index": 0,
            "Label": "1",
            "Size": [
                595.0,
                842.0
            ],
            "Text": "Katika Disemba 10, 1948, Baraza kuu la Umoja wa Mataifa lilikubali na\nkutangaza Taarifa ya Ulimwengu juu ya Haki za Binadamu. Maelezo kamili\nya Taarifa hiyo yamepigwa chapa katika kurasa zifuatazo. Baada ya\nkutangaza taarifa hii ya maana Baraza Kuu lilizisihi nchi zote zilizo\nWanachama wa Umoja wa Mataifa zitangaze na \"zifanye ienezwe ionyeshwe,\nisomwe na ielezwe mashuleni na katika vyuo vinginevyo bila kujali siasa\nya nchi yo yote.\"\nUMOJA WA MATAIFA OFISI YA IDARA YA HABARI TAARIFA YA ULIMWENGU JUU YA\nHAKI ZA BINADAMU\nUTANGULIZI\nKwa kuwa kukiri heshima ya asili na haki sawa kwa binadamu wote ndio\nmsingi wa uhuru, haki na amani duniani,\nKwa kuwa kutojali na kudharau haki za binadamu kumeletea vitendo vya\nkishenzi ambavyo vimeharibu dhamiri ya binadamu na kwa sababu taarifa ya\nulimwengu ambayo itawafanya binadamu wafurahie uhuru wao wa kusema,\nkusadiki na wa kutoogopa cho chote imekwisha kutangazwa kwamba ndio hamu\nkuu ya watu wote,\nKwa kuwa ni lazima, ili mtu asishurutizwe kuomba msaada kutokana na\nmaasi ya kupinga dhuluma na uonevu, kwamba haki za binadamu ziwe chini\nya ulinzi wa sheria,\nKwa kuwa ni lazima kabisa kuendeleza uhusiano wa kirafiki kati ya\nmataifa,\nKwa kuwa watu wa Umoja wa Mataifa wamethibitisha tena katika Mkataba wao\nimani yao katika haki za asili, heshima na thamani ya binadamu na katika\nusawa wa haki kwa wanaume na wanawake, na kwa sababu wamekata shauri la\nkuendeleza mambo ya starehe na hali bora za maisha ya watu kwa kuwa na\nuhuru zaidi,\nKwa kuwa Nchi zilizo Wanachama zimeahidi, kwa kushirikiana na Umoja wa\nMataifa, kukuza na kuheshimu haki za binadamu na uhuru wake wa asili,\nKwa kuwa kuzitambua haki hizi na uhuru huu ni jambo la maana sana kua\nkutimiza ahadi hiyo,\nKwa hiyo basi,\nBARAZA KUU linatangaza\nTAARIFA HII YA ULIMWENGU JUU YA HAKI ZA BINADAMU kama ndio nguzo ya\njuhudi kwa watu wa mataifa yote ambayo hatimaye kila mtu na kila jamii\nya watu - kwa kushikilia daima Taarifa hiyo - watajitahidi kufundisha\njinsi ya kukuza heshima ya haki hizo na uhuru huo. Na mataifa yote\nyatajitahidi kuzifanya haki hizo zifahamike miongoni mwa Nchi zilizo\nWanachama na miongoni mwa watu zinaowatawala.\nKifungu cha 1.\nWatu wote wamezaliwa huru, hadhi na haki zao ni sawa. Wote wamejaliwa"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5def872f844ed278656be0570efa8d3d",
            "Index": 1,
            "Label": "2",
            "Size": [
                595.0,
                842.0
            ],
            "Text": "akili na dhamiri, hivyo yapasa watendeane kindugu.\nKifungu cha 2.\nKila mtu anastahili kuwa na haki zote na uhuru wote ambao umeelezwa\nkatika Taarifa hii bila ubaguzi wo wote. Yaani bila kubaguana kwa rangi,\ntaifa, wanaume kwa wanawake, dini, siasa, fikara, asili ya taifa la mtu,\nmali, kwa kizazi au kwa hali nyingine yo yote.\nJuu ya hayo usifanye ubaguzi kwa kutegemea siasa, utawala au kwa\nkutegemea uhusiano wa nchi fulani na mataifa mengine au nchi ya asili ya\nmtu, haidhuru nchi hiyo iwe inayojitawala, ya udhamini, isiyojitawala au\ninayotawaliwa na nchi nyingine kwa hali ya namna yo yote.\nKifungu cha 3.\nKila mtu ana haki ya kuishi, haki ya uhuru, na haki ya kulindwa nafsi\nyake.\nKifungu cha 4.\nMtu ye yote asifanywe mtumwa au mtwana; utumwa na biashara yake ni\nmarufuku kwa kila hali.\nKifungu cha 5.\nMtu ye yote asiteswe, asiadhibiwe, asidharauliwe au kutendewa kinyama au\nkikatili.\nKifungu cha 6.\nMbele ya sheria kila mtu ana haki ya kutambulika kama mtu.\nKufungu cha 7.\nMbele ya sheria watu wote ni sawa na wanastahili haki sawa za kulindwa.\nWote wana haki sawa ya kulindwa kutokana na ubaguzi wo wote unaoweza\nkuvunja Taarifa hii na mambo yo yote yanayoweza kuleta ubaguzi kama huo.\nKifungu cha 8.\nKila mtu ana haki ya kutetewa na baraza la hukumu kwa makosa ya\nkuvunjiwa haki zake za asili anazostahili kwa mujibu wa kanuni na\nsheria.\nKifungu cha 9.\nMtu ye yote asikamatwe, asifungiwe au kuhamishwa kutoka nchi yake bila\nsheria.\nKifungu cha 10\nKila mtu ana haki kamili ya kuhukumiwa vyema hadharani na baraza la\nhukumu lililo huru na lisilo na upendeleo katika kutoa uamuzi wa haki\nzake na wajibu wake na wa makosa yo yote yanayomhusu.\nKifungu cha 11."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0d6a8e16f6999f4a5795e519837483b3",
            "Index": 2,
            "Label": "3",
            "Size": [
                595.0,
                842.0
            ],
            "Text": "Kila mtu anaeshtakiwa kwa kosa la kuvunja sheria ana haki ya kuangaliwa\nkama si mkosefu mpaka imethibitishwe kwa sheria, kwa kuhukumiwa\nhadharani, kwamba ana hatia.\nMtu ye yote asitiwe hatiani kwa tendo lo lote au jambo lo lote ambalo\nhalikupinga sheria ya taifa au ya kati ya mataifa wakati alipolitenda.\nWala asipewe adhabu kali zaidi kuliko ile iliyokuwamo katika sheria\nwakati alipofanya kosa.\nKifungu cha 12.\nKila mtu asiingiliwe bila sheria katika mambo yake ya faragha, ya jamaa\nyake, ya nyumbani mwake au ya barua zake. Wala asivunjiwe heshima na\nsifa yake. Kila mmoja ana haki ya kulindwa na sheria kutokana na\npingamizi au mambo kama hayo.\nKifungu cha 13.\nKila mtu ana haki ya kwenda mahali anapotaka na kuishi katika kila nchi.\nKila mmoja ana haki ya kuhama kutoka nchi yo yote, hata nchi yake\nmwenyewe, na ana haki ya kurejea katika nchi yake.\nKifungu cha 14.\nKila mtu ana haki ya kukimbilia na kustarehe katika nchi nyingine kwa\najili ya kuepukana na udhalimu.\nHaki hii haiwezi kuombwa kwa udhalimu ambao hautokani na makosa ya mambo\nya siasa au na makosa ya maazimio na kanuni za Umoja wa Mataifa.\nKifungu cha 15.\nKila mtu ana haki ya utaifa.\nMtu ye yote asinyang'anywe utaifa wake bila sheria wala asinyimwe haki\nya kujibadili taifa lake kama akitaka.\nKifungu cha 16.\nWatu wazima, wanaume kwa wanawake wana haki ya kuoana na kuunda jamaa\nbila kizuio cho chote kwa sababu ya rangi, taifa au dini. Wana haki sawa\nza ndoa wakati wa maisha yao ya ndoa na wakati wa kutenguka ndoa.\nNdoa inaweza kufungwa tu kwa hiari na mapatano kamili kati ya hao\nwanaotaka kuoana.\nJamaa ni kiungo cha asili cha jamii ya watu, na inastahili kulindwa na\nwatu pamoja na Serikali.\nKifungu cha 17.\nKila mtu ana haki ya kuwa na mali yake binafsi au kwa kushirikiana na\nwatu wengine.\nMtu asinyang'anywe mali yake bila sheria."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9f2b523aeff8f047ddd0c0a87b969b39",
            "Index": 3,
            "Label": "4",
            "Size": [
                595.0,
                842.0
            ],
            "Text": "Kifungu cha 18.\nKila mtu ana haki ya uhuru wa mawazo, dhamira na dini; haki hii inahusu\npia uhuru wa kubadili dini yake au imani, na uhuru wa kubainisha\nhadharani au faraghani-akiwa peke yake au na watu wengine-dini yake kwa\nkufundisha, kwa vitendo, kuabudu na kwa kuadhimisha.\nKifungu cha 19.\nKila mmoja ana haki ya uhuru wa kutoa na kueleza maoni yake; haki hii\ninahusu pia uhuru wa kushikilia maoni yake bila kuingiliwa kati, na\nuhuru wa kutafuta na kutoa habari na maoni kwa njia yo yote bila kujali\nmipaka.\nKifungu cha 20.\nKila mtu anayo haki ya kushiriki katika mkutano na chama kwa hali ya\namani.\nMtu ye yote asilazimishwe kuwa manachama wa chama fulani.\nKifungu cha 21.\nKila mmoja anayo haki ya kushiriki katika Serikali ya nchi yake yeye\nmwenyewe binafsi au kwa njia ya mjumbe aliemchagua kwa hiari yake.\nKila mmoja anayo haki sawa ya kufanya kazi katika Serikali; matakwa hayo\nhuonyeshwa katika uchaguzi halisi unaofanywa muda baada ya muda ambao\nkila mtu hupiga kura na ambao hufanywa kwa kura ya siri na kila mtu kwa\nhiari yake.\nMatakwa ya watu ndiyo yatakuwa msingi wa utawala wa serikali; hali hii\nitajidhihirisha kwenye chaguzi za haki kwa watu wote na ambazo\nzinafanyika kwa siri au namna nyingine ambayo itahakikisha uchagazi kuwa\nhuru.\nKifungu cha 22\nKila mtu, kama raia, anayo haki ya kutunzwa na anastahili kupata hali\nzinazotokana na uchumi, starehe na utamaduni-ambazo ni za lazima kwa\nhali bora na maendeleo ya nafsi yake- kwa njia ya juhudi ya taifa na\nushirikiano kati ya mataifa na kwa mujibu wa utaratibu na utajiri wa\nkila nchi.\nKifungu ch 23.\nKila mtu ana haki ya kufanya kazi, ya kuchagua kazi aipendayo, ya\nkuchagua kazi yenye masharti mazuri na ana haki ya kulindwa asikose\nkazi.\nKila mtu ana haki ya kupata mshahara sawa na wengine wenye kazi ya namna\nmoja bila ubaguzi.\nKila mfanya kazi anayo haki ya kupata mshahara wa kufaa na unaopendeza\nutakao mwezesha yeye mwenyewe pamoja na jamaa yake kuishi katika hali\nbora, na ahifadhiwe-ikiwa lazima- maisha yake kwa njia nyingine."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d04ad97d42d2888a99a3c07c0a5bab0b",
            "Index": 4,
            "Label": "5",
            "Size": [
                595.0,
                842.0
            ],
            "Text": "Kila mtu anayo haki ya kuunda au kujiunga na chama cho chote cha wafanya\nkazi kwa ajili ya kulinda haki zake za kazi.\nKifungu cha 24\nKila mtu ana haki ya kupumzika na kufanya kazi kwa kiasi cha saa\nzinazostahili. Pia ana haki ya kupata likizo, kwa vipindi, na kupokea\nmshahara kama vile angekuwa kazini.\nKifungu cha 25.\nKila mtu anayo haki ya kupata hali bora ya maisha yeye mwenyewe pamoja\nna jamaa yake na kupata chakula, mavazi, nyumba, matibabu na hifadhi za\nlazima kwa maisha yake. Pia ana haki ya kutunzwa wakati wa kazi, wakati\nwa ugonjwa, wa kutojiweza, ujane, uzee au anapokosa ridhiki yake kwa\nkutoweza kujisaidia.\nAkina mama na watoto wanastahili kutunzwa na kupewa msaada maalum.\nWatoto wote- wawe wamezaliwa katika hali ya ndoa ama hapana- lazima\nwatunzwe vyema.\nKifungu cha 26.\nKila mtu\nmadarasa\nElimu ya\nkwa wote\nana haki ya kuelimishwa. Elimu yapasa itolewe bure hasa ile ya\nya chini. Elimu ya masarasa ya chini ihudhuriwe kwa lazima.\nufundi na ustadi iwe wazi kwa wote. Na elimu ya juu iwe wazi\nkwa kutegemea sifa ya mtu.\nElimu itolewe kwa madhumuni ya kuendeleza barabara hali ya binadamu, na\nkwa shabaha ya kukuza haki za binadamu na uhuru wake wa asili. Elimu ni\nwajibu ikuze hali ya kueleana, kuvumiliana na ya urafiki kati ya mataifa\nna kati ya watu wa rangi na dini mbali-mbali. Kadhalika ni wajibu\niendeleze shughuli za Umoja wa Mataifa za kudumisha amani.\nNi haki ya wazazi kuchagua aina ya elimu ya kufunzwa watoto wao.\nKifungu cha 27.\nKila mtu anayo haki ya kushiriki katika maisha ya utamaduni ya jamii yo\nyote, na ana haki ya kufurahia ustadi wa kazi na kushiriki katika\nmaendeleo ya mambo ya sayansi na faida zinazotokana nayo.\nKila mtu ana haki ya kulindwa kwa kila hali kutokana na mambo ya sayansi\naliyoandika, aliyochora au aliyogundua.\nKifungu cha 28.\nNi haki kila mtu alindwe na taratibu au kanuni za jamii na zinazohusu\nmataifa mbalimbali ambazo ndani yake uhuru na haki zilizoelezwa katika\nTaarifa hii zinaweza kuhifadhiwa barabara.\nKifungu cha 29.\nKila mtu ana wajibu kwa watu wa jamii yo yote ambao kati yao tu ndio\nyanaweza kupatikana maendeleo kamili ya hali bora ya maisha yake.\nKatika kutumia haki na uhuru wake, kila mtu itambidi kufuata kanuni zile"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "84674dbc112c9bd0662abe235745d29a",
            "Index": 5,
            "Label": "6",
            "Size": [
                595.0,
                842.0
            ],
            "Text": "tu zilizowekwa na sheria kwa ajili ya kulinda heshima inayotakiwa juu ya\nhaki na uhuru wa watu wengine, na kwa ajili ya kuhifadhi kanuni za haki,\nusalama na hali njema ya maisha katika jamii ya kidemokrasi.\nUhuru huu na haki hizi kamwe visitumiwe kinyume cha maazimio na kanuni\nza Umoja wa Mataifa.\nKifungu cha 30.\nHakuna maneno yo yote katika Taarifa hii yanayoweza kubashiriwa kwamba\nyanaruhusu nchi yo yote, kikundi cha watu au mtu fulani kufanya au\nkushughulika na jambo lo lote ambalo nia yake ni kuharibu uhuru haki\nzilizoelezwa humu."
        }
    }
}

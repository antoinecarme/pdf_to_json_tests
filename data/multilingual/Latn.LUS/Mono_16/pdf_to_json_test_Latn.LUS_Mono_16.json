{
    "MetaData": {
        "Author": null,
        "Creation_Date": 1581469259,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "2aafa8c9f51a2d9ce50c442174c8fbf7",
            "Index": 0,
            "Label": "1",
            "Size": [
                595.0,
                842.0
            ],
            "Text": "?\nThuhma\nMihring nun zahawmna inhriatsak leh mi zawng zawngten kan pianpui dikna\nleh chanvote inangtlânga inngaihpawimawhsak tawnna hi zalênna, dikna leh\nkhawvel pum pui remna leh muanna innghahna lungphûm a nih avang te,\nMihringte dikna chanvo (Human Rights)-in ngaihnêp leh ngaihthah a hlawh\napianga khawvelah tawrhna nasa tak lo thleng thin a, chumi avanga\nmitinten kan thlâkhlelh leh kan vei zâwng sawi chhuah theihna tur leh\nhlauhna leh tlâkchhamna lak atanga kan fihlim theihna tur boruak te a\ntihchhiat thin avang te,\nTharum hmanga inawpbeh avanga loh theih lohva mipuiten an dikna leh\nchanvote tharum thawha an sual chhuah a ngaihlohna tura ram rorêl\nkhawlin mihring dikna leh chanvo humhalhna dan a lekkawh reng a ngaih a\nvang te,\nRam hrang hrang leh hnam hrang hrangte inkara inunauna tha tak vawn nun\nreng hi thil pawimawh tak a nih avang te,\nUN Dânpui (Charter) hnuaiah member ram zawng zawngten mihring dikna leh\nchanvo te humhalh tlat tul an tihzia an puanchhuah avang te leh mihring\nnun hlutna leh zahawmna te, mipa leh hmeichhe intluktlânna chungchâng\nte, hmasawnna leh zalênna zau zâwk neih zelna kawngah te zau zawka tanho\nzel an duh thu an puan chhuah avang te,\nMihring dikna leh zalênna vawng him zêl tura member ram ten UN thlazâr\nhnuaia thawkho zêl tura thu an tiam avang te leh,\nChu thutiam hlenchhuak tur chuan hêng mihring dikna leh chanvo te\nhriatfiah hi thil tul tak a nih avang tein,\nTunah hian, General Assembly chuan he Thupuanchhuah (Declaration) hi a\npuangzâr ta a ni. He MIHRING DIKNA CHANVO THUPUANCHHUAH (UNIVERSAL\nDELCARATION OF HUMAN RIGHTS) hi khawvela mi hnam tin leh chi tinte tan\nhmasawnna chhinchhiah tlâk a ni a, hei hian mitinte chu he Thupuanchhuah\nvawng reng chunga mimal dikna leh chanvote chawisân leh zirtîrna kawngah\nmawh min phurhtîr vek a, member ramte chuan an ram chhung leh ram dangte\nnena an inkarah leh an awp ram hrang hrangah pawh mi zawng zawng huap he\nmihring dikna leh chanvo chawisân leh inzah sak a, a taka hlenchhuahna\nkawngah mawh an phur vek a ni.\nArticle 1\nMi zawng zawng hi zalêna piang kan ni a, zahawmna leh dikna chanvoah\nintluk tlâng vek kan ni. Chhia leh tha hriatna fîm neia siam kan nih\navangin kan mihring puite chungah inunauna thinlung kan pu tlat tur a\nni.\nArticle 2\nHe Thupuanchhuah (Declaration)-in a tarlan mihring dikna leh zalênna\nhrang hrangte hi hnam hran avang te, vun rawng danglam avang te, mipa"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "053b3626da77b10f85398785b7603a6d",
            "Index": 1,
            "Label": "2",
            "Size": [
                595.0,
                842.0
            ],
            "Text": "leh hmeichhia nih avang te, sakhua leh politics thila ngaihdan hran\navang te, chi leh kuang thu emaw, neihsum hil emaw leh pian leh mûrna\nemaw leh dinhmun inthlauh thu emaw avang tea inthliar hranna awm miah\nlova mi tinten kan chanvo a ni a.\nChubâkah, mi tumah an thu kalpui dan avang emaw, an ram kalphung leh ram\nrorel dan danglam avang emaw leh ram zalên an ni emaw, mi awpbeh ram an\nnih avang emawin thliarhran leh thlauhthlâk a thiang lo bawk.\nArticle 3Mitinte hian nung turin dikna kan nei vek a, zalênna leh mimal\nnun thlamuanna te hi kan chanvo a ni.\nArticle 4\nMi tumah chhiahhlawh leh sal anga chhawr luih phal a ni lova, sal neih\nleh mihringa sumdawnna lam chi reng reng khap tlat a ni.\nArticle 5\nMi tumah sawisak leh nghaisak phal a ni lova, mihring zahawmna ti\nbawrhbâng zâwng leh rãwng lutuka inhremna lam chi rêng rêng phei chu tu\nchungah mah lekkawh tur a ni lo.\nArticle 6\nMitinte hian khawi hmunah pawh dan hmaah chuan mi pangngai anga enkawlna\ndawn hi kan chanvo a ni.\nArticle 7\nDan hmaah chuan tute pawh kan intluk tlâng vek a, thleibîk awm miah lova\ndan humhimna hi kan zavaia chanvo a ni. He thuthlung palzût zawnga\nthliarhranna awm thei lak atanga danin intluktlânga a vênhimna hi kan\nchanvo theuh a ni.\nArticle 8\nRam danpuiin a pêk mimal dikna leh chanvo palzûtna avanga tawrhna\nchungchângah mi tupawh an ram rorelnaah an zualko thei a ni.\nArticle 9Mi tumah apâwng ataka man emaw, hrên luih emaw leh hnawhchhuah\nemaw tur a ni lo.\nArticle 10\nMi tupawh thilsual tia puh a nihin a chungchang rel fel turin rorelna\ndik leh lai a chunga hlenchhuah a nih theih nan dik taka rorel saktu tur\nrorelna dawn chu a chanvo a ni.\nArticle 11\nMi tupawh sual lian tham khawiha puh an nihin an thil tih sual chu\nfinfiah a nih hma chuan misual anga ngaih nghal ngawt tur a ni lova, a\ninsawi fiah theihna hun remchang siam sak ngei chu a chanvo a ni.\nMiin thilsual a tihin chu a thilsual tih chu a thilsual tih laia ram\ndanpuiin hremna tham tlinga a lo puang tawh a nih si loh chuan chu a"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b3b391d5fd6222719b55ef10ec9b5788",
            "Index": 2,
            "Label": "3",
            "Size": [
                595.0,
                842.0
            ],
            "Text": "thil tihsual avang ngawt chuan a chungah hremna lian tham lekkawh ngawt\ntur a ni lo. A thil tihsual phû tâwka hremna lo awm sa bâk chu a hnu\nlamah a chungah hremna na zâwk lekkawh pawh a rem bawk hek lo.\nArticle 12\nApawng atakin tu chungah mah ama mimal nun tibawrhbâng zâwng leh an\nchhungkua, in chhung khawsak leh midangte nena an inbiakpawh danah leh\nama mimal zahawmna leh hming mawinate tihliau zâwnga inrawlh a rem lova.\nMitinte hian chutianga chêtna lam chi rêng rêng lak atanga danin\nvenhimna a pek chu an chanvo a ni.\nArticle 13\nMi tu pawhin mahni ram chhungah chuan zalên taka chêttlat leh inbenbel\ntheihna hi a chanvo a ni.\nMitinte hian an ram chhuahsan theihna emaw an rama kir leh theihna emaw\nhi an dikna leh chanvo a ni bawk.\nArticle 14\nMitinte hian sa himna atana raltlân theihna emaw inhumhimna zawn emaw hi\nan chanvo a ni.\nUN thuthlung leh dinchhan pawhin a duhloh lam thil emaw politics thila\ninhriat thiamlohna mai piah lam thil avanga hremna lekkawhna tur thil\nanih si chuan mi tumahin heng dikna leh chanvote hi a chunga hremna\npumpelh tum nan a hmang thei lo thung ang.\nArticle 15\nMi tinin a ram mi leh sa nih theihna chanvo an nei a ni.\nMi tumah hi ram khua leh tui a nihna apâwng ataka hlihsak ngawt theih an\nni ramdang mi leh sa nih an duh pawhin an kawng pawh dal sak ngawt theih\na ni chuang lo.\nArticle 16\nHmeichhia leh mipa, mi puitling chin chuan, hnam hran vang emaw, khua\nleh tui nihna hran vang emaw leh sakhaw biak hrang nihna avang te emawa\ndâltu awm lovin nupui pasala inneih leh chhungkaw din theihna chanvo an\nnei vek a. Nupui pasala insiam leh nupa nun hman chungchang leh inthen\nleh thuah pawh chanvo intluk tlang an nei vek a ni.\nInneihna hi a innei turte duhthlanna fîm tak leh an remtih dunna ngeia\nruahman tur a ni.\nChhungkaw din thu hi khuanu remruat thil a nih angin khawtlang leh\nthuneihna pawhin a zah sakin a pawmpui ngei tur a ni.\nArticle 17\nMi tinte hian mahnia rosum neih emaw leh midangte nena intawm emaw\ntheihna chanvo an nei a."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "25af886cad031f99baf4a27257a2940b",
            "Index": 3,
            "Label": "4",
            "Size": [
                595.0,
                842.0
            ],
            "Text": "Mi tumah a pawng atakin a rosum te hnehchhuh tur a ni lo.\nArticle 18\nMitinte hian eng ngaihtuahna leh, chhia leh tha hriatna hman leh sakhaw\nbiak thuah zalênna kan nei. He chanvo hian sakhaw biak thlâkthleng thu\nleh mimal duhdan tih danglam thu pawh a huam a, chu zalênna chu mimal\nleh vantlâng zîngah te pawh kan hmang thiang a, hei hian kan sakhaw biak\ndan phung leh kan zirtîr dan leh kan kalpui dan te pawh a huam vek a ni.\nArticle 19\nMitinin\nzalênna\nhmanrua\nte pawh\nmahniin ngaihdan neih leh puanzar theihna zalên kan nei; he\nhian tuma tihbuai lohva ngaihdan neih te, ramri awm lova eng\nber emaw hmanga hriat tur zawh chhuah te, dawnsawn te, puanzâr\na huam a ni.\nArticle 20\nMitinte hian râlmuang taka inkhâwm leh pawl din te hi kan dikna leh\nchanvo a ni.\nMi tumah tihluihnain pawlah kan teltîr tur a ni lo.\nArticle 21\nMi tupawh mahniin emaw kan aiawh kan thlan chhuah kal tlangin emaw ram\nrorêlna khawlah telve a thiang a ni.\nMi tupawhin mahni ramah chuan sawrkar hmalaknaah dawngtur leh thawkturin\nchanvo intluk tlâng an nei vek a ni.\nRam chhung mipui duhdan hi sawrkar innghahna a ni tur a ni a, chu mipui\nduhdan chu hunbi ruat fel tak hmanga inthlanna kal tlanga siam chhuah a\nni thin tur a ni a, chu inthlanna chu mi puitling chin ten zalên leh\nfelfai taka mi dangte hriatpui theih loh duhthlanna an siam hmanga din a\nni thin tur a ni.\nArticle 22\nMi tupawh vantlang nuna a pêng pakhat a nih ve avangin lungmuang taka\nkhawtlang nuna a tel ve chu a chanvo a ni a, mimal zahawmna vawnhim nan\nleh mimal nun chawikan nan ama ram bilin emaw, khawvel huapa thawhhona\npawl atangin emaw ei leh bar, vantlang leh hnamziain dikna chanvo a pek\ntheihte hmangin hei hi hlenchhuah sak tur a ni.\nArticle 23\nMitinte hian kan thiam zâwng leh theihna mila hnathawh hi kan dikna\nchanvo a ni a, thawh duhzâwng te, hnathawhna hmun hrisêl leh tha thlan\ntheihna te leh hna hnathawh tur neih loh laka vênhimna te hi kan chanvo\na ni.\nMi tute pawhin inthliar hranna awm lovin hna thawh inangah chuan hlawh\nthuhmun dawn hi an chanvo a ni.\nMi tupawhin hna a thawh chuan a mihring zahawmna vawn himsak leh a"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9ee8e71967218417ab8ba651c9b5f836",
            "Index": 4,
            "Label": "5",
            "Size": [
                595.0,
                842.0
            ],
            "Text": "chhungkaw tana chhenfâkawm a nih theih nan a thawh phu tawk hlawh a hmuh\nleh a tul anga thuneitute vênhim chu a chanvo a ni.\nMi tupawhin a hamthatna atan sumdawng pawl a din thiangin a lo ding tawh\nsa a zawm thei ang.\nArticle 24\nHahchhawlhna hun thâwl leh zalên neiha, hnathawh hunbi tuk fel tak leh\nhlawh bi kiam chuang loa chawlh hunbi fel tak neih hi mitin chanvo a ni.\nArticle 25\nMi tupawhin nunphung pangaia nun theihna atana tul, amah leh a chhungkaw\ntan pawimawh hriselna leh chhungkaw tana innghahna tlâk ei leh bar, silh\nleh fên leh in leh lo, damdawi leh tul dangte neih hi a chanvo a ni a,\nhnathawh tur neih loh avang te leh damlohna te, kuttualleichham thulah\nte leh, kawppui sun thuah leh kum upat tawh avanga mahni inchhawmdawl\ntheilo dinhmuna a lo ding ta te anih pawha intundin ve theih nana\nchhawmdawlna dawn hi a chanvo a ni.\nNu leh naupangte hian enkawlna tha tak dawn hi an chanvo a ni a. Naupang\ntupawh nupa kara piang kher lote pawhin vantlang atanga enkawlna dawn hi\nan chanvo a ni.\nArticle 26\nZirna hi mitinte chanvo a ni a. Chu zirna chu a tantir lamah tal chuan a\nthlawna buatsaih tur a ni. Zirna hi a a tantir lam chu mi zawng zawngte\nzir ngei ngei tura siam tur a ni bawk. Thiamna bîk zirna lam hawi chu\nzirna sang lamah neih tur a niin mitinte an thiamnain a phu phawt chuan\nduhsak bîk awm lova remchanna siam sak zêl bawk tur an ni.\nZirna reng reng chuan mimal nun chawikânna lam a hawi ang a, mimal dikna\nleh chanvo humhalh leh chawikânna lam a kâwk ngei bawk tur a ni.\nInhriatthiam tawnna te, dawhtheihna te, hnam hrang hrang inunau tawnna\nte, sakhaw hrang leh hnam hrang inkara inunauna siam lam te chu zirna\nchuan a hawi tur a ni; remna leh muanna siam kawnga United Nations\nhmalâkna te a tanpui zel tur a ni.\nNu leh paten an fate tana tha tur zirna an thlan sak chu an dikna chanvo\na ni.\nArticle 27\nMi tupawh an hnam ziarâng milin zalen takin a khawsa thiang a, hnam\nziarâng chênin hmasawnna kawnga hmalâknain hmathata a thlen dawngtu nih\nhi a chanvo a ni.\nMiin a kutkawih thil hrang hrang leh a thiam bîkna atanga hamthatna a\nhmuh te chu pumbila, hauh bîk theihna a nei.\nArticle 28\nMitinten he Thupuanchhuaha mihring dikna leh zalênna chanvo hrang hrang\ntarlante hi ataka nunpui a, a taka hlenchhuah a nih theihnana thawk"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "db7d1831e29a844d9d7f8971201e3596",
            "Index": 5,
            "Label": "6",
            "Size": [
                595.0,
                842.0
            ],
            "Text": "turin hma an la thei ang.\nArticle 29\nKan mimal nun thanlen theih nana thil tul a nih avangin kan chênna\nkhawtlâng tana rawngbawl hi mimal tin mawhphurhna a ni.\nMimla tupawhin a dikna leh zalênna chanvo a hlenchhuah dawnin ram\ndanpuiin a mite chanvo humhalh nan leh zahsak nana kaihhruaina a siam\nleh vantlang nun pumpui tana tha zawk tur thil atana tul a siamte nena\nindodâl thei zawnga hmang lovin, mipui vantlang thatna tura ramin a\nkalpui mil ang zel chauhvin a ti tur a ni.\nHeng dikna leh zalênna te hi United Nations dinchhan leh thil tumte kalh\nzâwng chuan hman tur a ni lo.\nArticle 30\nHe Thupuanchhuah hian ram tinte chu an ram chhung theuha mimal dikna leh\nchanvote chawikan leh humhalh kawngah mawhphurhna a hlan vek a. Hnam\nhrang hrangte chu khawvel pumin mi zawng zawngte mihring dikna leh\nchanvote leh zalênna a humhim sak kawngah thawhpui vek turin a beisei."
        }
    }
}

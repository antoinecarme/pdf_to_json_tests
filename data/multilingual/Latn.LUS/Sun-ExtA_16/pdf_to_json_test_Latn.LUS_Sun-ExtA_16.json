{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469352,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "?\nThuhma\nMihring nun zahawmna inhriatsak leh mi zawng zawngten kan pianpui dikna leh chanvote\ninangtl\u00e2nga inngaihpawimawhsak tawnna hi zal\u00eanna, dikna leh khawvel pum pui remna leh\nmuanna innghahna lungph\u00fbm a nih avang te,\nMihringte dikna chanvo (Human Rights)-in ngaihn\u00eap leh ngaihthah a hlawh apianga\nkhawvelah tawrhna nasa tak lo thleng thin a, chumi avanga mitinten kan thl\u00e2khlelh leh\nkan vei z\u00e2wng sawi chhuah theihna tur leh hlauhna leh tl\u00e2kchhamna lak atanga kan fihlim\ntheihna tur boruak te a tihchhiat thin avang te,\nTharum hmanga inawpbeh avanga loh theih lohva mipuiten an dikna leh chanvote tharum\nthawha an sual chhuah a ngaihlohna tura ram ror\u00eal khawlin mihring dikna leh chanvo\nhumhalhna dan a lekkawh reng a ngaih a vang te,\nRam hrang hrang leh hnam hrang hrangte inkara inunauna tha tak vawn nun reng hi thil\npawimawh tak a nih avang te,\nUN D\u00e2npui (Charter) hnuaiah member ram zawng zawngten mihring dikna leh chanvo te\nhumhalh tlat tul an tihzia an puanchhuah avang te leh mihring nun hlutna leh zahawmna\nte, mipa leh hmeichhe intluktl\u00e2nna chungch\u00e2ng te, hmasawnna leh zal\u00eanna zau z\u00e2wk neih\nzelna kawngah te zau zawka tanho zel an duh thu an puan chhuah avang te,\nMihring dikna leh zal\u00eanna vawng him z\u00eal tura member ram ten UN thlaz\u00e2r hnuaia thawkho\nz\u00eal tura thu an tiam avang te leh,\nChu thutiam hlenchhuak tur chuan h\u00eang mihring dikna leh chanvo te hriatfiah hi thil tul\ntak a nih avang tein,\nTunah hian, General Assembly chuan he Thupuanchhuah (Declaration) hi a puangz\u00e2r ta a\nni. He MIHRING DIKNA CHANVO THUPUANCHHUAH (UNIVERSAL DELCARATION OF HUMAN RIGHTS) hi\nkhawvela mi hnam tin leh chi tinte tan hmasawnna chhinchhiah tl\u00e2k a ni a, hei hian\nmitinte chu he Thupuanchhuah vawng reng chunga mimal dikna leh chanvote chawis\u00e2n leh\nzirt\u00eerna kawngah mawh min phurht\u00eer vek a, member ramte chuan an ram chhung leh ram\ndangte nena an inkarah leh an awp ram hrang hrangah pawh mi zawng zawng huap he mihring\ndikna leh chanvo chawis\u00e2n leh inzah sak a, a taka hlenchhuahna kawngah mawh an phur vek\na ni.\nArticle 1\nMi zawng zawng hi zal\u00eana piang kan ni a, zahawmna leh dikna chanvoah intluk tl\u00e2ng vek\nkan ni. Chhia leh tha hriatna f\u00eem neia siam kan nih avangin kan mihring puite chungah\ninunauna thinlung kan pu tlat tur a ni.\nArticle 2\nHe Thupuanchhuah (Declaration)-in a tarlan mihring dikna leh zal\u00eanna hrang hrangte hi\nhnam hran avang te, vun rawng danglam avang te, mipa leh hmeichhia nih avang te, sakhua\nleh politics thila ngaihdan hran avang te, chi leh kuang thu emaw, neihsum hil emaw leh\npian leh m\u00fbrna emaw leh dinhmun inthlauh thu emaw avang tea inthliar hranna awm miah\nlova mi tinten kan chanvo a ni a.\nChub\u00e2kah, mi tumah an thu kalpui dan avang emaw, an ram kalphung leh ram rorel dan",
            "Image": "c040f91b8d6bd5b8636e2bdc75b6c071"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "danglam avang emaw leh ram zal\u00ean an ni emaw, mi awpbeh ram an nih avang emawin\nthliarhran leh thlauhthl\u00e2k a thiang lo bawk.\nArticle 3Mitinte hian nung turin dikna kan nei vek a, zal\u00eanna leh mimal nun thlamuanna\nte hi kan chanvo a ni.\nArticle 4\nMi tumah chhiahhlawh leh sal anga chhawr luih phal a ni lova, sal neih leh mihringa\nsumdawnna lam chi reng reng khap tlat a ni.\nArticle 5\nMi tumah sawisak leh nghaisak phal a ni lova, mihring zahawmna ti bawrhb\u00e2ng z\u00e2wng leh\nr\u00e3wng lutuka inhremna lam chi r\u00eang r\u00eang phei chu tu chungah mah lekkawh tur a ni lo.\nArticle 6\nMitinte hian khawi hmunah pawh dan hmaah chuan mi pangngai anga enkawlna dawn hi kan\nchanvo a ni.\nArticle 7\nDan hmaah chuan tute pawh kan intluk tl\u00e2ng vek a, thleib\u00eek awm miah lova dan humhimna\nhi kan zavaia chanvo a ni. He thuthlung palz\u00fbt zawnga thliarhranna awm thei lak atanga\ndanin intluktl\u00e2nga a v\u00eanhimna hi kan chanvo theuh a ni.\nArticle 8\nRam danpuiin a p\u00eak mimal dikna leh chanvo palz\u00fbtna avanga tawrhna chungch\u00e2ngah mi\ntupawh an ram rorelnaah an zualko thei a ni.\nArticle 9Mi tumah ap\u00e2wng ataka man emaw, hr\u00ean luih emaw leh hnawhchhuah emaw tur a ni\nlo.\nArticle 10\nMi tupawh thilsual tia puh a nihin a chungchang rel fel turin rorelna dik leh lai a\nchunga hlenchhuah a nih theih nan dik taka rorel saktu tur rorelna dawn chu a chanvo a\nni.\nArticle 11\nMi tupawh sual lian tham khawiha puh an nihin an thil tih sual chu finfiah a nih hma\nchuan misual anga ngaih nghal ngawt tur a ni lova, a insawi fiah theihna hun remchang\nsiam sak ngei chu a chanvo a ni.\nMiin thilsual a tihin chu a thilsual tih chu a thilsual tih laia ram danpuiin hremna\ntham tlinga a lo puang tawh a nih si loh chuan chu a thil tihsual avang ngawt chuan a\nchungah hremna lian tham lekkawh ngawt tur a ni lo. A thil tihsual ph\u00fb t\u00e2wka hremna lo\nawm sa b\u00e2k chu a hnu lamah a chungah hremna na z\u00e2wk lekkawh pawh a rem bawk hek lo.\nArticle 12\nApawng atakin tu chungah mah ama mimal nun tibawrhb\u00e2ng z\u00e2wng leh an chhungkua, in\nchhung khawsak leh midangte nena an inbiakpawh danah leh ama mimal zahawmna leh hming\nmawinate tihliau z\u00e2wnga inrawlh a rem lova. Mitinte hian chutianga ch\u00eatna lam chi r\u00eang",
            "Image": "161e7c7f1207a028e94de8fa7b324367"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "r\u00eang lak atanga danin venhimna a pek chu an chanvo a ni.\nArticle 13\nMi tu pawhin mahni ram chhungah chuan zal\u00ean taka ch\u00eattlat leh inbenbel theihna hi a\nchanvo a ni.\nMitinte hian an ram chhuahsan theihna emaw an rama kir leh theihna emaw hi an dikna leh\nchanvo a ni bawk.\nArticle 14\nMitinte hian sa himna atana raltl\u00e2n theihna emaw inhumhimna zawn emaw hi an chanvo a\nni.\nUN thuthlung leh dinchhan pawhin a duhloh lam thil emaw politics thila inhriat\nthiamlohna mai piah lam thil avanga hremna lekkawhna tur thil anih si chuan mi tumahin\nheng dikna leh chanvote hi a chunga hremna pumpelh tum nan a hmang thei lo thung ang.\nArticle 15\nMi tinin a ram mi leh sa nih theihna chanvo an nei a ni.\nMi tumah hi ram khua leh tui a nihna ap\u00e2wng ataka hlihsak ngawt theih an ni ramdang mi\nleh sa nih an duh pawhin an kawng pawh dal sak ngawt theih a ni chuang lo.\nArticle 16\nHmeichhia leh mipa, mi puitling chin chuan, hnam hran vang emaw, khua leh tui nihna\nhran vang emaw leh sakhaw biak hrang nihna avang te emawa d\u00e2ltu awm lovin nupui pasala\ninneih leh chhungkaw din theihna chanvo an nei vek a. Nupui pasala insiam leh nupa nun\nhman chungchang leh inthen leh thuah pawh chanvo intluk tlang an nei vek a ni.\nInneihna hi a innei turte duhthlanna f\u00eem tak leh an remtih dunna ngeia ruahman tur a\nni.\nChhungkaw din thu hi khuanu remruat thil a nih angin khawtlang leh thuneihna pawhin a\nzah sakin a pawmpui ngei tur a ni.\nArticle 17\nMi tinte hian mahnia rosum neih emaw leh midangte nena intawm emaw theihna chanvo an\nnei a.\nMi tumah a pawng atakin a rosum te hnehchhuh tur a ni lo.\nArticle 18\nMitinte hian eng ngaihtuahna leh, chhia leh tha hriatna hman leh sakhaw biak thuah\nzal\u00eanna kan nei. He chanvo hian sakhaw biak thl\u00e2kthleng thu leh mimal duhdan tih\ndanglam thu pawh a huam a, chu zal\u00eanna chu mimal leh vantl\u00e2ng z\u00eengah te pawh kan hmang\nthiang a, hei hian kan sakhaw biak dan phung leh kan zirt\u00eer dan leh kan kalpui dan te\npawh a huam vek a ni.\nArticle 19\nMitinin mahniin ngaihdan neih leh puanzar theihna zal\u00ean kan nei; he zal\u00eanna hian tuma",
            "Image": "4d6066f7f3a45fd22793bad97720b656"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "tihbuai lohva ngaihdan neih te, ramri awm lova eng hmanrua ber emaw hmanga hriat tur\nzawh chhuah te, dawnsawn te, puanz\u00e2r te pawh a huam a ni.\nArticle 20\nMitinte hian r\u00e2lmuang taka inkh\u00e2wm leh pawl din te hi kan dikna leh chanvo a ni.\nMi tumah tihluihnain pawlah kan telt\u00eer tur a ni lo.\nArticle 21\nMi tupawh mahniin emaw kan aiawh kan thlan chhuah kal tlangin emaw ram ror\u00ealna khawlah\ntelve a thiang a ni.\nMi tupawhin mahni ramah chuan sawrkar hmalaknaah dawngtur leh thawkturin chanvo intluk\ntl\u00e2ng an nei vek a ni.\nRam chhung mipui duhdan hi sawrkar innghahna a ni tur a ni a, chu mipui duhdan chu\nhunbi ruat fel tak hmanga inthlanna kal tlanga siam chhuah a ni thin tur a ni a, chu\ninthlanna chu mi puitling chin ten zal\u00ean leh felfai taka mi dangte hriatpui theih loh\nduhthlanna an siam hmanga din a ni thin tur a ni.\nArticle 22\nMi tupawh vantlang nuna a p\u00eang pakhat a nih ve avangin lungmuang taka khawtlang nuna a\ntel ve chu a chanvo a ni a, mimal zahawmna vawnhim nan leh mimal nun chawikan nan ama\nram bilin emaw, khawvel huapa thawhhona pawl atangin emaw ei leh bar, vantlang leh\nhnamziain dikna chanvo a pek theihte hmangin hei hi hlenchhuah sak tur a ni.\nArticle 23\nMitinte hian kan thiam z\u00e2wng leh theihna mila hnathawh hi kan dikna chanvo a ni a,\nthawh duhz\u00e2wng te, hnathawhna hmun hris\u00eal leh tha thlan theihna te leh hna hnathawh tur\nneih loh laka v\u00eanhimna te hi kan chanvo a ni.\nMi tute pawhin inthliar hranna awm lovin hna thawh inangah chuan hlawh thuhmun dawn hi\nan chanvo a ni.\nMi tupawhin hna a thawh chuan a mihring zahawmna vawn himsak leh a chhungkaw tana\nchhenf\u00e2kawm a nih theih nan a thawh phu tawk hlawh a hmuh leh a tul anga thuneitute\nv\u00eanhim chu a chanvo a ni.\nMi tupawhin a hamthatna atan sumdawng pawl a din thiangin a lo ding tawh sa a zawm thei\nang.\nArticle 24\nHahchhawlhna hun th\u00e2wl leh zal\u00ean neiha, hnathawh hunbi tuk fel tak leh hlawh bi kiam\nchuang loa chawlh hunbi fel tak neih hi mitin chanvo a ni.\nArticle 25\nMi tupawhin nunphung pangaia nun theihna atana tul, amah leh a chhungkaw tan pawimawh\nhriselna leh chhungkaw tana innghahna tl\u00e2k ei leh bar, silh leh f\u00ean leh in leh lo,\ndamdawi leh tul dangte neih hi a chanvo a ni a, hnathawh tur neih loh avang te leh\ndamlohna te, kuttualleichham thulah te leh, kawppui sun thuah leh kum upat tawh avanga\nmahni inchhawmdawl theilo dinhmuna a lo ding ta te anih pawha intundin ve theih nana",
            "Image": "dfbad2e063cf888b2a8cdbb03c7b3642"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "chhawmdawlna dawn hi a chanvo a ni.\nNu leh naupangte hian enkawlna tha tak dawn hi an chanvo a ni a. Naupang tupawh nupa\nkara piang kher lote pawhin vantlang atanga enkawlna dawn hi an chanvo a ni.\nArticle 26\nZirna hi mitinte chanvo a ni a. Chu zirna chu a tantir lamah tal chuan a thlawna\nbuatsaih tur a ni. Zirna hi a a tantir lam chu mi zawng zawngte zir ngei ngei tura siam\ntur a ni bawk. Thiamna b\u00eek zirna lam hawi chu zirna sang lamah neih tur a niin mitinte\nan thiamnain a phu phawt chuan duhsak b\u00eek awm lova remchanna siam sak z\u00eal bawk tur an\nni.\nZirna reng reng chuan mimal nun chawik\u00e2nna lam a hawi ang a, mimal dikna leh chanvo\nhumhalh leh chawik\u00e2nna lam a k\u00e2wk ngei bawk tur a ni. Inhriatthiam tawnna te,\ndawhtheihna te, hnam hrang hrang inunau tawnna te, sakhaw hrang leh hnam hrang inkara\ninunauna siam lam te chu zirna chuan a hawi tur a ni; remna leh muanna siam kawnga\nUnited Nations hmal\u00e2kna te a tanpui zel tur a ni.\nNu leh paten an fate tana tha tur zirna an thlan sak chu an dikna chanvo a ni.\nArticle 27\nMi tupawh an hnam ziar\u00e2ng milin zalen takin a khawsa thiang a, hnam ziar\u00e2ng ch\u00eanin\nhmasawnna kawnga hmal\u00e2knain hmathata a thlen dawngtu nih hi a chanvo a ni.\nMiin a kutkawih thil hrang hrang leh a thiam b\u00eekna atanga hamthatna a hmuh te chu\npumbila, hauh b\u00eek theihna a nei.\nArticle 28\nMitinten he Thupuanchhuaha mihring dikna leh zal\u00eanna chanvo hrang hrang tarlante hi\nataka nunpui a, a taka hlenchhuah a nih theihnana thawk turin hma an la thei ang.\nArticle 29\nKan mimal nun thanlen theih nana thil tul a nih avangin kan ch\u00eanna khawtl\u00e2ng tana\nrawngbawl hi mimal tin mawhphurhna a ni.\nMimla tupawhin a dikna leh zal\u00eanna chanvo a hlenchhuah dawnin ram danpuiin a mite\nchanvo humhalh nan leh zahsak nana kaihhruaina a siam leh vantlang nun pumpui tana tha\nzawk tur thil atana tul a siamte nena indod\u00e2l thei zawnga hmang lovin, mipui vantlang\nthatna tura ramin a kalpui mil ang zel chauhvin a ti tur a ni.\nHeng dikna leh zal\u00eanna te hi United Nations dinchhan leh thil tumte kalh z\u00e2wng chuan\nhman tur a ni lo.\nArticle 30\nHe Thupuanchhuah hian ram tinte chu an ram chhung theuha mimal dikna leh chanvote\nchawikan leh humhalh kawngah mawhphurhna a hlan vek a. Hnam hrang hrangte chu khawvel\npumin mi zawng zawngte mihring dikna leh chanvote leh zal\u00eanna a humhim sak kawngah\nthawhpui vek turin a beisei.",
            "Image": "0ef831d3e434225b685f3ef232250862"
        }
    }
}

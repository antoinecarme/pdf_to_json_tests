{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469201,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "?\nThuhma\nMihring nun zahawmna inhriatsak leh mi zawng zawngten kan pianpui dikna leh chanvote inangtl\u00e2nga\ninngaihpawimawhsak tawnna hi zal\u00eanna, dikna leh khawvel pum pui remna leh muanna innghahna\nlungph\u00fbm a nih avang te,\nMihringte dikna chanvo (Human Rights)-in ngaihn\u00eap leh ngaihthah a hlawh apianga khawvelah tawrhna\nnasa tak lo thleng thin a, chumi avanga mitinten kan thl\u00e2khlelh leh kan vei z\u00e2wng sawi chhuah theihna tur\nleh hlauhna leh tl\u00e2kchhamna lak atanga kan fihlim theihna tur boruak te a tihchhiat thin avang te,\nTharum hmanga inawpbeh avanga loh theih lohva mipuiten an dikna leh chanvote tharum thawha an sual\nchhuah a ngaihlohna tura ram ror\u00eal khawlin mihring dikna leh chanvo humhalhna dan a lekkawh reng a\nngaih a vang te,\nRam hrang hrang leh hnam hrang hrangte inkara inunauna tha tak vawn nun reng hi thil pawimawh tak a nih\navang te,\nUN D\u00e2npui (Charter) hnuaiah member ram zawng zawngten mihring dikna leh chanvo te humhalh tlat tul an\ntihzia an puanchhuah avang te leh mihring nun hlutna leh zahawmna te, mipa leh hmeichhe intluktl\u00e2nna\nchungch\u00e2ng te, hmasawnna leh zal\u00eanna zau z\u00e2wk neih zelna kawngah te zau zawka tanho zel an duh thu an\npuan chhuah avang te,\nMihring dikna leh zal\u00eanna vawng him z\u00eal tura member ram ten UN thlaz\u00e2r hnuaia thawkho z\u00eal tura thu an\ntiam avang te leh,\nChu thutiam hlenchhuak tur chuan h\u00eang mihring dikna leh chanvo te hriatfiah hi thil tul tak a nih avang tein,",
            "Image": "b83e9ad5f4954204d039c87dbf92de8c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Tunah hian, General Assembly chuan he Thupuanchhuah (Declaration) hi a puangz\u00e2r ta a ni. He MIHRING\nDIKNA CHANVO THUPUANCHHUAH (UNIVERSAL DELCARATION OF HUMAN RIGHTS) hi\nkhawvela mi hnam tin leh chi tinte tan hmasawnna chhinchhiah tl\u00e2k a ni a, hei hian mitinte chu he\nThupuanchhuah vawng reng chunga mimal dikna leh chanvote chawis\u00e2n leh zirt\u00eerna kawngah mawh min\nphurht\u00eer vek a, member ramte chuan an ram chhung leh ram dangte nena an inkarah leh an awp ram hrang\nhrangah pawh mi zawng zawng huap he mihring dikna leh chanvo chawis\u00e2n leh inzah sak a, a taka\nhlenchhuahna kawngah mawh an phur vek a ni.\nArticle 1\nMi zawng zawng hi zal\u00eana piang kan ni a, zahawmna leh dikna chanvoah intluk tl\u00e2ng vek kan ni. Chhia leh\ntha hriatna f\u00eem neia siam kan nih avangin kan mihring puite chungah inunauna thinlung kan pu tlat tur a ni.\nArticle 2\nHe Thupuanchhuah (Declaration)-in a tarlan mihring dikna leh zal\u00eanna hrang hrangte hi hnam hran avang te,\nvun rawng danglam avang te, mipa leh hmeichhia nih avang te, sakhua leh politics thila ngaihdan hran avang\nte, chi leh kuang thu emaw, neihsum hil emaw leh pian leh m\u00fbrna emaw leh dinhmun inthlauh thu emaw\navang tea inthliar hranna awm miah lova mi tinten kan chanvo a ni a.\nChub\u00e2kah, mi tumah an thu kalpui dan avang emaw, an ram kalphung leh ram rorel dan danglam avang\nemaw leh ram zal\u00ean an ni emaw, mi awpbeh ram an nih avang emawin thliarhran leh thlauhthl\u00e2k a thiang lo\nbawk.\nArticle 3Mitinte hian nung turin dikna kan nei vek a, zal\u00eanna leh mimal nun thlamuanna te hi kan chanvo a\nni.\nArticle 4",
            "Image": "8f72d9e0285b0e94116b58e80375581f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mi tumah chhiahhlawh leh sal anga chhawr luih phal a ni lova, sal neih leh mihringa sumdawnna lam chi\nreng reng khap tlat a ni.\nArticle 5\nMi tumah sawisak leh nghaisak phal a ni lova, mihring zahawmna ti bawrhb\u00e2ng z\u00e2wng leh r\u00e3wng lutuka\ninhremna lam chi r\u00eang r\u00eang phei chu tu chungah mah lekkawh tur a ni lo.\nArticle 6\nMitinte hian khawi hmunah pawh dan hmaah chuan mi pangngai anga enkawlna dawn hi kan chanvo a ni.\nArticle 7\nDan hmaah chuan tute pawh kan intluk tl\u00e2ng vek a, thleib\u00eek awm miah lova dan humhimna hi kan zavaia\nchanvo a ni. He thuthlung palz\u00fbt zawnga thliarhranna awm thei lak atanga danin intluktl\u00e2nga a v\u00eanhimna hi\nkan chanvo theuh a ni.\nArticle 8\nRam danpuiin a p\u00eak mimal dikna leh chanvo palz\u00fbtna avanga tawrhna chungch\u00e2ngah mi tupawh an ram\nrorelnaah an zualko thei a ni.\nArticle 9Mi tumah ap\u00e2wng ataka man emaw, hr\u00ean luih emaw leh hnawhchhuah emaw tur a ni lo.\nArticle 10\nMi tupawh thilsual tia puh a nihin a chungchang rel fel turin rorelna dik leh lai a chunga hlenchhuah a nih\ntheih nan dik taka rorel saktu tur rorelna dawn chu a chanvo a ni.\nArticle 11",
            "Image": "a2cf6f533faed1ac878b0f2eef5e3d0e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mi tupawh sual lian tham khawiha puh an nihin an thil tih sual chu finfiah a nih hma chuan misual anga\nngaih nghal ngawt tur a ni lova, a insawi fiah theihna hun remchang siam sak ngei chu a chanvo a ni.\nMiin thilsual a tihin chu a thilsual tih chu a thilsual tih laia ram danpuiin hremna tham tlinga a lo puang tawh\na nih si loh chuan chu a thil tihsual avang ngawt chuan a chungah hremna lian tham lekkawh ngawt tur a ni\nlo. A thil tihsual ph\u00fb t\u00e2wka hremna lo awm sa b\u00e2k chu a hnu lamah a chungah hremna na z\u00e2wk lekkawh\npawh a rem bawk hek lo.\nArticle 12\nApawng atakin tu chungah mah ama mimal nun tibawrhb\u00e2ng z\u00e2wng leh an chhungkua, in chhung khawsak\nleh midangte nena an inbiakpawh danah leh ama mimal zahawmna leh hming mawinate tihliau z\u00e2wnga\ninrawlh a rem lova. Mitinte hian chutianga ch\u00eatna lam chi r\u00eang r\u00eang lak atanga danin venhimna a pek chu an\nchanvo a ni.\nArticle 13\nMi tu pawhin mahni ram chhungah chuan zal\u00ean taka ch\u00eattlat leh inbenbel theihna hi a chanvo a ni.\nMitinte hian an ram chhuahsan theihna emaw an rama kir leh theihna emaw hi an dikna leh chanvo a ni\nbawk.\nArticle 14\nMitinte hian sa himna atana raltl\u00e2n theihna emaw inhumhimna zawn emaw hi an chanvo a ni.\nUN thuthlung leh dinchhan pawhin a duhloh lam thil emaw politics thila inhriat thiamlohna mai piah lam thil\navanga hremna lekkawhna tur thil anih si chuan mi tumahin heng dikna leh chanvote hi a chunga hremna\npumpelh tum nan a hmang thei lo thung ang.",
            "Image": "a71722f71f49d9be1cef04f174b794a1"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Article 15\nMi tinin a ram mi leh sa nih theihna chanvo an nei a ni.\nMi tumah hi ram khua leh tui a nihna ap\u00e2wng ataka hlihsak ngawt theih an ni ramdang mi leh sa nih an duh\npawhin an kawng pawh dal sak ngawt theih a ni chuang lo.\nArticle 16\nHmeichhia leh mipa, mi puitling chin chuan, hnam hran vang emaw, khua leh tui nihna hran vang emaw leh\nsakhaw biak hrang nihna avang te emawa d\u00e2ltu awm lovin nupui pasala inneih leh chhungkaw din theihna\nchanvo an nei vek a. Nupui pasala insiam leh nupa nun hman chungchang leh inthen leh thuah pawh chanvo\nintluk tlang an nei vek a ni.\nInneihna hi a innei turte duhthlanna f\u00eem tak leh an remtih dunna ngeia ruahman tur a ni.\nChhungkaw din thu hi khuanu remruat thil a nih angin khawtlang leh thuneihna pawhin a zah sakin a\npawmpui ngei tur a ni.\nArticle 17\nMi tinte hian mahnia rosum neih emaw leh midangte nena intawm emaw theihna chanvo an nei a.\nMi tumah a pawng atakin a rosum te hnehchhuh tur a ni lo.\nArticle 18\nMitinte hian eng ngaihtuahna leh, chhia leh tha hriatna hman leh sakhaw biak thuah zal\u00eanna kan nei. He\nchanvo hian sakhaw biak thl\u00e2kthleng thu leh mimal duhdan tih danglam thu pawh a huam a, chu zal\u00eanna chu\nmimal leh vantl\u00e2ng z\u00eengah te pawh kan hmang thiang a, hei hian kan sakhaw biak dan phung leh kan zirt\u00eer\ndan leh kan kalpui dan te pawh a huam vek a ni.",
            "Image": "e90e13d62371021561c477438c5a269b"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Article 19\nMitinin mahniin ngaihdan neih leh puanzar theihna zal\u00ean kan nei; he zal\u00eanna hian tuma tihbuai lohva\nngaihdan neih te, ramri awm lova eng hmanrua ber emaw hmanga hriat tur zawh chhuah te, dawnsawn te,\npuanz\u00e2r te pawh a huam a ni.\nArticle 20\nMitinte hian r\u00e2lmuang taka inkh\u00e2wm leh pawl din te hi kan dikna leh chanvo a ni.\nMi tumah tihluihnain pawlah kan telt\u00eer tur a ni lo.\nArticle 21\nMi tupawh mahniin emaw kan aiawh kan thlan chhuah kal tlangin emaw ram ror\u00ealna khawlah telve a thiang\na ni.\nMi tupawhin mahni ramah chuan sawrkar hmalaknaah dawngtur leh thawkturin chanvo intluk tl\u00e2ng an nei\nvek a ni.\nRam chhung mipui duhdan hi sawrkar innghahna a ni tur a ni a, chu mipui duhdan chu hunbi ruat fel tak\nhmanga inthlanna kal tlanga siam chhuah a ni thin tur a ni a, chu inthlanna chu mi puitling chin ten zal\u00ean leh\nfelfai taka mi dangte hriatpui theih loh duhthlanna an siam hmanga din a ni thin tur a ni.\nArticle 22\nMi tupawh vantlang nuna a p\u00eang pakhat a nih ve avangin lungmuang taka khawtlang nuna a tel ve chu a\nchanvo a ni a, mimal zahawmna vawnhim nan leh mimal nun chawikan nan ama ram bilin emaw, khawvel\nhuapa thawhhona pawl atangin emaw ei leh bar, vantlang leh hnamziain dikna chanvo a pek theihte hmangin\nhei hi hlenchhuah sak tur a ni.",
            "Image": "ac4bbf3af442c3fb635e9ea552c337df"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Article 23\nMitinte hian kan thiam z\u00e2wng leh theihna mila hnathawh hi kan dikna chanvo a ni a, thawh duhz\u00e2wng te,\nhnathawhna hmun hris\u00eal leh tha thlan theihna te leh hna hnathawh tur neih loh laka v\u00eanhimna te hi kan\nchanvo a ni.\nMi tute pawhin inthliar hranna awm lovin hna thawh inangah chuan hlawh thuhmun dawn hi an chanvo a ni.\nMi tupawhin hna a thawh chuan a mihring zahawmna vawn himsak leh a chhungkaw tana chhenf\u00e2kawm a\nnih theih nan a thawh phu tawk hlawh a hmuh leh a tul anga thuneitute v\u00eanhim chu a chanvo a ni.\nMi tupawhin a hamthatna atan sumdawng pawl a din thiangin a lo ding tawh sa a zawm thei ang.\nArticle 24\nHahchhawlhna hun th\u00e2wl leh zal\u00ean neiha, hnathawh hunbi tuk fel tak leh hlawh bi kiam chuang loa chawlh\nhunbi fel tak neih hi mitin chanvo a ni.\nArticle 25\nMi tupawhin nunphung pangaia nun theihna atana tul, amah leh a chhungkaw tan pawimawh hriselna leh\nchhungkaw tana innghahna tl\u00e2k ei leh bar, silh leh f\u00ean leh in leh lo, damdawi leh tul dangte neih hi a chanvo\na ni a, hnathawh tur neih loh avang te leh damlohna te, kuttualleichham thulah te leh, kawppui sun thuah leh\nkum upat tawh avanga mahni inchhawmdawl theilo dinhmuna a lo ding ta te anih pawha intundin ve theih\nnana chhawmdawlna dawn hi a chanvo a ni.\nNu leh naupangte hian enkawlna tha tak dawn hi an chanvo a ni a. Naupang tupawh nupa kara piang kher\nlote pawhin vantlang atanga enkawlna dawn hi an chanvo a ni.\nArticle 26",
            "Image": "0ce059af15781d324ea9b3375b89e33f"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Zirna hi mitinte chanvo a ni a. Chu zirna chu a tantir lamah tal chuan a thlawna buatsaih tur a ni. Zirna hi a a\ntantir lam chu mi zawng zawngte zir ngei ngei tura siam tur a ni bawk. Thiamna b\u00eek zirna lam hawi chu zirna\nsang lamah neih tur a niin mitinte an thiamnain a phu phawt chuan duhsak b\u00eek awm lova remchanna siam sak\nz\u00eal bawk tur an ni.\nZirna reng reng chuan mimal nun chawik\u00e2nna lam a hawi ang a, mimal dikna leh chanvo humhalh leh\nchawik\u00e2nna lam a k\u00e2wk ngei bawk tur a ni. Inhriatthiam tawnna te, dawhtheihna te, hnam hrang hrang\ninunau tawnna te, sakhaw hrang leh hnam hrang inkara inunauna siam lam te chu zirna chuan a hawi tur a ni;\nremna leh muanna siam kawnga United Nations hmal\u00e2kna te a tanpui zel tur a ni.\nNu leh paten an fate tana tha tur zirna an thlan sak chu an dikna chanvo a ni.\nArticle 27\nMi tupawh an hnam ziar\u00e2ng milin zalen takin a khawsa thiang a, hnam ziar\u00e2ng ch\u00eanin hmasawnna kawnga\nhmal\u00e2knain hmathata a thlen dawngtu nih hi a chanvo a ni.\nMiin a kutkawih thil hrang hrang leh a thiam b\u00eekna atanga hamthatna a hmuh te chu pumbila, hauh b\u00eek\ntheihna a nei.\nArticle 28\nMitinten he Thupuanchhuaha mihring dikna leh zal\u00eanna chanvo hrang hrang tarlante hi ataka nunpui a, a\ntaka hlenchhuah a nih theihnana thawk turin hma an la thei ang.\nArticle 29\nKan mimal nun thanlen theih nana thil tul a nih avangin kan ch\u00eanna khawtl\u00e2ng tana rawngbawl hi mimal tin\nmawhphurhna a ni.",
            "Image": "b3233709c5c2fa07652939e8a9584996"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Mimla tupawhin a dikna leh zal\u00eanna chanvo a hlenchhuah dawnin ram danpuiin a mite chanvo humhalh nan\nleh zahsak nana kaihhruaina a siam leh vantlang nun pumpui tana tha zawk tur thil atana tul a siamte nena\nindod\u00e2l thei zawnga hmang lovin, mipui vantlang thatna tura ramin a kalpui mil ang zel chauhvin a ti tur a ni.\nHeng dikna leh zal\u00eanna te hi United Nations dinchhan leh thil tumte kalh z\u00e2wng chuan hman tur a ni lo.\nArticle 30\nHe Thupuanchhuah hian ram tinte chu an ram chhung theuha mimal dikna leh chanvote chawikan leh\nhumhalh kawngah mawhphurhna a hlan vek a. Hnam hrang hrangte chu khawvel pumin mi zawng zawngte\nmihring dikna leh chanvote leh zal\u00eanna a humhim sak kawngah thawhpui vek turin a beisei.",
            "Image": "caa10190b1905e2e780f7f0c0a6fdc38"
        }
    }
}

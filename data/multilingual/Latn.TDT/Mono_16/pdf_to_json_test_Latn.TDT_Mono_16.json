{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581466685,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Deklarasaun kona ba Ema tomak nia Direitu, iha mundu raiklaran\nLia ne’e be Asembleia Boot, iha O.N.U., habadak hodi fo tada iha\nRezolusaun 217A (III), iha loron 10, fulan Desembru, iha tinan 1948.-\nLia habadak\n- atu bele moris ho liberdade, ho justisa, ho damen iha mundu, ema sei\nhatene hodi halo tuir katak hotu hanesan, iha direitu hanesan.\n- tan lakohi simu, tan heuuai ema nia direitu maka ema balu halo aat,\nhalo susar ema seluk; fo sai lia hirak ne’e atu ema tomak bele moris\nhakmatek, bele hateten e fiar tuir nia hakarak.\n- atu tahan ema tomak nia direitu tuir ukun ho justisa, nune’e ema\nlalika foti liman hodi funu hasoru ema aat, hahalok aat.\n- atu buka hametin damen iha nasaun tomak.\n- iha Surat Deklarasaun ne’e, Nasaun tomak fo sai katak ema tomak iha\ndireitu, iha otak, iha folin, ema hotu hanesan feto ka mane; nasaun\ntomak sei buka tulun malu atu ema bele moris di’ak, ema hotu bele moris\nho liberdade iha dalan los.\n- Nasaun tomak iha O.N.U. tau lia ba malu atu hamutuk tulun ema moris ho\ndireitu ho mos liberdade.\n- atu ema tomak halo tuir lia hirak ne’e be foin hateten, hodi tau metin\nba laran.\nAsembleia Boot\nFo tada iha Deklarasaun kona ba Ema tomak nia Direitu atu hatudu dalan\nlos ba povu tomak, ba nasaun tomak, nune’e ema tomak, klibur tomak, ukun\ntomak, ho neon metin, buka hanorin, hanorin lisan los, hodi habelar ema\nnia direitu ho liberdade; halo ema tomak tuir lia ne’e be fo sai iha\nnasaun ida laran, iha nasaun seluk laran, hodi moris tuir dalan ne’e be\nNasaun tomak foin fo tada iha Deklarasaun ne’e.\nArtigu 1\nEma tomak moris hanesan, ema tomak hanesan, iha direitu hanesan. Ema\ntomak iha otak ho neon, hotu-hotu sei buka moris hanesan maun ho alin.\nArtigu 2\nLa bele haketak ema ida tan noin politik, tan ukun rai ida nian, iha rai\nne’e duni, iha rai ne’e be ukun ona an, e iha rai ne’e be sei dauk ukun-\nán.\nArtigu 3\nEma ida-idak iha direitu atu moris, moris ho liberdade, hodi hetan mos\ntulun ba nia an rasik.\nArtigu 4",
            "Image": "3ff9b52d8092444b0578ab4c05b55a66"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ema ida la bele moris hanesan ata; sei halakon hosi raiklaran hahalok\nne’e be lori ema seluk moris hanesan ata.\nArtigu 5\nLa bele halo aat ba ema ida, la bele halo ema terus naran de’it.\nArtigu 6\nEma tomak iha direitu, naran iha fatin ida, atu ema seluk simu nia hodi\nhatene katak nia mos ema.\nArtigu 7\nEma tomak hanesan iha ukun, tan ukun sei tahan ema tomak. Ema hotu iha\ndireitu atu hetan tulun uaihira monu ba susar e bele hetan susar tan\nninia direitu, tuir Deklarasaun ne’e.\nArtigu 8\nEma tomak iha direitu atu buka tulun hosi ukun sira, iha nia rain rasik,\nuaihira hetan susar tan ema seluk lakohi hatene nia direitu.\nArtigu 9\nLa bele dadur let, la bele kair e duni sai naran ema ida hosi nia rain.\nArtigu 10\nEma tomak iha direitu atu hetan justisa, uaihira monu ba sala; nia salan\nsei hetan justisa tuir dalan los hodi fo kastigu ki’ik e boot, tuir\nhahalok ne’e be nia halo.\nArtigu 11\nUaihira foti lia ruma hasoru ema ida, molok sei dauk halo justisa, ema\nne’e sei hatán nu’u sala laek; afoin sei fo mos fatin atu nia hetan\ntulun hodi tahan-án iha justisa laran.\nLa bele dadur ema ida, tan de’it nia hahalok e nia kluhak, uaihira buat\nne’e be nia halo la monu hasoru ukun nasaun nian e rai seluk nian.\nNune’e mos, la bele fo kastigu todan liu hahalok ne’e be nia halo duni.\nArtigu 12\nLa bele halo naran buat ida hasoru ema nia moris, nia uma laran, iha nia\numa kain, la bele loke let ema nia surat, la bele mos foti lia hasoru\nnia naran di’ak. Hasoru lia hirak ne’e, sei hetan tulun hosi rai ida nia\nukun.\nArtigu 13\nEma hotu bele la’o ba mai tuir nia hakarak, tur iha rai ne’e be hakarak,\niha Nasaun ida laran.\nNaran ema ida bele husik nia rain, nia nasaun; bele fila hikas ba rain,\ntuir nia hakarak.",
            "Image": "8c23f09d2d5455a87d340be2d48ed166"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artigu 14\nUaihira ema ruma hetan susar atu moris hakmatek, bele buka fatin seluk e\nrai seluk.\nLa bele tuir dalan ida ne’e, uaihira nia hetan susar tan hahalok aat\nne’e be nia halo, e tan hahalok nia halo hasoru ema seluk nia direitu.\nArtigu 15\nNaran ema ida sei iha rain ida, nasaun ida.\nLa bele hasai naran de’it ema ida hosi nia rain; la bele mos taka dalan\nuaihira ema ida hakarak ba hamutuk ho nasaun seluk.\nArtigu 16\nTo’o ona otas, feto ka mane bele kaben, tur iha uma kain ida, hodi la\nhetan susar tan nia ema seluk, ema rai seluk e iha fiar seluk. Hanesan\nkabe na’in, uaihira fahe malu karik, sira na’in rua iha direitu hanesan.\nEma na’in rua la bele kaben uaihira sira lakohi moris hamutuk nu’u kabe\nna’in.\nUma kain ida hanesan knua e rai nia rin, tan ne’e, sei hetan tulun hosi\nreinu e hosi nasaun.\nArtigu 17\nNaran ema ida, mesak e hamutuk ho seluk, iha direitu atu iha sasán\nrasik.\nLa bele hasai let ema ida nia sasán.\nArtigu 18\nEma hotu-hotu iha direitu atu hanoin tuir nia hakarak, moris tuir nia\nneon, tuir nia fiar; ne’e katak nia bele husik fiar ida hodi ba seluk,\nhodi mos haklaken nia fiar, haklaken mesak e hamutuk, iha fatin kles e\nfatin ksumik, hodi hanorin e hodi halo estilu tuir nia ukur.\nArtigu 19\nEma ida-idak bele hateten, bele halo tuir nia hanoin, tan ne’e ema seluk\nla bele bandu; ema ida-idak bele simu, bele fo tada nia hanoin, iha\nnaran fatin ida.\nArtigu 20\nEma ida-idak bele halibur, harí klibur iha damen laran.\nEma ida la bele haruka ema seluk atu tama iha klibur ida laran.\nArtigu 21\nNaran ema ida bele haknauk iha nasaun nia serbisu, hodi serbisu rasik e\ntau ema seluk iha nia fatin.",
            "Image": "f669859b3746175115b2a9fe082d391c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ema tomak iha direitu atu serbisu iha nasaun ida nia knar.\nPovu nia hakarak hanesan nasaun ida nia rin; povu tomak sei hatudu, tuir\nnia hakarak, iha uain ba uain, hotu-hotu hanesan, ida la let, hodi hili\nema ne’e be nia hakarak atu ukun nia rain.\nArtigu 22\nEma hotu, hanesan rai nia oan, sei moris metin iha nia rain; bele ter\nhosi ukun sira atu ema hotu moris di’ak, moris hakmatek, hetan matenek,\ntan nasaun nia hahalok rasik, e hamutuk ho nasaun seluk, hodi halo rai\nida buras.\nArtigu 23\nEma tomak sei hetan serbisu ida, serbisu tuir nia hakarak, hetan di’ak\nhanesan ema seluk, hodi hetan tulun atu la monu ba susar tan la serbisu.\nSei selu ema ida nia kolen tuir nia serbisu.\nEma ne’e be serbisu sei simu tusan los tuir nia kolen, atu nia uma\nlaran, nia uma kain bele moris di’ak hanesan ema, sei hetan mos tulun\nhosi serbisu seluk.\nEma tomak bele harí klibur hanesan sindikatu, bele tama ba sindikatu\nhodi hetan tulun ba nia serbisu, tuir nia hakarak.\nArtigu 24\nEma tomak iha direitu atu hakmá, atu hadiuk, iha uain serbisu nia laran,\ntuir loron serbisu, iha tinan laran.\nArtigu 25\nEma tomak iha direitu atu hetan buat ne’e be kuran hodi hetan di’ak ba\nisin, di’ak ba uma laran, liu-liu iha hahán, iha hatais, iha uma ida,\nhetan tulun hosi ospitál, e tulun seluk hosi nasaun; sei hetan tulun\nuaihira la serbisu, iha moras laran, faluk karik e kbahen ona, e uaihira\nhetan susar ba moris maski la hakarak.\nFeto foin hahoris ho oan kosok sei hetan tulun oi-oin. Labarik ne’e be\nmoris, iha uma kain e la iha uma kain ida laran, sei hetan mos tulun\ntomak ne’e be kuran.\nArtigu 26\nNaran ema ida iha direitu atu hetan matenek. Sei hetan matenek hodi la\nselu buat ida, iha tinan hirak ne’e be hahú eskola. Tan ema hotu sei\ntama iha eskola ne’e be nasaun haruka. Nasaun ida sei buka habelar mos\neskola teknik ho eskola ba badaen; sei loke eskola ne’e be fo matenek\nboot, ema hotu-hotu bele tama iha eskola ne’e, tuir idakán nia otak.\nNaran eskola\ndireitu, ema\nperdua malu,\nida-idak nia\nida sei halo ema sai di’ak liu hotu, habiit liu ema nia\nnia liberdade, sei lori ema simu malu ho laran, hatene\ndame malu iha nasaun ida laran, iha mundu raiklaran, tuir\nfiar, tuir mos hahalok tomak ne’e be Nasaun sira iha O.N.U.",
            "Image": "e80fca399903095eb9d09f9602b03fce"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "halo atu mundu moris iha damen laran.\nAman sira maka sei hili matenek ne’e be hakarak fo ba oan.\nArtigu 27\nNaran ema ida iha direitu atu tama, tuir nia hakarak, iha moris matenek\niha knua laran, atu bele hamutuk ho matenek seluk halo di’ak ba nia\nrain.\nNaran ema ida iha direitu atu hetan tulun kona ba dalan los atu moris,\nhetan tulun atu ho matenek seluk halo rai ida bele buras.\nArtigu 28\nNaran ema ida iha direitu, iha fatin ne’e be nia moris e iha rai seluk,\natu hetan tulun tuir ukun atu bele moris ho direitu ho liberdade, tuir\nlia tomak ne’e be fo tada iha Deklarasaun ne’e.\nArtigu 29\nNaran ema ida sei halo buat ruma ba nia rain, tan lae karik nia la bele\nmoris ho liberdade, la bele moris di’ak.\nAtu moris ho direitu, atu bele hetan liberdade ema ida-idak sei tuir\nlolós ukun ne’e be foin fo sai, nune’e, ema seluk mos bele tuir dalan\ndi’ak, dalan los, ema hotu bele moris tuir nia fiar, ema hotu bele moris\ndi’ak hanesan maun ho alin, iha damen laran.\nHotu-hotu sei tuir lolós direitu ho liberdade ne’e be Nasaun tomak\nhamutuk fo tada ona, ema ida la bele tuir dalan seluk, hodi heuuai\nDeklarasaun ne’e.\nArtigu 30\nNaran Nasaun ida, klibur ruma e naran ema ida, la bele hola lia hirak\nfoin fo tada iha Deklarasaun ne’e atu hodi halakon ema seluk nia\ndireitu, nia liberdade.",
            "Image": "e2555c355aa09abf921d9e77d7868b4f"
        }
    }
}

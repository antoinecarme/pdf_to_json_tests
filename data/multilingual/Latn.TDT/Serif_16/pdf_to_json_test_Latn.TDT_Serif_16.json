{
    "MetaData": {
        "Author": null,
        "Creation_Date": 1581466726,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4e0a69e5e204ec81d7f16ab50f7b0a5b",
            "Index": 0,
            "Label": "1",
            "Size": [
                595.0,
                842.0
            ],
            "Text": "Deklarasaun kona ba Ema tomak nia Direitu, iha mundu raiklaran\nLia ne’e be Asembleia Boot, iha O.N.U., habadak hodi fo tada iha Rezolusaun 217A\n(III), iha loron 10, fulan Desembru, iha tinan 1948.-\nLia habadak\n- atu bele moris ho liberdade, ho justisa, ho damen iha mundu, ema sei hatene hodi\nhalo tuir katak hotu hanesan, iha direitu hanesan.\n- tan lakohi simu, tan heuuai ema nia direitu maka ema balu halo aat, halo susar ema\nseluk; fo sai lia hirak ne’e atu ema tomak bele moris hakmatek, bele hateten e fiar\ntuir nia hakarak.\n- atu tahan ema tomak nia direitu tuir ukun ho justisa, nune’e ema lalika foti liman\nhodi funu hasoru ema aat, hahalok aat.\n- atu buka hametin damen iha nasaun tomak.\n- iha Surat Deklarasaun ne’e, Nasaun tomak fo sai katak ema tomak iha direitu, iha\notak, iha folin, ema hotu hanesan feto ka mane; nasaun tomak sei buka tulun malu\natu ema bele moris di’ak, ema hotu bele moris ho liberdade iha dalan los.\n- Nasaun tomak iha O.N.U. tau lia ba malu atu hamutuk tulun ema moris ho direitu ho\nmos liberdade.\n- atu ema tomak halo tuir lia hirak ne’e be foin hateten, hodi tau metin ba laran.\nAsembleia Boot\nFo tada iha Deklarasaun kona ba Ema tomak nia Direitu atu hatudu dalan los ba povu\ntomak, ba nasaun tomak, nune’e ema tomak, klibur tomak, ukun tomak, ho neon\nmetin, buka hanorin, hanorin lisan los, hodi habelar ema nia direitu ho liberdade;\nhalo ema tomak tuir lia ne’e be fo sai iha nasaun ida laran, iha nasaun seluk laran,\nhodi moris tuir dalan ne’e be Nasaun tomak foin fo tada iha Deklarasaun ne’e.\nArtigu 1\nEma tomak moris hanesan, ema tomak hanesan, iha direitu hanesan. Ema tomak iha\notak ho neon, hotu-hotu sei buka moris hanesan maun ho alin.\nArtigu 2\nLa bele haketak ema ida tan noin politik, tan ukun rai ida nian, iha rai ne’e duni, iha\nrai ne’e be ukun ona an, e iha rai ne’e be sei dauk ukun-án.\nArtigu 3\nEma ida-idak iha direitu atu moris, moris ho liberdade, hodi hetan mos tulun ba nia\nan rasik.\nArtigu 4\nEma ida la bele moris hanesan ata; sei halakon hosi raiklaran hahalok ne’e be lori\nema seluk moris hanesan ata."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "0ad12d718dc2816924fa9d557c25cbea",
            "Index": 1,
            "Label": "2",
            "Size": [
                595.0,
                842.0
            ],
            "Text": "Artigu 5\nLa bele halo aat ba ema ida, la bele halo ema terus naran de’it.\nArtigu 6\nEma tomak iha direitu, naran iha fatin ida, atu ema seluk simu nia hodi hatene katak\nnia mos ema.\nArtigu 7\nEma tomak hanesan iha ukun, tan ukun sei tahan ema tomak. Ema hotu iha direitu\natu hetan tulun uaihira monu ba susar e bele hetan susar tan ninia direitu, tuir\nDeklarasaun ne’e.\nArtigu 8\nEma tomak iha direitu atu buka tulun hosi ukun sira, iha nia rain rasik, uaihira hetan\nsusar tan ema seluk lakohi hatene nia direitu.\nArtigu 9\nLa bele dadur let, la bele kair e duni sai naran ema ida hosi nia rain.\nArtigu 10\nEma tomak iha direitu atu hetan justisa, uaihira monu ba sala; nia salan sei hetan\njustisa tuir dalan los hodi fo kastigu ki’ik e boot, tuir hahalok ne’e be nia halo.\nArtigu 11\nUaihira foti lia ruma hasoru ema ida, molok sei dauk halo justisa, ema ne’e sei hatán\nnu’u sala laek; afoin sei fo mos fatin atu nia hetan tulun hodi tahan-án iha justisa\nlaran.\nLa bele dadur ema ida, tan de’it nia hahalok e nia kluhak, uaihira buat ne’e be nia\nhalo la monu hasoru ukun nasaun nian e rai seluk nian. Nune’e mos, la bele fo\nkastigu todan liu hahalok ne’e be nia halo duni.\nArtigu 12\nLa bele halo naran buat ida hasoru ema nia moris, nia uma laran, iha nia uma kain, la\nbele loke let ema nia surat, la bele mos foti lia hasoru nia naran di’ak. Hasoru lia\nhirak ne’e, sei hetan tulun hosi rai ida nia ukun.\nArtigu 13\nEma hotu bele la’o ba mai tuir nia hakarak, tur iha rai ne’e be hakarak, iha Nasaun\nida laran.\nNaran ema ida bele husik nia rain, nia nasaun; bele fila hikas ba rain, tuir nia\nhakarak.\nArtigu 14\nUaihira ema ruma hetan susar atu moris hakmatek, bele buka fatin seluk e rai seluk."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "fe3545334cea927c77e8c22362de624a",
            "Index": 2,
            "Label": "3",
            "Size": [
                595.0,
                842.0
            ],
            "Text": "La bele tuir dalan ida ne’e, uaihira nia hetan susar tan hahalok aat ne’e be nia halo, e\ntan hahalok nia halo hasoru ema seluk nia direitu.\nArtigu 15\nNaran ema ida sei iha rain ida, nasaun ida.\nLa bele hasai naran de’it ema ida hosi nia rain; la bele mos taka dalan uaihira ema\nida hakarak ba hamutuk ho nasaun seluk.\nArtigu 16\nTo’o ona otas, feto ka mane bele kaben, tur iha uma kain ida, hodi la hetan susar tan\nnia ema seluk, ema rai seluk e iha fiar seluk. Hanesan kabe na’in, uaihira fahe malu\nkarik, sira na’in rua iha direitu hanesan.\nEma na’in rua la bele kaben uaihira sira lakohi moris hamutuk nu’u kabe na’in.\nUma kain ida hanesan knua e rai nia rin, tan ne’e, sei hetan tulun hosi reinu e hosi\nnasaun.\nArtigu 17\nNaran ema ida, mesak e hamutuk ho seluk, iha direitu atu iha sasán rasik.\nLa bele hasai let ema ida nia sasán.\nArtigu 18\nEma hotu-hotu iha direitu atu hanoin tuir nia hakarak, moris tuir nia neon, tuir nia\nfiar; ne’e katak nia bele husik fiar ida hodi ba seluk, hodi mos haklaken nia fiar,\nhaklaken mesak e hamutuk, iha fatin kles e fatin ksumik, hodi hanorin e hodi halo\nestilu tuir nia ukur.\nArtigu 19\nEma ida-idak bele hateten, bele halo tuir nia hanoin, tan ne’e ema seluk la bele\nbandu; ema ida-idak bele simu, bele fo tada nia hanoin, iha naran fatin ida.\nArtigu 20\nEma ida-idak bele halibur, harí klibur iha damen laran.\nEma ida la bele haruka ema seluk atu tama iha klibur ida laran.\nArtigu 21\nNaran ema ida bele haknauk iha nasaun nia serbisu, hodi serbisu rasik e tau ema\nseluk iha nia fatin.\nEma tomak iha direitu atu serbisu iha nasaun ida nia knar.\nPovu nia hakarak hanesan nasaun ida nia rin; povu tomak sei hatudu, tuir nia\nhakarak, iha uain ba uain, hotu-hotu hanesan, ida la let, hodi hili ema ne’e be nia\nhakarak atu ukun nia rain.\nArtigu 22"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7ffe1ce3fb07055c7eb734d48adbdf86",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ema hotu, hanesan rai nia oan, sei moris metin iha nia rain; bele ter hosi ukun sira\natu ema hotu moris di’ak, moris hakmatek, hetan matenek, tan nasaun nia hahalok\nrasik, e hamutuk ho nasaun seluk, hodi halo rai ida buras.\nArtigu 23\nEma tomak sei hetan serbisu ida, serbisu tuir nia hakarak, hetan di’ak hanesan ema\nseluk, hodi hetan tulun atu la monu ba susar tan la serbisu.\nSei selu ema ida nia kolen tuir nia serbisu.\nEma ne’e be serbisu sei simu tusan los tuir nia kolen, atu nia uma laran, nia uma kain\nbele moris di’ak hanesan ema, sei hetan mos tulun hosi serbisu seluk.\nEma tomak bele harí klibur hanesan sindikatu, bele tama ba sindikatu hodi hetan\ntulun ba nia serbisu, tuir nia hakarak.\nArtigu 24\nEma tomak iha direitu atu hakmá, atu hadiuk, iha uain serbisu nia laran, tuir loron\nserbisu, iha tinan laran.\nArtigu 25\nEma tomak iha direitu atu hetan buat ne’e be kuran hodi hetan di’ak ba isin, di’ak ba\numa laran, liu-liu iha hahán, iha hatais, iha uma ida, hetan tulun hosi ospitál, e tulun\nseluk hosi nasaun; sei hetan tulun uaihira la serbisu, iha moras laran, faluk karik e\nkbahen ona, e uaihira hetan susar ba moris maski la hakarak.\nFeto foin hahoris ho oan kosok sei hetan tulun oi-oin. Labarik ne’e be moris, iha uma\nkain e la iha uma kain ida laran, sei hetan mos tulun tomak ne’e be kuran.\nArtigu 26\nNaran ema ida iha direitu atu hetan matenek. Sei hetan matenek hodi la selu buat\nida, iha tinan hirak ne’e be hahú eskola. Tan ema hotu sei tama iha eskola ne’e be\nnasaun haruka. Nasaun ida sei buka habelar mos eskola teknik ho eskola ba badaen;\nsei loke eskola ne’e be fo matenek boot, ema hotu-hotu bele tama iha eskola ne’e, tuir\nidakán nia otak.\nNaran eskola ida sei halo ema sai di’ak liu hotu, habiit liu ema nia direitu, ema nia\nliberdade, sei lori ema simu malu ho laran, hatene perdua malu, dame malu iha\nnasaun ida laran, iha mundu raiklaran, tuir ida-idak nia fiar, tuir mos hahalok tomak\nne’e be Nasaun sira iha O.N.U. halo atu mundu moris iha damen laran.\nAman sira maka sei hili matenek ne’e be hakarak fo ba oan.\nArtigu 27\nNaran ema ida iha direitu atu tama, tuir nia hakarak, iha moris matenek iha knua\nlaran, atu bele hamutuk ho matenek seluk halo di’ak ba nia rain.\nNaran ema ida iha direitu atu hetan tulun kona ba dalan los atu moris, hetan tulun\natu ho matenek seluk halo rai ida bele buras.\nArtigu 28"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9abb0c1b8bb4391d83a1419046ec0fdc",
            "Index": 4,
            "Label": "5",
            "Size": [
                595.0,
                842.0
            ],
            "Text": "Naran ema ida iha direitu, iha fatin ne’e be nia moris e iha rai seluk, atu hetan tulun\ntuir ukun atu bele moris ho direitu ho liberdade, tuir lia tomak ne’e be fo tada iha\nDeklarasaun ne’e.\nArtigu 29\nNaran ema ida sei halo buat ruma ba nia rain, tan lae karik nia la bele moris ho\nliberdade, la bele moris di’ak.\nAtu moris ho direitu, atu bele hetan liberdade ema ida-idak sei tuir lolós ukun ne’e be\nfoin fo sai, nune’e, ema seluk mos bele tuir dalan di’ak, dalan los, ema hotu bele\nmoris tuir nia fiar, ema hotu bele moris di’ak hanesan maun ho alin, iha damen laran.\nHotu-hotu sei tuir lolós direitu ho liberdade ne’e be Nasaun tomak hamutuk fo tada\nona, ema ida la bele tuir dalan seluk, hodi heuuai Deklarasaun ne’e.\nArtigu 30\nNaran Nasaun ida, klibur ruma e naran ema ida, la bele hola lia hirak foin fo tada iha\nDeklarasaun ne’e atu hodi halakon ema seluk nia direitu, nia liberdade."
        }
    }
}

{
    "MetaData": {
        "Author": null,
        "Creation_Date": 1581470222,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9b9b32f9d26cad8362cdc6849ed5c585",
            "Index": 0,
            "Label": "1",
            "Size": [
                595.0,
                842.0
            ],
            "Text": "UQ'ALAJISAXIK PA RONOJEL UWACHULEW RI YA'TALIK KAB'AN PA RI K'ASLEMAL\n[Preamble]\nRumal che ri uchokonsab'exik ri ya'talik kab'anik, ri uq'atoj tzij q'atb'altzij, xuqe\nri ja'maril pa ronojel we uwachulew, ruk'am uq'ab'ib'al, kuq'alajisaj ronojel uwach ri\nya'talik chi pa junamam kaqab'an pa ri qak'aslemal qonojel.\nRumal che ri man qas ta eta'matalik, etzelam uwach xuq man k'amo'wan ta we kuq'alajisaj\nchqawach ronojel ri ya'talik kab'an pa we k'aslemal; xuqe' are wa' we no'jib'al\nb'anownaq k'ax chqech xuq oj tzaqownaq pa ri qak'aslemal, oj uxinom are chi na qonojel\ntaj kaqechab'ej we utzil kariqitaj pa we uwachulew.\nRumal che ri sib'alaj rajawaxik chi ronojel wa' we ruk'a'm we kaya uch'ob'ik,\nkuk'a'xik, kachajix rumal jun q'atb'altzij, are chi na kojtzaq ta pa taq ri k'axk'olil.\nRumal che ri xuqe' nimalaj rajawaxik chi kak'oji' ch'ab'en ib' chkixo'l konojel taq ri\ntinamit ri keriqitaj pa we uwachulew.\nRumal che ri e tinamit pa we uwachulew kik'amo'wan kiq'alajisam pa ri nim raqanib'al\nwuj, ronojel uwach ri ya'talik kab'anik, xuqe ri ub'anatajik ucholajik uk'a'naq jun\nwinaq. Chila' k'ut q'alajisam wi, chi junam ub'antajik junam reqele'n ri achi ruk' ri\nixoq, xuqe' chila' q'alajisam wi, chi utz we kachomax pa junamam jas kab'anik xuqe' are\nchi pa junamam kawa'lij qawach, xuq kaqariq qa'utzwachil.\nRumal che ri e tinamit e tob'anelab' ruk' le e jumalaj nimalaj tinamit e nuk'maninaq pa\nwe uwachulew, kib'im, kiq'alajisam chi kakichajij, kakilawachij, are chi ronojel we\nya'talik kab'anik, utz we kak'amo'waxik, kaya uq'ij pa ronojel uwachulew, ma are k'u\nwa' katikowik chi man kakaetzelaj ta kib' ri winaq pa ri kik'aslemal.\nRumal che ri ronojel uwach we utzil y'atal chqech, nimalaj rajawaxik kaq'alajisaxik,\nxuq kab'an uchokonsab'exik jasa je ri kataqan wi.\nRumal k'u wa' ri uk'iyal winaq e chatal kumal taq ri kitinamit pa junaman, pa ri\nnimalaj riqoj ib' xb'antajik, xkitikirisaj, xkinawalijsaj, xkiq'alajisaj la ri jun\nnimalaj wuj ub'ina'am \"Uqalajisaxik pa ronojel uwachulew ri ya'talik kab'an pa ri\nk'aslemal\". Chupam we wuj kariqitaj wi ronojel uwachi ri utzil, rumal k'u ne lo ri'\nkonojel ri nimaq taq tinamit, alaj taq tinamit xa ta apawije' keriqitaj wi, rajawaxik\nkakiya ri kitob'anik che uq'alajisaxik jachke ri ub'e'lal ucholajil we taqanik ri', are\nchi konojel ri winaq we kimulajim kib'; we ne' xaq chkijujunal kaketa'maj wa'; are k'u\nchi' utz kaq'alajisax we ne' pa taq ri tijob'al, nimaq taq tijob'al, xa apawije' kab'an\nwi ri uk'utunsaxik, kaya uch'ob'ik ri nima'q ch'uti'n ruk'a'm we wuj xa jeri' we\nutzwachil kaya'taj chqech chi nimalaj qonojel pa we uwachulew, ma ta k'o jun ri ma ta\nchreta'maj we ucholajil we xtikirsaxik; are k'u taq ub'elal, ucholajil:\nNab'e taqanik (1)\nKonojel ri winaq are taq ke'alaxik pa junaman ya'tal chkech kakechab'ej ronojel ri\nutzil; utz kakib'ano, kakichomaj, kakib'ij jasa je' ri k'o pa kanima, rumal che ri\njunam kib'antajik. Rajawaxik xuqe' kakimulij kib' che utzukuxuk ri loq'ob'al pa we\nuwachulew.\nUkab' taqanik (2)\nRonojel winaq ya'tal chech kuk'amo'waj, karechab'ej kuchokonsab'ej ronojel we"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4a281ecf207ab5a3af40d316a64b9cda",
            "Index": 1,
            "Label": "2",
            "Size": [
                595.0,
                842.0
            ],
            "Text": "q'alajisam pa we taqanik; pine ta ne jas kaka'yik, kachomanik, kano'jinik, xa ta\napawije' utinamit, we q'inom, we meb'a', qonojel xaq junam ri qab'antajik pa we\nuwachulew.\nXa ta apawike' utinamit ri achi, ri ixoq, xaq junam kiwach jacha kub'ij we taqanik, ja\nne rumal ri'utz we kakitoq'ala kib' ruk' ri kinimal, kik'amal b'e che utzukuxik che\nuchokonsab'exik ri ya'tal pa qawi'.\nRox taqanik (3)\nRonojel winaq are taq kalax pa we uwachulew, ya'tal chech kuriq utzwachil pa ronojel\nuk'aslemal, ya'tal chech kub'ano jachke taq ri utz kab'anik; xuquje' ya'tal chech\nkachajixik, ka'ilix pa ri uk'aslemal rumal taq ri q'atb'altzij.\nUkaj takaniq (4)\nMaj jun winaq ya'tal ta chech kab'an k'ax chech, xuq kupatanij ta ne jun chik winaq we\nman kaya ta tojb'al rech.\nRo' taqanik (5)\nMaj jun winaq ya'tal ta chech koksax chwa ri nimaq taq ch'ay, che ri man rech ta winaq,\njacha ne' we karapaxik.\nUwaq taqanik (6)\nRonojel winaq xa ta ne apawije' kariqitaj wi, ya'tal chech chi kaya'ik xuq keta'max ri\nunimal uq'ij ya'om chech rumal ri q'atb'altzij.\nUwuq taqanik (7)\nRonojel kiwach ri e winaq xaq e junam chwa ri q'atb'altzij, man k'o ta jun are kaya nim\nuq'ij; xa jeri' junam ri chajinik, tob'anik, kaya pa kiwi' rumal ri q'atb'altzij; xuq\nman utz taj we xa ta jun ketzelax uwach.\nUwajxaq taqanik (8)\nRonojel chi winaq ya'tal chech kuto' rib' we kab'an k'ax chech kumal nik'aj chik, are\nk'u uchak ri q'atb'altzij katob'anik are taq kab'an tzujunem chwach jacha tz'ib'atal pa\nri wuj re taqanik rech ri amaq' siwan tinamit.\nUb'elej taqanik (9)\nMaj jun winaq ya'tal ta chech xaq k'ate' kachapatajik, xuq kokisax pa che' we maj umak\nub'anom; xuqe kelesaxik, xuq koqatax b'i chupam pa ri utinamit.\nUlajuj taqanik (10)\nRonojel winaq ya'tal chech katatab'exik jasa je' ri karaj kuya uch'ob'ik; xuqe katob'an\nri q'atb'altzij ruk' xa jeri' junam ri q'atoj tzij kaq'at pa kiwi'.\nUju'lajuj taqanik (11)\nRonojel winaq are taq ya'om puq'ab' q'atb'altzij, utz kuto' rib' we kuna'o chi man are\ntaj ajmak, xuqe ri q'atb'altzij utz kuya ri utob'anik chech ri winaq we man kaq'alajin\ntaj chi qas are ajmak."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "2f788f310a88fe64d34a0f20bbca6b37",
            "Index": 2,
            "Label": "3",
            "Size": [
                595.0,
                842.0
            ],
            "Text": "Maj jun winaq kaqasataj ta pa k'ax we man qas ruk' uchomanik xub'an ri makaj, xuqe we\nman kab'an ta uq'alajsaxik chi qas are b'anal rech.\nUkab'lajuj taqanik (12)\nMaj jun winaq ya'tal ta chech kab'an jalum tzij, q'ab'am tzij pa ri uk'aslemal, pa ri\nrachoch; xuq kajelk'atix ta ne ri jastaq rech. Xuqe' man ya'tal taj kakichik, kayoq'ik;\nare k'u we jewa' kuk'ulmaj rajawaxik kuya utob'anik ri q'atb'altzij chech.\nRoxlajuj taqanik (13)\nRonojel winaq ya'tal chech apawije' kab'e wi, xuqe' kutzukuj jawi kuya wi ri rachoch\nuk'olib'al pa rulewal ri utinamit.\nRonojel winaq ya'tal chech kel b'i pa ri rulewal utinamit, xa ta ne apawije' petinaq\nwi, xuqe kopan chi pa ri utinamit are taq we kaq'i'tajik xuq we jeri' kape pa ri\nuchomanik.\nUkajlajuj taqanik (14)\nAre taq we jun winaq katerne'xik, katzukuxik are taq maj umak, ya'tal chech ke'uto'o\nrib', ke'uto'o ri uk'aslemal pa jun chik tinamit jawi na k'u ri kak'ulax wi.\nWa' we jun tob'anik kaya chech na kuq'at ta tzij pwi' we xa alaj ri umak jacha\ntz'ib'atal pa ri jun wuj chik kib'anom, kiwokom ri nik'aj mulaj taq tinamit.\nRo'lajuj taqanik (15)\nRonojel winaq ya'tal chech, kub'an ri uk'aslemal pa rulewal ri utinamit, xuq are\nkab'i'nax chech ab'i ri tinamit jawi ri alaxinaq wi.\nMaj jun winaq ya'tal ta chech kelesax b'ik xuq kamaj ri uk'olib'al utikirsam, xuqe' xaq\nta me k'ate' kab'an chech chi kuk'ex ri utinamit, we na k'o ta pa ri ub'e'lal\nucholajil.\nUwaqlajuj taqanik (16)\nRi achijab', ri ixoqib' are taq ke'opan pa ri kijunab'il, ya'tal chkech kakichomaj\nkek'uli'k we are jeri' kape pa ri kichomanik; are k'u we e juk'ulaj winaq chik, ya'tal\nchkech pa junaman ke'ilik, pa junaman kechakunik xuq pa junamam kakilij, kakitzukuj ri\nkimeb'a'il. Le jachoj ib' karaj ne' ya'talik we jeri' ke'ek'ulmatajoq.\nAre taq kakichomaj uloq ri k'ulanem, rajawaxik pa junaman xuq ruk' ronojel kik'u'x\nkakik'am kib'.\nRi jun upa ja chi winaq are wa' e nuk'maninaq ari wokaj, chi'l ri tinamit; xa jeri'\nrajawaxik keto' kumal ri e nik'aj chik winaq e k'o pa ri wokaj, chi'l ri tinamit.\nUwuqlajuj taqanik (17)\nRonojel chi winaq ya'tal chech kub'ano, kutzukuj ri umeb'a'il putukelam xuqe pa\njunamam.\nMaj jun ya'tal ta chech che ri kelesaxik xuq kamaj ta ri umeb'a'il utikirsam ruk'\nuchoq'ab'.\nUwajxaqlajuj taqanik (18)"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "962179c707ea9724c52daa551c8123f3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ronojel winaq ya'tal chech kub'an ronojel uwach jachke na k'u ri kumajab'ej chwach; utz\nkub'ij, kuq'alajisaj jachke ri k'o pa ri uchomanik, xuqe' kutzukuj, kucha'o jachke ri\nukojonik kumajab'ej chwach. Ya'tal xuq chech kuchokonsab'ej, kuk'utunsaj jachke ri' ri\nukojb'al. Kuq'alajisaj chkiwach nik'aj winaq chik we jeri' kape pa ri uchomanik xa ta\napawije' kariqitaj wi.\nUb'elejlajuj taqanik (19)\nRonojel winaq ya'tal chech kub'ij, kuq'alajisaj jasa je k'o pa ri uchomanik, ronojel\njasa je ri kuto, karilo; xuq man ya'tal ta k'ut chi ketzelax rumal ri uchomanik kuya'o;\nya'tal xuq chech kusol uxe', kareta'maj jachke ri karaj jeri' kub'an chech, la je k'ut\npine ta ne k'ate' ri are taq wa' kuya chi na ub'ixik, uq'alajisaxik xa ta apawije'\nkaraj kub'an wi.\nUjuk'al taqanik (20)\nRonojel winaq ya'tal chech kak'oji' kuk' ri winaq kakimulij kib' we kub'an junam ri\nkichomanik, we pa junamam kakib'ano xuq kakichomaj ri jun to'b'al kech.\nMaj jun winaq ya'tal ta chech kataqchi'xik kuk'am uq'ab' kak'oji' pa jun riqoj ib' we\nman kumajab'ej ta chwach.\nNab'e ukak'al taqanik (21)\nRonojel winaq ya'tal chech kachapik,kak'aq rij che uq'axexik jun eqele'n pa le\nq'atb'altzij pa ri utinamit we kakowin chech ka'ilitajik, xuq kutzukuj jachin ri kuk'aq\nrij chech wa' we eqele'n.\nRonojel winaq are taq kopan pa ri jachke eqele'n, ya'tal chech junam ke'il ruk' le e\nnik'aj chik e q'atal tzij.\nAre ri urayib'al kik'u'x ri winaq kakiya'o, rumal ri' ke' opan ri winaq pa taq ri\nq'atb'altzij ma kakicha ruk' ronojel kanima jachin ri kakaj ke'ilowik, kechomanik.\nUkab' ukak'al taqanik (22)\nRonojel winaq jacha na k'ut chi jun che unuk'mayixik ri wokaj, tinamit, pa ri k'olb'al\nk'o wi; ya'tal chech kachajixik kumal ri e chajinelab' rech q'atb'altzij, xuq ya'tal\nchech kawa'lij uwach ruk' ri utob'anik ri q'atb'altzij, chwi ri jachke rajawaxik pa ri\nuk'aslemal.\nRox ukak'al taqanik (23)\nRonojel winaq ya'tal chech kachakunik, xuq utz kucha' na ri uchak kraj kub'ano; xuqe'\nk'ut xaq junam ka'il chwach le maj uchak.\nRonojel winaq ya'tal chech junam le utojb'alil kaya'ik, chwach jun chik che ri xaq\njunam uwach kakichakuj.\nRonojel winaq ri kachakunik ya'tal chech che ri utojb'alil kaya'ik, kakowinik kukajmaj\nri urajawaxik pa ri rachoch uk'olib'al; we k'u man katoj ta ne ruk' pwaq utz kaya\nujastaq ri kachoxon chech, che ri kajunamataj ruk' le utojb'alil.\nRonojel winaq ya'tal chech kak'oji' pa ri moloj ib' kab'anik, rumal uchomaxik,\nuchajixik jachke taq ri utzil rajawaxik pa ri kik'aslemal.\nUkaj ukak'al taqanik (24)"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f22ead50863ce907b3ed1f21b560ecd7",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ronojel winaq ya'tal ri uxlanem chech, ronojel uwach taq ri uxlanem ya'tal che ri\najchak karaj ne' utojb'alil ri uchoq'ab' usachom rumal utzukuxik ri rajawaxik pa ri\nuk'aslemal.\nRo' ukak'al taqanik (25)\nRonojel winaq ya'tal chech kak'oji' junelik utzalaj k'aslemal ruk', xuqe chkech konojel\nri e upa ro'ch; ya'talik kak'oji' utzwachil chkixo'l, chwi ri kutijo, karatz'yaqib'ej;\nkak'oji' pa ri rachoch, rajawaxik ka'ilixik kakunax kumal taq le kunanelab', kato'ik we\nna tz'aqat ta che ri uchomanik, kato'ik pwi ri yab'ilal, ri'job'ik, xuq we maj uchak.\nXuq la je' we ne' kuriq jun nimalaj k'eyowal che ri maj chi nab'exkil.\nRi e yawab' taq ixoqib', ri e ak'alab' ya'tal chkech ke'ilixik, kekajmaxik kumal ri e\nkunanelab' rech q'atb'altzij. Ronojel ri ak'al ch'ob'ol uk'olik pa we uwachulew ya'tal\nchech junam rilik ukajmaxik kab'an ruk' le man ch'ob'ol ta uk'olik pa we uwachulew.\nUwaq ukak'al taqanik (26)\nRonojel winaq ya'tal chech kaya ri k'utb'al eta'mab'al chwach; ri eta'mab'al kuya ri\nq'atab'altzij man tojtal taj rumal k'u ri' sib'alaj rajawaxik chkech ri winaq. Xaq xew\ntojom ri jun eta'manik ri qas kuk'iysaj uwach ri k'aslemal. Konojel e sik'ital che\nuk'amanik taq ri eta'manik, k'o nik'aj nimaq eta'manik pa taq ri nimaq taq tijob'al,\nxuqe' wa' ua'talik kak'amo'waxik.\nRi k'utb'al eta'mab'al keta'maxik kujaq ri ub'e'al are chi kariqitaj jun\nk'aslemal xuqe unimarsaxik uwa'lijsaxik ri ya'talik kab'anik, ronojelk'u\nloq'ob'al ib'chkixo'l ri winaq pa taq ronojel tinamit, xa ta ne apawije'\njun, xa ta ne apachike ri'jalil, ukojb'al, are k'u wa' kayo'w ri jamaril\nuwachulew.\nutzalaj\nwa' kayo'w ri\npetinaq wi\npa ronojel\nYa'tal chkech ri e tat nan, kakitzukuj, kakicha' jachke ri k'utb'al eta'mab'al kakj\nkaya chkech ri e kalk'u'al.\nUwuq ukak'al taqanik (27)\nRonojel winaq ya'tal chech kub'ano, kuq'alajisaj ri uno'jib'al pa ri uwokaj jachke na\nk'u reta'mam uloq pa ri unich'al, xuqe' k'ut ya'tal chech katob'an che uwa'lijsaxik\nuwach ri uwokaj are chi kariqitaj ri utzwachil pa junamam.\nRonojel winaq ya'tal chech kachajixik xuq kaya uq'ij jachke na k'u taq ri uno'jib'al\nutikirsam uloq, jacha ri uchak xuq ri umeb'a'il, reta'mab'al, ronojel wa' nim upatan\nche uwa'lijsaxik uwach pa ri uwokaj xuqe pa ri utinamit.\nUwajxaq ukak'al taqanik (28)\nRonojel winaq ya'tal chech kub'an utayik kuch'o'jij chi pa ri utinamit kab'an taq ri\nchomanik are chi ronojel we tz'ib'atal warl chb'an ta b'a uchakub'exik jasa je ri\nkataqan wi, ma ta b'a k'o jun keb' ri kak'exow ri ub'e'lal, ucholajil.\nUb'elej ukak'al taqanik (29)\nRonojel winaq ya'tal chech kuya ri uchuq'ab', katob'anik kachakun che uwa'lijsaxik\nuwach ri uwokaj, utinamit ma chla' na k'ut ri ya'tal wi kuk'utunsaj, kusipaj ronojel\nuwach ri reta'mab'al are chi xa jeri' katob'an che uyakik kiwach ri uwinaqil.\nRonojel k'u wa' we ya'talik kab'anik, ya'tal wa' kab'anik we xuq k'o pa ri ub'e'lal,"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ded9ef5e1b8b4fde10183497b4d9ef3d",
            "Index": 5,
            "Label": "6",
            "Size": [
                595.0,
                842.0
            ],
            "Text": "ucholajil, usuk'mal chwa ri q'atb'altzij, are chi man tzel ta ka'ilitaj kumal e nik'aj\nchik winaq, tinamit ne'; ma we na qas ta are kab'an ri taqanik karaj ne k'o uch'ojil\nchwa ri wokaj, chwa ri q'atb'altzij; xa jeri' kayakataj uch'o'jixik.\nRonojel wa' we utzil ya'talik kab'anik xuq man kuya taj kak'ex ri ub'elal, ucholajil,\nutzijob'elil jachke na k'u taq ri uchomab'al tzib'atalik.\nUlajuj ukak'al taqanik (30)\nMa ta b'a k'o jupaj kapaj tzij q'alajsam waral, che ri chuq'ab'aj ta rib' ri\nq'atb'altzij chrij, xuq jumulaj winaq ta ne', xuq jun winaq ta ne' putukelam, che\nub'anik jun jasach chkiwach nik'aj winaq chik, xa ne are kab'anik, kachakuxik jasa je\nri q'alajsam ya'om uch'ob'ik pa we loq'olaj taqanik are chi qonojel kaqariq jun utzalaj\nk'aslemal pa ronojel we uwachulew."
        }
    }
}

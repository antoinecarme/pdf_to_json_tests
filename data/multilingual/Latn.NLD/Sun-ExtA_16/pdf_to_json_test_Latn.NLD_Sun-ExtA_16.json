{
    "MetaData": {
        "Author": null,
        "Creation_Date": 1581469751,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "c49e5f7ca4ebbf4c3732b4fe1e3e1ab1",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNIVERSELE VERKLARING VAN DE RECHTEN VAN DE MENS\nPreambule\nOverwegende, dat erkenning van de inherente waardigheid en van de gelijke en\nonvervreemdbare rechten van alle leden van de mensengemeenschap grondslag is voor de\nvrijheid, gerechtigheid en vrede in de wereld;\nOverwegende, dat terzijdestelling van en minachting voor de rechten van de mens geleid\nhebben tot barbaarse handelingen, die het geweten van de mensheid geweld hebben\naangedaan en dat de komst van een wereld, waarin de mensen vrijheid van meningsuiting\nen geloof zullen genieten, en vrij zullen zijn van vrees en gebrek, is verkondigd als\nhet hoogste ideaal van iedere mens;\nOverwegende, dat het van het grootste belang is, dat de rechten van de mens beschermd\nworden door de suprematie van het recht, opdat de mens niet gedwongen worde om in\nlaatste instantie zijn toevlucht te nemen tot opstand tegen tyrannie en onderdrukking;\nOverwegende, dat het van het grootste belang is om de ontwikkeling van\nvriendschappelijke betrekkingen tussen de naties te bevorderen;\nOverwegende, dat de volkeren van de Verenigde Naties in het Handvest hun vertrouwen in\nde fundamentele rechten van de mens, in de waardigheid en de waarde van de mens en in\nde gelijke rechten van mannen en vrouwen opnieuw hebben bevestigd, en besloten hebben\nom sociale vooruitgang en een hogere levensstandaard in groter vrijheid te bevorderen;\nOverwegende, dat de Staten, welke Lid zijn van de Verenigde Naties, zich plechtig\nverbonden hebben om, in samenwerking met de Organisatie van de Verenigde Naties, overal\nde eerbied voor en inachtneming van de rechten van de mens en de fundamentele vrijheden\nte bevorderen;\nOverwegende, dat het van het grootste belang is voor de volledige nakoming van deze\nverbintenis, dat een ieder begrip hebbe voor deze rechten en vrijheden;\nOp grond daarvan proclameert de Algemene Vergadering deze Universele Verklaring van de\nRechten van de Mens als het gemeenschappelijk door alle volkeren en alle naties te\nbereiken ideaal, opdat ieder individu en elk orgaan van de gemeenschap, met deze\nverklaring voortdurend voor ogen, er naar zal streven door onderwijs en opvoeding de\neerbied voor deze rechten en vrijheden te bevorderen, en door vooruitstrevende\nmaatregelen, op nationaal en internationaal terrein, deze rechten algemeen en\ndaadwerkelijk te doen erkennen en toepassen, zowel onder de volkeren van Staten die Lid\nvan de Verenigde Naties zijn, zelf, als onder de volkeren van gebieden, die onder hun\njurisdictie staan:\nArtikel 1\nAlle mensen worden vrij en gelijk in waardigheid en rechten geboren. Zij zijn begiftigd\nmet verstand en geweten, en behoren zich jegens elkander in een geest van broederschap\nte gedragen.\nArtikel 2\nEen ieder heeft aanspraak op alle rechten en vrijheden, in deze Verklaring opgesomd,\nzonder enig onderscheid van welke aard ook, zoals ras, kleur, geslacht, taal,\ngodsdienst, politieke of andere overtuiging, nationale of maatschappelijke afkomst,"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "6e20098922bd7395cae67d885067861f",
            "Index": 1,
            "Label": "2",
            "Size": [
                595.0,
                842.0
            ],
            "Text": "eigendom, geboorte of andere status.\nVerder zal geen onderscheid worden gemaakt naar de politieke, juridische of\ninternationale status van het land of gebied, waartoe iemand behoort, onverschillig of\nhet een onafhankelijk, trust-, of niet-zelfbesturend gebied betreft, dan wel of er een\nandere beperking van de soevereiniteit bestaat.\nArtikel 3\nEen ieder heeft het recht op leven, vrijheid en onschendbaarheid van zijn persoon.\nArtikel 4\nNiemand zal in slavernij of horigheid gehouden worden. Slavernij en slavenhandel in\niedere vorm zijn verboden.\nArtikel 5\nNiemand zal onderworpen worden aan folteringen, noch aan een wrede, onmenselijke of\nonterende behandeling of bestraffing.\nArtikel 6\nEen ieder heeft, waar hij zich ook bevindt, het recht als persoon erkend te worden voor\nde wet.\nArtikel 7\nAllen zijn gelijk voor de wet en hebben zonder onderscheid aanspraak op gelijke\nbescherming door de wet. Allen hebben aanspraak op gelijke bescherming tegen iedere\nachterstelling in strijd met deze Verklaring en tegen iedere ophitsing tot een\ndergelijke achterstelling.\nArtikel 8\nEen ieder heeft recht op daadwerkelijke rechtshulp van bevoegde nationale rechterlijke\ninstanties tegen handelingen, welke in strijd zijn met de grondrechten hem toegekend\nbij Grondwet of wet.\nArtikel 9\nNiemand zal onderworpen worden aan willekeurige arrestatie, detentie of verbanning.\nArtikel 10\nEen ieder heeft, in volle gelijkheid, recht op een eerlijke en openbare behandeling van\nzijn zaak door een onafhankelijke en onpartijdige rechterlijke instantie bij het\nvaststellen van zijn rechten en verplichtingen en bij het bepalen van de gegrondheid\nvan een tegen hem ingestelde strafvervolging.\nArtikel 11\nEen ieder, die wegens een strafbaar feit wordt vervolgd, heeft er recht op voor\nonschuldig gehouden te worden, totdat zijn schuld krachtens de wet bewezen wordt in een\nopenbare rechtszitting, waarbij hem alle waarborgen, nodig voor zijn verdediging, zijn\ntoegekend."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "4e0a27cfc33b1e787d29585490cab0b4",
            "Index": 2,
            "Label": "3",
            "Size": [
                595.0,
                842.0
            ],
            "Text": "Niemand zal voor schuldig gehouden worden aan enig strafrechtelijk vergrijp\nvan enige handeling of enig verzuim, welke naar nationaal of internationaal\nstrafrechtelijk vergrijp betekenden op het tijdstip, waarop de handeling of\nbegaan werd. Evenmin zal een zwaardere straf worden opgelegd dan die, welke\nvan het begaan van het strafbare feit van toepassing was.\nop grond\nrecht geen\nhet verzuim\nten tijde\nArtikel 12\nNiemand zal onderworpen worden aan willekeurige inmenging in zijn persoonlijke\naangelegenheden, in zijn gezin, zijn tehuis of zijn briefwisseling, noch aan enige\naantasting van zijn eer of goede naam. Tegen een dergelijke inmenging of aantasting\nheeft een ieder recht op bescherming door de wet.\nArtikel 13\nEen ieder heeft het recht zich vrijelijk te verplaatsen en te vertoeven binnen de\ngrenzen van elke Staat.\nEen ieder heeft het recht welk land ook, met inbegrip van het zijne, te verlaten en\nnaar zijn land terug te keren.\nArtikel 14\nEen ieder heeft het recht om in andere landen asiel te zoeken en te genieten tegen\nvervolging.\nOp dit recht kan geen beroep worden gedaan ingeval van strafvervolgingen wegens\nmisdrijven van niet-politieke aard of handelingen in strijd met de doeleinden en\nbeginselen van de Verenigde Naties.\nArtikel 15\nEen ieder heeft het recht op een nationaliteit.\nAan niemand mag willekeurig zijn nationaliteit worden ontnomen, noch het recht worden\nontzegd om van nationaliteit te veranderen.\nArtikel 16\nZonder enige beperking op grond van ras, nationaliteit of godsdienst, hebben mannen en\nvrouwen van huwbare leeftijd het recht om te huwen en een gezin te stichten. Zij hebben\ngelijke rechten wat het huwelijk betreft, tijdens het huwelijk en bij de ontbinding\nervan.\nEen huwelijk kan slechts worden gesloten met de vrije en volledige toestemming van de\naanstaande echtgenoten.\nHet gezin is de natuurlijke en fundamentele groepseenheid van de maatschappij en heeft\nrecht op bescherming door de maatschappij en de Staat.\nArtikel 17\nEen ieder heeft recht op eigendom, hetzij alleen, hetzij tezamen met anderen.\nNiemand mag willekeurig van zijn eigendom worden beroofd.\nArtikel 18"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9d966c7736a07e4c09e34e5429bead49",
            "Index": 3,
            "Label": "4",
            "Size": [
                595.0,
                842.0
            ],
            "Text": "Een ieder heeft recht op vrijheid van gedachte, geweten en godsdienst;dit recht omvat\ntevens de vrijheid om van godsdienst of overtuiging te veranderen, alsmede de vrijheid\nhetzij alleen, hetzij met anderen zowel in het openbaar als in zijn particuliere leven\nzijn godsdienst of overtuiging te belijden door het onderwijzen ervan, door de\npraktische toepassing, door eredienst en de inachtneming van de geboden en\nvoorschriften.\nArtikel 19\nEen ieder heeft recht op vrijheid van mening en meningsuiting. Dit recht omvat de\nvrijheid om zonder inmenging een mening te koesteren en om door alle middelen en\nongeacht grenzen inlichtingen en denkbeelden op te sporen, te ontvangen en door te\ngeven.\nArtikel 20\nEen ieder heeft recht op vrijheid van vreedzame vereniging en vergadering.\nNiemand mag worden gedwongen om tot een vereniging te behoren.\nArtikel 21\nEen ieder heeft het recht om deel te nemen aan het bestuur van zijn land, rechtstreeks\nof door middel van vrij gekozen vertegenwoordigers.\nEen ieder heeft het recht om op voet van gelijkheid te worden toegelaten tot de\noverheidsdiensten van zijn land.\nDe wil van het volk zal de grondslag zijn van het gezag van de Regering; deze wil zal\ntot uiting komen in periodieke en eerlijke verkiezingen, die gehouden zullen worden\nkrachtens algemeen en gelijkwaardig kiesrecht en bij geheime stemmingen of volgens een\nprocedure, die evenzeer de vrijheid van de stemmen verzekert.\nArtikel 22\nEen ieder heeft als lid van de gemeenschap recht op maatschappelijke zekerheid en heeft\ner aanspraak op, dat door middel van nationale inspanning en internationale\nsamenwerking, en overeenkomstig de organisatie en de hulpbronnen van de betreffende\nStaat, de economische, sociale en culturele rechten, die onmisbaar zijn voor zijn\nwaardigheid en voor de vrije ontplooiing van zijn persoonlijkheid, verwezenlijkt\nworden.\nArtikel 23\nEen ieder heeft recht op arbeid, op vrije keuze van beroep, op rechtmatige en gunstige\narbeidsvoorwaarden en op bescherming tegen werkloosheid.\nEen ieder, zonder enige achterstelling, heeft recht op gelijk loon voor gelijke arbeid.\nEen ieder, die arbeid verricht, heeft recht op een rechtvaardige en gunstige beloning,\nwelke hem en zijn gezin een menswaardig bestaan verzekert, welke beloning zo nodig met\nandere middelen van sociale bescherming zal worden aangevuld.\nEen ieder heeft het recht om vakverenigingen op te richten en zich daarbij aan te\nsluiten ter bescherming van zijn belangen.\nArtikel 24"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a8e9c8d0af01612b7fc70056fb602804",
            "Index": 4,
            "Label": "5",
            "Size": [
                595.0,
                842.0
            ],
            "Text": "Een ieder heeft recht op rust en op eigen vrije tijd, met inbegrip van een redelijke\nbeperking van de arbeidstijd, en op periodieke vakanties met behoud van loon.\nArtikel 25\nEen ieder heeft recht op een levensstandaard, die hoog genoeg is voor de gezondheid en\nhet welzijn van zichzelf en zijn gezin, waaronder inbegrepen voeding, kleding,\nhuisvesting en geneeskundige verzorging en de noodzakelijke sociale diensten, alsmede\nhet recht op voorziening in geval van werkloosheid, ziekte, invaliditeit, overlijden\nvan de echtgenoot, ouderdom of een ander gemis aan bestaansmiddelen, ontstaan ten\ngevolge van omstandigheden onafhankelijk van zijn wil.\nMoeder en kind hebben recht op bijzondere zorg en bijstand. Alle kinderen, al dan niet\nwettig, zullen dezelfde sociale bescherming genieten.\nArtikel 26\nEen ieder heeft recht op onderwijs; het onderwijs zal kosteloos zijn, althans wat het\nlager en basisonderwijs betreft. Het lager onderwijs zal verplicht zijn.\nAmbachtsonderwijs en beroepsopleiding zullen algemeen beschikbaar worden gesteld. Hoger\nonderwijs zal openstaan voor een ieder, die daartoe de begaafdheid bezit.\nHet onderwijs zal gericht zijn op de volle ontwikkeling van de menselijke\npersoonlijkheid en op de versterking van de eerbied voor de rechten van de mens en de\nfundamentele vrijheden. Het zal het begrip, de verdraagzaamheid en de vriendschap onder\nalle naties, rassen of godsdienstige groepen bevorderen en het zal de werkzaamheden van\nde Verenigde Naties voor de handhaving van de vrede steunen.\nAan de ouders komt in de eerste plaats het recht toe om de soort van opvoeding en\nonderwijs te kiezen, welke aan hun kinderen zal worden gegeven.\nArtikel 27\nEen ieder heeft het recht om vrijelijk deel te nemen aan het culturele leven van de\ngemeenschap, om te genieten van kunst en om deel te hebben aan wetenschappelijke\nvooruitgang en de vruchten daarvan.\nEen ieder heeft het recht op de bescherming van de geestelijke en materiÃ«le belangen,\nvoortspruitende uit een wetenschappelijk, letterkundig of artistiek werk, dat hij heeft\nvoortgebracht.\nArtikel 28\nEen ieder heeft recht op het bestaan van een zodanige maatschappelijke en\ninternationale orde, dat de rechten en vrijheden, in deze Verklaring genoemd, daarin\nten volle kunnen worden verwezenlijkt.\nArtikel 29\nEen ieder heeft plichten jegens de gemeenschap, zonder welke de vrije en volledige\nontplooiing van zijn persoonlijkheid niet mogelijk is.\nIn de uitoefening van zijn rechten en vrijheden zal een ieder\naan die beperkingen, welke bij de wet zijn vastgesteld en wel\nverzekering van de onmisbare erkenning en eerbiediging van de\nanderen en om te voldoen aan de gerechtvaardigde eisen van de\nslechts onderworpen zijn\nuitsluitend ter\nrechten en vrijheden van\nmoraliteit, de openbare"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f440513d42b54ebe0146f913c5f80345",
            "Index": 5,
            "Label": "6",
            "Size": [
                595.0,
                842.0
            ],
            "Text": "orde en het algemeen welzijn in een democratische gemeenschap.\nDeze rechten en vrijheden mogen in geen geval worden uitgeoefend in strijd met de\ndoeleinden en beginselen van de Verenigde Naties.\nArtikel 30\nGeen bepaling in deze Verklaring zal zodanig mogen worden uitgelegd, dat welke Staat,\ngroep of persoon dan ook, daaraan enig recht kan ontlenen om iets te ondernemen of\nhandelingen van welke aard ook te verrichten, die vernietiging van een van de rechten\nen vrijheden, in deze Verkaring genoemd, ten doel hebben."
        }
    }
}

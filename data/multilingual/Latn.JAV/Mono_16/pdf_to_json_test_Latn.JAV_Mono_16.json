{
    "MetaData": {
        "Author": null,
        "Creation_Date": 1581468606,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3139300bcb9958c4aab6b2718f2bfb21",
            "Index": 0,
            "Label": "1",
            "Size": [
                595.0,
                842.0
            ],
            "Text": "Saben umat manungsa lair kanthi hak-hak kang podho lan pinasthi lan\nkanthi kabebasan-kabebasan ing bakuning angger-angger (wewaton = undang-\nundang). Perserikatan Bangsa-Bangsa darbe komitmen (tekad nglaksanakake\nmaujude janji lan kasaguhane) kanggo junjung luhur, nggrengsengake lan\nngayomi hak-hak asasi umat manungsa marang saben pribadi (individu).\nKomitmen kasebut ingayatan saka Piagam Perserikatan Bangsa-Bangsa kang\nnukulake kamantepaning kayakinan para bangsa sa-donya tumrap hak-hak\nasasi umat manungsa ing bakuning paugeran sarta tumrap martabat lan\najining kamanungsan. Ing Pranyatan Umum ngenani Hak-Hak (umat) Manungsa,\nPerserikatan Bangsa-Bangsa nandhesake kanthi terwoco lan prasoja, hak-\nhak kang dadi darbeke saben uwong kanthi adil. Hak-hak kasebut, nyata\ndadi darbekmu kabeh. Kabeh mau, iyo hakmu. Kenali lan pahamana hak-hak\nkasebut. Supaya kasengkuyung mbiwarakake lan nglestarekake kanggo\npaugeran dhiri pribadhi sarto kanggo sapepadhane umat manungsa liyane.\nPRANYATAN UMUM NGENANI HAK-HAK ASASI (UMAT) MANUNGSA\nPAMBUKA / MUKADIMAH\nMANIMBANG manowo ngakoni marang martabat alamiah sarta hak-hak kang\npadha lan pinasthi ing saben warganing kulawarga umat manungsa, mujudake\nlandhesaning kamardikan, kaadilan sarta bedhamening donya.\nMANIMBANG menawa nyingkur lan nganggep remeh hak-hak umat manungsa bisa\nnjalari tandang tanduk kasar lan wengis kang nuwuhake rasa runtik atine\numat manungsa, lan kabangune donya dadi papaning umat manungsa bisa\nngrasakake lan ngalami nikmating bebas medhar panemu lan bebas ngrasuk\nagama sarta kalis saka rasa wedi lan was-sumelang sarta urip\nkacingkrangan, kapratelakake dadi pranyatan minangka dadi gegayuhan\nluhur sakabehing umat manungsa lumrah (kawula alit).\nMANIMBANG manawa hak-hak umat manungsa perlu antuk pangayoman kanthi\npranatan lan tatanan angger-angger (undang-undang), amrih saben uwong\nora kepeksa milih nglawan (mbrontak) minangka kupiyo kang pungkasan\nanggone ngrekodaya kanggo nglawan marang tindak daksiya lan panjajahan.\nMANIMBANG manawa mekaring pamerdi panggulowenthahing sambung pamitran\ning antaraning para bangsa saben negara perlu lan wigati dirembakakake.\nMANIMBANG manawa para bangsa ing Perserikatan Bangsa-Bangsa, ing\nsajroning Piagam Perserikatan Bangsa-Bangsa, wus padha mratelakake\nkanthi tandhes anggone ngugemi marang hak-hak kang baku umat manungsa,\nmarang martabat lan ajining pribadine umat, lan marang hak-hak priya lan\nwanita kang sadrajat lan padha, sarta wus gawe putusan bakal nyengkuyung\nmajuning sosial sarta ajining urip amrih saya luwih becik, kanthi\nkamardikan kang omber lan jembar tebane.\nMANIMBANG menawa Negara-Negara Anggota wus ikrar lan prajanji bakal\nnggayuh kang saya maju anggone ngajeni lan ngurmati ajining umum marang\nhak-hak asasi umat manungsa sarta rasa bebas kang asasi (kanthi\npaugeran) ing ujuding sambung makarya klawan Perserikatan Bangsa-Bangsa.\nMANIMBANG manawa kanthi manunggaling pangerten ngenani hak-hak lan\ntumindak kanthi bebas kasebut, perlu banget, kanggo ngleksanani janji"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "9bd6ff7c7fb501e208a6c2d99a2cb738",
            "Index": 1,
            "Label": "2",
            "Size": [
                595.0,
                842.0
            ],
            "Text": "kanthi temen, mulo,\nMAJELIS UMUM\nmbiwarakake\nPRANYATAN UMUM NGENANI HAK-HAK ASASI (UMAT) MANUNGSA\nminangka sawijining paugeran umum kanggo kasiling gegayuhan saben bangsa\nlan saben negara, dene kang katuju supaya saben uwong lan saben bebadan\ning satengahing bebrayan (masyarakat), kanthi tansah eling lan ngugemi\nPranyatan iki, tansah mersudi ngadani panggulowentah supaya rasa ngajeni\nlan ngurmati hak-hak sarta urip bebas kasebut saya mekar ngrembaka.\nSarta kanthi reka daya progresip kang asipat nasional lan internasional,\nbisa nanggung wujuding kasaguhan ngakoni lan anggone asung pakurmatan\nkanthi universal lan efektif, iya saka bangsa-bangsa ing Nagara-Nagara\nAnggota, kalebu bangsa-bangsa ing laladan kang kabawah panguwasaning\nangger-anggere (wewaton = undang-undang).\nBAB : 1\nSaben uwong kalairake kanthi mardika lan darbe martabat lan hak-hak kang\npadha. Kabeh pinaringan akal lan kalbu sarta kaajab pasrawungan anggone\nmemitran siji lan sijine kanthi jiwo sumadulur.\nBAB : 2\nSaben uwong darbe hak tumrap hak lan kebebasan-kebebasan kang tinulis\ning Pranyatan Umum iki tanpa pilih kasih, kabeh warata lan adil ing\nsamubarang, kayata: beda bedaning ras, warnaning awak (walulang), beda-\nbedaning lanang lan wadon, basa, agama, politik lan panemu liyane, asal\nusul suku bangsa lan bebrayan, hak darbe, tatalair lan kalungguhan\nliyane.\nSakbanjure,ora bakal ana prabedane tumrap kalungguhan politik, angger-\nangger (undang-undang) utowa kalungguhan internasional saka negara utowa\nlaladan asal usuling sawijinging uwong, sanadyan saka negara mardika,\nlaladan-laladan ing panguwasaning wali, jajahan utawa kang winengku ing\nkawasaning liyan.\nBAB : 3\nSaben uwong nduweni hak ingatasing uripe, bebasing uripe lan kaslametane\nminongko pribadi (individu).\nBAB : 4\nOra keno sawijining uwong didadekake budhak utawa batur, maujuding\nbudhak lan batur tukon kanthi ujud apa wae dadi larangan.\nBAB : 5\nOra kena sawijining uwong disiyo-siyo ing siksa, utawa nandhang tindak\nkejem, dipatrapi utawa nampa pidono kang ora kaya lumrahing umat\nmanungsa utowo siningkur karemehake."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8e80bf08e45f2d6ebc1c7f0475f0bb15",
            "Index": 2,
            "Label": "3",
            "Size": [
                595.0,
                842.0
            ],
            "Text": "BAB : 6\nSaben uwong darbe hak tumrap paseksi ing sajroning angger-angger\n(undang-undang) minongka umat manungsa sacara pribadi ing endi wae papan\ndununge.\nBAB : 7\nNgadepi hukum, kabeh duwe hak padha lan darbe hak oleh pengayoman\nangger-angger sing padha, tanpo dibedak-bedakake. Kabeh duwe hak\ningayoman sing padha marang tumindak mbedak-mbedakake (diskriminasi)\nkang ora cundhuk (cocok) karo Pranyatan iki, lan marang sawernaning\npamilut (ngojok-ojoki) sing tumuju marang tumindak diskriminasi kasebut.\nBAB : 8\nSaben uwong nduweni hak kapulihake kanthi trep saka sesambungane\nkapatrapan pengadilan nasional tumrap tidak-tanduk kang nalisir saka\nhak-hak baku kang dening angger-angger (undang-undang) kapasrahake dadi\nhake.\nBAB : 9\nOra ana siji wae uwong kang kena ditangkep, ditahan utawa kasingkirake\nkanthi sawenang-wenang.\nBAB : 10\nSaben uwong, kanthi nduweni drajad padha ing satemene, darbe hak tumrap\npangadilan kang adil lan tinarbuka dening pangadilan kanthi bebas lan\nora bot-sih, ing babagan netepake hak lan kuwajiban-kuwajiban sarta ing\nsajroning nampa saben ancaman pidana kang ditetepake marang saben uwong.\nBAB : 11\nSaben uwong kang dinakwa amargo dianggep nidakake laku nalisir saka\nundang-undang, dianggep durung nyandhang kaluputan sadurunge undang-\nundang mbuktekake kaluputane ing pangadilan kang tinarbuka, ing bab iki\nsaben uwong oleh jaminan kang diperlokake kanggo mbelani hake.\nOra ana uwong siji wae kang kena dianggep luput nindakake nglanggar\nundang-undang utowo tledhor, kang ora mujudake tindak nalisir saka\nundang-undang nasional utowo internasional, ing titi mangsa tumindak mau\nlinakonan. Ugo ora prayoga nemtokake paukuman kang luwih abod katimbang\npaukuman kang katetepake nalika tindak nglanggar undang-undang iku\nlinakonan.\nBAB : 12\nOra ana uwong siji wae kang kena diregoni hak pribadine, kulowargane,\nbale wismane utowa sesambungane nampa lan ngirim layang kanthi sawenang-\nwenang; uga marang hak pakurmatan lan ajining diri. Saben uwong ndarbeni\nhak kaayoman dining undang-undang awit saka anane gangguan utowo tindak\nnalisir mangkono iku.\nBAB : 13"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3e665f063d333264728aebf9a12213f2",
            "Index": 3,
            "Label": "4",
            "Size": [
                595.0,
                842.0
            ],
            "Text": "Saben uwong darbe hak tumrap bebasing tumindak utawa ora nindakake apa-\napa ing sajroning laladan wewengkoning negara.\nSaben uwong darbe hak ninggalake sadhengah negara, kalebu negarane\ndhewe, lan darbe hak bali maneh menyang negarane.\nBAB : 14\nSaben uwong darbe hak ngupaya pangayoman marang negara liya kanggo\npangayoman amarga anggone dadi buron.\nHak kasebut ora kena kaetrapake manawa anggone dadi buron iku nyata kang\ndadi sababe awit tumindak kadursilan kang ora gegandhengan karo politik,\nutowo karana tumindak kang nalisir karo tujuan sing baku saka\nPerserikatan Bangsa-Bangsa.\nBAB : 15\nSaben uwong darbe hak dadi warga negara.\nOra ana uwong siji wae kang kanthi tanpa landhesan tatanan banjur\nkabatalake anggone dadi warga negara utowo ditampik hake kanggo salin\ndadi warga negara liya.\nBAB : 16\nPriya lan wanita kang wus diwasa kanthi tanpa mawas bangsa, warga negara\nutawa agama, darbe hak nglakoni ningkah lan mbangun kulawarga. Kabeh\nnduweni hak kang padha ing babakan neningkahan, ing sajroning alam\nningkah lan ing alam pepisahan/pegatan.\nNeningkahan amung bisa dileksanani adhedhasar pilihan bebas lan temen-\ntemen dadi pasarujukane penganten sakeloron.\nBrayat/kulawarga iku sawijining tetunggalan kang alamiyah lan baku ing\nmasyarakat lan anduweni hak pangayoman saka bebrayan (masyarakat) lan\nnagara.\nBAB : 17\nSaben uwong duwe hak andarbeni bandha, kanthi pribadi utawa bebarengan\nkaro uwong liyane.\nOra ana uwong siji wae kena dirampas bandhane kanthi sawenang-wenang.\nBAB : 18\nSaben uwong darbe hak bebas duwe panemu, kalbu lan agama. Ing babakan\niki kalebu hak bebas ganti agama lan kapitayan, lan hak bebas kanggo\nanekseni agamane utawa kapitayane, kanthi cara anggelar piwulang,\nnglakoni, laku ibadhah lan setya tuhu ngugemi percayane, kanthi cara\npribadi utowo bebarengan karo uwong liyane, ing ngedhengan (ngareping\numum) utowo pribadi.\nBAB : 19\nSaben uwong darbe hak ingatase hak bebas mratelakake panemume, kalebu"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5c7f7e67ae025f972f05679ec317e30e",
            "Index": 4,
            "Label": "5",
            "Size": [
                595.0,
                842.0
            ],
            "Text": "duwe hak bebas darbe panemu tanpo diregoni/diganggu, lan kanggo ngupaya,\nnampa sarta mratelakake informasi lan pamikiran penemune lumantar media\napa wae kanthi tanpa mawas watesing wewengkon laladan.\nBAB : 20\nSaben uwong nduweni hak ingatase hak bebas ngumpul lan gawe paguyuban\ntanpa anane rudapeksan.\nOra ana uwong siji wae kang kena dipeksa lumebu ing sawijining\npakumpulan /paguyuban.\nBAB : 21\nSaben uwong nduweni hak cawe-cawe ing kaperluane pamarintah nagarane,\nkanthi langsung utawa lumantar wakil-wakil kang pinilih kanti bebas.\nSaben uwong darbe hak kang padha kanthi kalodhangan kang padha bisa\nkawisudha tampa kalungguhan/jawatan pamarintah ing negarane.\nGegayuhaning rakyat kudu dadi lambaran baku wewenange pamarintah,\ngegayuhan iki kudu kawujudake kanthi cara anane pamilihan umum kang\ndianakake ing wektu kang tinamtu lan murni kanthi hak pilih kang umum\nlan sadrajat, kanthi pungut swara sacara wadi utawa kanthi pranatan liya\nangger bisa nanggung hak bebas anggone milih.\nBAB : 22\nSaben uwong, minangka warganing bebrayan (masyarakat) anduweni hak\ningatase jaminan sosial, sarta darbe hak amrih kaleksanane hak-hak\nekonomi, sosial lan budaya sing dadi kaperluwan martabate sarta mekaring\npribadine kanthi bebas, lumantar rekadaya nasional utawa karya pamitran\ninternasional, condhong marang tata pranatane lan sumber dayaning\nNagara.\nBAB : 23\nSaben uwong anduweni hak pagawean, hak bebas milih pagawean, darbe hak\nanane syarat-syarat nyambutgawe kanthi adil lan nguwohake kauntungan\nsarta nduweni hak ingayoman ing kahanane naliko ora\nnyambutgawe/nganggur.\nSaben uwong kanthi ora kabedak-bedakake, darbe hak ingatase pituwas\n(opah, asil) kang padha tumrap pagawean kang padha.\nSaben uwong kang nglakoni pagaweyan nduweni hak nampa opah/asil kang\nadil lan nguntungake/bathi, kang nanggung bisane dadi panguripan kang\nmurwat kanggo dhiri pribadi lan ugo marang kaluwargane, lan manawa ana\nwigatine katambah ing lindhungan kaperluwan sosial liyane.\nSaben uwong darbe hak nggawa lan ngleboni paguyuban-paguyuban pegawe\nkanggo ngayomi kaperluane.\nBAB : 24\nSaben uwong nduwe hak ngaso lan libur, kelebu pranataning wanci nyambut"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c6e9900e441f8b4f92100d0463766e47",
            "Index": 5,
            "Label": "6",
            "Size": [
                595.0,
                842.0
            ],
            "Text": "gawe kang murwat lan dina libur kang pantes kanthi wewaton tumata, lan\ntetep nampa opah/pituwasing karya.\nBAB : 25\nSaben uwong nduweni hak bisane urip kanthi murwat, kanggo kasarasan lan\nkatentremane dalasan kulawargane, tan keri ing bab hak pangan, sandhang,\npapan lan pangopening kasarasan sarta kaperluan sosial sing dadi\nkabutuhan lan hak oleh tanggungan jaminan nalika ngalami nganggur,\nnandhang lara, cacat, dadi warondha, nyandak umur tuwa, utawa kahanan\nliyane kang njalari kacingkrangan, kang nyata ngluwihi daya kekuwatane.\nPoro biyung (ibu) lan bocah-bocah darbe hak oleh pangopen lan bantuan\nistimewa (mirunggan). Kabeh bocah, kang lair ing sajroning tatanan\nningkah utowo sanjabaning tatanan ningkah kudu antuk pangayoman sosial\nkang padha.\nBAB : 26\nSaben uwong darbe hak oleh panggulowenthah ing pawiyatan kanthi gratis,\nsaora-orane tumrap sekolah/pawiyatan dhasar. Pawiyatan dhasar\nkawajibake. Sekolah (pawiyatan) tehnik lan jurusan umum kanggo saben\nuwong kanthi tinarbuka, saben uwong bisa lumebu ing pawiyatan luhur\nkanthi pranatan kang padha salaras karo murwat lan pantese.\nPanggulowenthah kudu kaenerake amrih saben pribadi biso mekar kanthi\nomber, biso ndayani saya kandele rasa bisa ngajeni lan ngurmati hak-hak\nasasi umat manungsa lan kebebasan-kebebasan kang baku. Panggulowenthah\ning pawiyatan kudu bisa nenangi lan mekarake rasa tepa salira karo\npepadhane, mekaring pamitran, paseduluran ing antarane bangsa-bangsa,\nbebrayan, ras apadene agama, sarta njalari kudu saya majuning\nPerserikatan Bangsa-Bangsa sajroning memetri lan nyipto\nbedhamen/pirukun.\nPara wong tuwa, darbe hak utama sajroning milih pawiyatan papan\npanggulowenthah kanggo anak-anake.\nBAB : 27\nSaben uwong duwe hak ngrasuk lan ambyur ing kiprahing kabudayan ing\nsadina-dinane ing bebrayan, ngresepi seni, lan bisa ngrasakake ngalami\nmajuning urip lan paedahing kawruh.\nSaben uwong duwe hak antuk pangayoman anggone kiprah lan makarya ing\nbabagan ngelmu lan kawruh - kang arupa pangayoman marang kauntungan sing\nawujud moril utawa materiil, uga ing kasusastran utawa seni kang\ncinipta/asil karyane.\nBAB : 28\nSaben uwong darbe hak ingatase pranatan sosial nasional lan\ninternasional, salaras karo hak-hak lan kabebasan-kabebasan kang kamot\ning Pranyatan iki bisa kanthi temen maujud.\nBAB : 29"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ecb42329a94a3cb0d5843913133eab3f",
            "Index": 6,
            "Label": "7",
            "Size": [
                595.0,
                842.0
            ],
            "Text": "Saben uwong nduweni kuwajiban marang bebrayan/masyarakat, kang sanyatane\nora ana papan liya kang bisa dadi papan mekaring kapribaden kanthi bebas\nsarta temen-tumemen.\nSajroning ngleksanani hak-hak lan kabebasan-kabebasane, saben uwong kudu\nmbangun miturut marang pranatan kang salaras karo undang-undang (angger-\nangger), kang isi ancas lan tujuwan sing ora ana liya kajaba mung amrih\ngumolonging niyat ngugemi lan ngurmati kanthi trep marang hak-hak lan\nkabebasan-kabebasan uwong liyane, kanggo mujudake syarat-syarat kang\nadil ing bab kasusilan, tertib tumata lan katentremaning umum, ing\nbebrayan/masyarakat kang demokratis.\nHak-hak lan kabebasan-kabebasan kasebut, kanthi alesan lan pawadan apa\nwae, ora keno dilaksanani nalisir karo ancas lan tujuwan sarta wewaton-\nwewatoning Perserikatan Bangsa-Bangsa.\nBAB : 30\nOra ana siji wae isi sajroning Pranyatan iki kena katapsir menehi\nkalodhangan marang sawijining Nagara, paguyuban utawa pribadi, kang\nawujud hak supaya oleh utawa murihake antuk pakaryan apa wae, utawa\nnglakoni tumindak kanthi tujuwan ngrusak hak-hak lan kabebasan-kabebasan\nwujud apa wae kang kapacak ing sajroning Pranyatan iki."
        }
    }
}

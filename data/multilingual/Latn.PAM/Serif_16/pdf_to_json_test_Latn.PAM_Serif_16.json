{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469939,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ding Pang Universung Karapatang Pantau A Miproklama Para Ipakilala\nYang Lalung Simple\nUling ing pamangilala king likas a karangalan at king pante at ding e alingad a\nkarapatan ding sablang lahi ding tau iyang pundasyun na ning kalayaan, hustisiya at\nkapayapan king yatu.\nDapat aintingdian ding sablang bibilug karing sablang pamilya king atin la naman\nkarapatan kalupa ra ding aliwang tau. Anggang iti e tamu aintindian, e miral ing\nkalayan, hustisiya at kapayapan.\nUling e tamu pa maie ulaga at pamanamak karing karapatang pantau mamungang\npamaglapastangan labag king konsensiya da ring sablang tau, at dasan mu rin king\nyatu king atamasa ring tau ing kalayan king pamagsalita at pamaniwala at kalayan\nking pamagnasa, pamikakunu at kasakitan a iyang papakilala nang pekamatas a\nkapagnasan ning karaniwang tau.\nLebagan do ring karapatang pantau ding dakal a tau. Ding gera at aliwa pang\nkararaptanan ilang bibie pasakit karing tau agpang king istorya at king mabilug a\nyatu. Ing yatu a nung nokaring ding tau atamasa ra ing karapatang magsalita nanu\nman ing a isip da, mamili king sarili rang kapaniwalan, at mangabiyayang alang takut\nat alang pamikakunu king nanu mang kaburian yang dapat mag-ing peka maulaga\nking keka tamung kapagnasan.\nUling tune maulaga, bang ing tau e mapilitang gumerang lumaban king kalupitan at\npamanapi, a ding karapatang pantau dapat proteksyunan la kapamilatan ning batas.\nDing karapatang pantau dapat proteksyunan no ning batas.\nUling tune maulagang paunlakan ing pami ugnaugnayan da ring bansa.\nDing sablang bansa kailangan lang dinang ayudang mikakalapit la.\nUling ding maemalen da ring Mesasanmetung a Bansa menalakaran la king karelang\nsariling karta king karelang kapanaligan karing karapatang pantau, king dangal a\nkaulagan na ning pangatau at king pante rang karapatan ning lalaki't babi at pinilmi\nneng teguyud ing pamanasensung pang lipunan at ing mayap a kabilyan a bie a ating\nmalawak a karapatan.\nKapamilatan na ning kartang iti, ding makaanib karing Mesasanmetung a Bansa\npasiwala da ing karelang kapaniwalan karing karapatang pantau, king kaulagan, at\nulaga ning balang tau at king pante karapatan ning lalaki't babai. Mikasundu la rin\npasikapan dang atamasa ing kaunlarang pang lipunan at ing mayap a pami bie-bie.\nUling ding kaanib a bansa mengaku la kinng makisaupan la karing Misasanmetung a\nBansa, a sikapan dang kamtan ing pamitaguyud king pamangalang at pamanupad\nding sabla karing karapatang pantau at karing maulagang kalayan.\nDing bansang kabilang karing Bansang Misasanmetung megaku lang misaup-saupan\nla king nanu mang paralan bang in karapatan at kalayan ding sablang tau keting yatu\nproteksyunan da at igalang.\nUling maulagang abalu ra ding sabla ding karapatan at kalayang iti bang pilming\nmatupad ing pangakung iti.",
            "Image": "50a6a044f423f6094ccadaf8221a9050"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "At muna kaulagang aintindian da ring sablang bansa nung nanu la ring karapatan at\nkalayan a reti bang atuparan la ding pangaku.\nPauli na niti, papasiwala na ning pangalaganap a kapulungan ing pamisiwala mabilug\na yatu ding karapatang pantau anting metung a pangalaganap a dalerayan ning\ntagumpe para karing sablang tau at ding sabla nang parting pang lipunan ding\nmemalen, a palagi rang isipan ing pamipasiwalang iti, masikap la king kapamilatan\nna ning pamanuru at pamagaral at aguyud da ing pamanggalang karing karapatan at\nkalayan a iti at kapamilatan da ring masasanting a dalerayan, pambansa at pangyatu\nman, tiyakan ing panglaganap at mabisang pamipaalaga at pamanupad kareti, karing\nmemalen ding musmung kaanib a Estado at karing memalen ding teritoryung\nsasakupan da.\nPepasiwala na ning Panglaganap a Kapulungan ding Mesasanmetung a Bansa iting\npangyatung pangalaganap a dalerayan ning tagumpe para karing sablang tau at\nkaring sablang bansa. Aduan da karing sablang tau at karing anggang grupu ding\nlipunan a isundung pagsikapang akamtan ding kapakayan a reti kapamilatan ning\npamanuru king pamangglalang karing karapatang pantau at kalayan at king\nkapamilatan ning pamipatibe ding batas a bibie migit a masanting a proteksyun\nkaring karapatang kalayang iti.\nArtikulo 1\nDing sablang tau mibait lang malaya at pante-pante king karangalan at karapatan. Ila\nmipagkaluban lang katuliran at konsensiya ay dapat misaupan king diwang\npamikapatiran.\nArtikulo 2\nIng balang metung atin iyang karapatan karing anggang karapatan at kalayang tikda\nna ning Proklamasyun a iti, king alang lalon ninu mang lahi, kule, pangatau, salita,\nreliyun, kapaniwalan king pulitika o aliwa pang pamaniwala penibatang bansa o\nlipunan, pibandian, kepaitan o aliwa pang kabilyan.\nMaliban pa kareta, ing pamialiwang paglalawe tungkul king pulitika e dapat magawa\nagpang king kabilyang pulitikal, sakup o pangyatu ning bansa o teritoryu a nung\nnokarin iya ing tau magsasarili iya man iti, mamasa, e magsarili o king lalam ning\naliwang mitakdang pamaggobierno.\nArtikulo 3\nDing balang metung atin lang karapatang mie kalayan at kaligtasan antimong tau.\nArtikulo 4\nAlang ninu man ing dapat gawan alipan o busabus; makabawal la ding sablang bage\npamanalipa at pamangalakal alipan.\nArtikulo 5\nAlang ninu man ing mipailalam ya king labis a pamipasakit o pamagmalupit, a e\nmakatau mababang pamanuring o pamamarusa.\nArtikulo 6\nIng balang metung atin iyang karapatang kilalanan, nokarin man, anting metung a",
            "Image": "9e29d6c59d3d708c3e394114089e38ba"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "tau king arap ning batas.\nArtikulo 7\nDing sabla pante-pante la king arap ning atas at atin lang karapatan king pante-pante\nproteksyun ning batas a alang pipilinan. Ding sabla atin lang karapatan king pante-\npante laban king nanu mang pamimili a labag king Proklamasyun a iti at laban king\nnanu mang pamanulsul king mesabing pamamili.\nArtikulo 8\nIng balang metung atin iyang karapatan king mabisang atul ning karapat-dapat a\npambansang huwes agpang karing lalabag karing panimulang karapatan a ipagkalub\nna kaya ning konstitusyun o ning batas.\nArtikulo 9\nAlang ninu man ing mipailalam ya king e makaturlirang pangarakap, pamipakulung o\npamipaugse.\nArtikulo 10\nBalang metung atin lang lubus a pante-panteng karapatan king makatuliran at lantad\na pamaglitis ning metung a malaya at alang kikilingang usgadu king pamaniguru na\nkaring kayang karapatan at pakibatan at nanu mang dimandang kriminal laban kaya.\nArtikulo 11\nIng balang metung a akusadu king kasalanan a miparusan at ing karapatan ning ninu\nmang taung mi akusang linabag karing batas atin iyang karapatang ituring inosenti o\nalang sala anggang e mipatunayang mikasala agpang king batas king makalantad a\npamaglitis atilu kaya ding sablang grantiyang kailangan king kayang dispensa.\nAlang ninu mang miyatulang mikasala a nanu man pamikasala mipaparusan pauli na\nning nanu mang gewa o pamangulung a e tuturing pamikasalang mipaparusan,\nagpang king batas a pambansa o pangyatu, inyanga awan da ita. At e dapat\nmiparatangang mas mabayat a parusa kesa kanitang bibie na ning batas iniyang\nmegawa ing pamikasalang mipaparusan.\nArtikulo 12\nAlang ninu man ing mipailalam ya keng e makatulirang pamakialam da king kayang\nsarili, pamilya, bale o karing sulat o pamanamak king kayang dangal at lagyu. Ing\nbalang metung ating iyang karapatan king proteksyun ning batas laban king\nmakanyan a pamakialam o pamanamak.\nArtikulo 13\nAtin iyang karapatang lumipat ing balang metung at manuknangan kilub ning\nsasakupan naning balang Estado.\nAtin iyang karapatang mako ing balang metung karing sanu mang bansa, maging\nking sariling bansa, at mibalik king kayang bansa.\nArtikulo 14\nIng balang metung atin iyang karapatan a maniawad at tanggap asaylum king",
            "Image": "a27d91bf4dd9fab32fe3bd1e0b35f5e1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "aliwang bansa nung iti pasakitan de.\nIng karapatan a iti eya magamit nung ing pamipasakit sadya lang bunga ding\npamikasalang e pulitikal o pemangawang salungat karing kapakayan at tuntunan da\nding Misasanmetung a Bansa.\nArtikulo 15\nIng balang metung atin iyang karapatan anting memalen.\nAlang ninu mang e makatulirang lako ra ing kayang papangamemalen o pagkaitang\nkarapatang mamalit king kayang pangamemalen.\nArtikulo 16\nDing lalaki't babai a atiyu na king ustung idad, a alang mitakdang lahi pangamemalen\no reliyun, ating iyang karapatang maki-asawa at mika-atin iyang pamilya. Iia ating\nlang pante karapatan king kasal kabang miasawa la at king pamipalako nang bisa\nniti.\nIng kasal magawa mu king malaya at lubus dang kaburian ding ikakasal.\nIng Pamilya likas iyang batayan parti ning lipunan at ating karapatan king\nproteksyun ning lipinan at estado.\nArtikulo 17\nIng balang metung atin iyang karapatang mika-bandi pibandian a magsa-sarili at\nkayabe ding aliwa.\nAlang ninu mang makatuliran para ilako ra ing kayang pibandian.\nArtikulo 18\nIng balang metung ating iyang karapatan king pami-isip, konsensiya at reliyun;\nkayabe king karapatang iti ing kalayan a mamalit king kayang reliyun o kapaniwalan,\ning kalayan a mag dili-dili man o kayabe ding aliwa at king publiku o pribabdo, a\npamalinawan king aral, gawa pamanyamba at pamagdiwang.\nArtikulo 19\nIng balang metung atin yang karapatan at kalayan at mamye at magsiwalat a\nopinyun, kayabe ding karapatang deni atin tamung kalayan a alang maialam o\npamintuan man, tanggap at mamie impormasyun o kaisipan keng nanumang klasing\nparalan a e makatarungan kareng limitasyun da reng kalayan a reti.\nArtikulo 20\nDing balang tau atin lang karapatan at kalayan at makiaguman at maki-alu-bilu.\nIta mu era kata apilit makiabe king nanu pa mang grupo o pami-abe-abe a labag king\nkekang kaburian.\nArtikulo 21\nIng balang metung atin iyang karapatang ganap parti king gobiernu na ning kayang\nbansa, diretsuan o king kapamilatan ning kalayang pamili karing maging peka",
            "Image": "41408bfe46723dc313eff2e044b3aac5"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "katawan.\nIng balang metung atin iyang karapatan king pareung pamagserbisyung pambalen\nking kayang bansa.\nIng kaburian ding memalen iya dapat maging batayan ning upaya ning gobiernu; ing\nkaburiang iti dapat ipabalu ya king pana-panaun at tuneng halalan king kapamilatan\nning panglaganap at pante-panteng pamagbotu a magawa iya king sikretung paralan\na pamagbotu o king kapamilatan ning katumbas a malayang pamiparalang\npamagbotu.\nArtikulo 22\nIng balang metung anting parti na ning lipunan atin yang katuliran king kapayapan\nna ning lipunan at ating karapatan king katuparan, king kapamilatan na ning\npamagsikap na ning bansa at king pami saup-saup pang kabilugang bansa at\nmakanayun iya king kaayusan at pibandian ding balang Estado, ding karapatang\npangkabiayayan, pang masa, at pang kulturang karapatan at tune kailangan ne ning\nkayang dangal at ning malayang pangabuu na ning kayang pangatau.\nArtikulo 23\nIng balang metung atin iyang karapatang magobra, malayang mamiling obra,\nmakatuliran at masanting a kabilyan king pamagobra at proteksyun laban king obra.\nIng balang metung, a alang tatangian, ating iyang katuliran king suweldung\nkatumbas ning kayang pipagalan.\nIng balang metung a magobra atin iyang karapatan king makatuliran at sapat a\nbayad a titiyakan na king kayang sarili at king kayang pamilya ing pamangabiyayan a\nmarangal, dagdagan pa nung kailangan, ing aliwa pang paralan ning prteksyung\npaniupunan.\nIng balang metung atin iyang karapatan mitatag at maki-abe karing unyun king\npamangawa para protektahan ing kayang kapakanan.\nArtikulo 24\nIng balang metung atin iyan karapatang magpaynawa at maglibang kabilang ing\nmakatuliran oras ning pamaobra at ding pana-panaung piestang opisyal a ating\nbayad.\nArtikulo 25\nIng balang metung atin iyang karapatan king antas ning pamangabiyayan sapat para\nking masikan a pamikakatawan at ikasanting na ning kayang sarili at ing kayang\npamilya kayabe ing pamangan baru, pambale at ing pamanesang medikal at ding\nkailangang pangserbisyung panlipunan, at ating karapatan king sekyuridad nuna\nmilako iva obra, mikasakit, mabalu, tumwa o mawala ka bie o nung datang la ding\nmaliaring e dapat asaan.\nDing inda at anak atin lang karapatan king pamanese at kasaupan. Ding anggang\nanak, kasal la man ding pengari o ali, magtamasa lang pare-pareung proteksyung\npanlipunan.\nArtikulo 26",
            "Image": "4bbc1b3aae60c5bafbd6433e5896978f"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ing balang metungatin lang karapatan king pamag-aral. Ing pamag-aral dapat iyang\nlibri, anggang king elementarya mu man at pamag-umpisang antas. Ing pamag-aral\nking primera dapat sapilitan iya. Ing edukasyung teknikal at propesyunal dapat\nmakatagulaling karing sabla at ating matas a edukasyun atamasa ding sabla agpang\nking meritu.\nIng pamag-aral dapat idirekta iya king ganap nang pamgabuu ning ketaun at king\npamipatibe ning pamanggalang karing karapatang pantau at karing kalayan pang\nkonstitusyun. Itaguyud na niti ing pamikamtindi ing midinan at pamikaluguran karing\nsablang bansa, ding grupu agpang king lahi o reliyun, at paunlaran la ding obraan da\nding Mesasanmetung a Bansa bang papanatilyna ing kapayapan.\nPeka mumuna rang karapatan ding pengari ing pamamili king klasi ning pamag-aral\na ipaglalub karing karelang anak.\nArtikulo 27\nIng balang metung atin iyang karapatang malayang makiabe king bie pang kultura\nning komunidad, bang atamasa ing arti at munie kaganapan king pamipaunlad king\nsiyensa at karing makinabang na niti.\nIng balang metung atin iyang karapatan king proteksyun king kapakanang moral at\nmateryal a ibat king siyentipiku, panliterature o artistiko a iya ing ginawa.\nArtikulo 28\nIng balang metung atin iyang karapatan king kaayusang pangkapaligiran at pangyatu\na ding karapatan a kalayang makatakda king pamisiwalat a iti lubusan iyang\nakamtan.\nArtikulo 29\nIng balang metung atin lang tungkulan a dapat gampanan king komunidad at iya\nkabud ing bibie laya at lubus a kaganapan king panga tau na.\nKing pamanupad na king kayang karapatan at kalayan ing balang metung mipailalam\niya karing limitasyung sasaglawayan na ning batas para bangkanita akamtan ing\nkarapad-dapat pamangilala at paggalang karing karapatan at kalayan ding aliwa at\napakibatan ing makatulirang pamangailangan ning moralidad, kaayusang pambalen\nat panlaganap a kapakanan king metung a demokratikung lipunan.\nDing karapatan at kalayan a iti, ela kapilan man magamit a makasalungat karing\nkapagnasan at tuntunan ding Misasanmetung a Bansa.\nArtikulo 30\nAlang nanu mang parti king Proklamasyung iti a tuturing mangabaldugan king sanu\nmang Estado, grupo o tau, ing karapatang makiabe kingnanu mang gagawan o kimut\no bibie paralan para siran na ing sanu mang karapatan at kalayan mitakda keni.",
            "Image": "f08d30692418c0b3cce87fc24b8dd995"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469817,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ding Pang Universung Karapatang Pantau A Miproklama Para Ipakilala\nYang Lalung Simple\nUling ing pamangilala king likas a karangalan at king pante at ding e alingad a karapatan ding sablang lahi\nding tau iyang pundasyun na ning kalayaan, hustisiya at kapayapan king yatu.\nDapat aintingdian ding sablang bibilug karing sablang pamilya king atin la naman karapatan kalupa ra ding\naliwang tau. Anggang iti e tamu aintindian, e miral ing kalayan, hustisiya at kapayapan.\nUling e tamu pa maie ulaga at pamanamak karing karapatang pantau mamungang pamaglapastangan labag\nking konsensiya da ring sablang tau, at dasan mu rin king yatu king atamasa ring tau ing kalayan king\npamagsalita at pamaniwala at kalayan king pamagnasa, pamikakunu at kasakitan a iyang papakilala nang\npekamatas a kapagnasan ning karaniwang tau.\nLebagan do ring karapatang pantau ding dakal a tau. Ding gera at aliwa pang kararaptanan ilang bibie pasakit\nkaring tau agpang king istorya at king mabilug a yatu. Ing yatu a nung nokaring ding tau atamasa ra ing\nkarapatang magsalita nanu man ing a isip da, mamili king sarili rang kapaniwalan, at mangabiyayang alang\ntakut at alang pamikakunu king nanu mang kaburian yang dapat mag-ing peka maulaga king keka tamung\nkapagnasan.\nUling tune maulaga, bang ing tau e mapilitang gumerang lumaban king kalupitan at pamanapi, a ding\nkarapatang pantau dapat proteksyunan la kapamilatan ning batas.\nDing karapatang pantau dapat proteksyunan no ning batas.\nUling tune maulagang paunlakan ing pami ugnaugnayan da ring bansa.\nDing sablang bansa kailangan lang dinang ayudang mikakalapit la.",
            "Image": "ef2a26e760b9bb697d3620eda4d3247e"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Uling ding maemalen da ring Mesasanmetung a Bansa menalakaran la king karelang sariling karta king\nkarelang kapanaligan karing karapatang pantau, king dangal a kaulagan na ning pangatau at king pante rang\nkarapatan ning lalaki't babi at pinilmi neng teguyud ing pamanasensung pang lipunan at ing mayap a\nkabilyan a bie a ating malawak a karapatan.\nKapamilatan na ning kartang iti, ding makaanib karing Mesasanmetung a Bansa pasiwala da ing karelang\nkapaniwalan karing karapatang pantau, king kaulagan, at ulaga ning balang tau at king pante karapatan ning\nlalaki't babai. Mikasundu la rin pasikapan dang atamasa ing kaunlarang pang lipunan at ing mayap a pami\nbie-bie.\nUling ding kaanib a bansa mengaku la kinng makisaupan la karing Misasanmetung a Bansa, a sikapan dang\nkamtan ing pamitaguyud king pamangalang at pamanupad ding sabla karing karapatang pantau at karing\nmaulagang kalayan.\nDing bansang kabilang karing Bansang Misasanmetung megaku lang misaup-saupan la king nanu mang\nparalan bang in karapatan at kalayan ding sablang tau keting yatu proteksyunan da at igalang.\nUling maulagang abalu ra ding sabla ding karapatan at kalayang iti bang pilming matupad ing pangakung iti.\nAt muna kaulagang aintindian da ring sablang bansa nung nanu la ring karapatan at kalayan a reti bang\natuparan la ding pangaku.\nPauli na niti, papasiwala na ning pangalaganap a kapulungan ing pamisiwala mabilug a yatu ding karapatang\npantau anting metung a pangalaganap a dalerayan ning tagumpe para karing sablang tau at ding sabla nang\nparting pang lipunan ding memalen, a palagi rang isipan ing pamipasiwalang iti, masikap la king\nkapamilatan na ning pamanuru at pamagaral at aguyud da ing pamanggalang karing karapatan at kalayan a iti\nat kapamilatan da ring masasanting a dalerayan, pambansa at pangyatu man, tiyakan ing panglaganap at\nmabisang pamipaalaga at pamanupad kareti, karing memalen ding musmung kaanib a Estado at karing",
            "Image": "44c544e343b0adf7c623a87b4b5c653b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "memalen ding teritoryung sasakupan da.\nPepasiwala na ning Panglaganap a Kapulungan ding Mesasanmetung a Bansa iting pangyatung pangalaganap\na dalerayan ning tagumpe para karing sablang tau at karing sablang bansa. Aduan da karing sablang tau at\nkaring anggang grupu ding lipunan a isundung pagsikapang akamtan ding kapakayan a reti kapamilatan ning\npamanuru king pamangglalang karing karapatang pantau at kalayan at king kapamilatan ning pamipatibe\nding batas a bibie migit a masanting a proteksyun karing karapatang kalayang iti.\nArtikulo 1\nDing sablang tau mibait lang malaya at pante-pante king karangalan at karapatan. Ila mipagkaluban lang\nkatuliran at konsensiya ay dapat misaupan king diwang pamikapatiran.\nArtikulo 2\nIng balang metung atin iyang karapatan karing anggang karapatan at kalayang tikda na ning Proklamasyun a\niti, king alang lalon ninu mang lahi, kule, pangatau, salita, reliyun, kapaniwalan king pulitika o aliwa pang\npamaniwala penibatang bansa o lipunan, pibandian, kepaitan o aliwa pang kabilyan.\nMaliban pa kareta, ing pamialiwang paglalawe tungkul king pulitika e dapat magawa agpang king kabilyang\npulitikal, sakup o pangyatu ning bansa o teritoryu a nung nokarin iya ing tau magsasarili iya man iti,\nmamasa, e magsarili o king lalam ning aliwang mitakdang pamaggobierno.\nArtikulo 3\nDing balang metung atin lang karapatang mie kalayan at kaligtasan antimong tau.\nArtikulo 4\nAlang ninu man ing dapat gawan alipan o busabus; makabawal la ding sablang bage pamanalipa at",
            "Image": "7db52804a7e690948801b959e579c6ae"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "pamangalakal alipan.\nArtikulo 5\nAlang ninu man ing mipailalam ya king labis a pamipasakit o pamagmalupit, a e makatau mababang\npamanuring o pamamarusa.\nArtikulo 6\nIng balang metung atin iyang karapatang kilalanan, nokarin man, anting metung a tau king arap ning batas.\nArtikulo 7\nDing sabla pante-pante la king arap ning atas at atin lang karapatan king pante-pante proteksyun ning batas a\nalang pipilinan. Ding sabla atin lang karapatan king pante-pante laban king nanu mang pamimili a labag king\nProklamasyun a iti at laban king nanu mang pamanulsul king mesabing pamamili.\nArtikulo 8\nIng balang metung atin iyang karapatan king mabisang atul ning karapat-dapat a pambansang huwes agpang\nkaring lalabag karing panimulang karapatan a ipagkalub na kaya ning konstitusyun o ning batas.\nArtikulo 9\nAlang ninu man ing mipailalam ya king e makaturlirang pangarakap, pamipakulung o pamipaugse.\nArtikulo 10\nBalang metung atin lang lubus a pante-panteng karapatan king makatuliran at lantad a pamaglitis ning\nmetung a malaya at alang kikilingang usgadu king pamaniguru na karing kayang karapatan at pakibatan at\nnanu mang dimandang kriminal laban kaya.",
            "Image": "bb5b30b9f1e5808d79924e9c99cc8396"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulo 11\nIng balang metung a akusadu king kasalanan a miparusan at ing karapatan ning ninu mang taung mi akusang\nlinabag karing batas atin iyang karapatang ituring inosenti o alang sala anggang e mipatunayang mikasala\nagpang king batas king makalantad a pamaglitis atilu kaya ding sablang grantiyang kailangan king kayang\ndispensa.\nAlang ninu mang miyatulang mikasala a nanu man pamikasala mipaparusan pauli na ning nanu mang gewa o\npamangulung a e tuturing pamikasalang mipaparusan, agpang king batas a pambansa o pangyatu, inyanga\nawan da ita. At e dapat miparatangang mas mabayat a parusa kesa kanitang bibie na ning batas iniyang\nmegawa ing pamikasalang mipaparusan.\nArtikulo 12\nAlang ninu man ing mipailalam ya keng e makatulirang pamakialam da king kayang sarili, pamilya, bale o\nkaring sulat o pamanamak king kayang dangal at lagyu. Ing balang metung ating iyang karapatan king\nproteksyun ning batas laban king makanyan a pamakialam o pamanamak.\nArtikulo 13\nAtin iyang karapatang lumipat ing balang metung at manuknangan kilub ning sasakupan naning balang\nEstado.\nAtin iyang karapatang mako ing balang metung karing sanu mang bansa, maging king sariling bansa, at\nmibalik king kayang bansa.\nArtikulo 14\nIng balang metung atin iyang karapatan a maniawad at tanggap asaylum king aliwang bansa nung iti\npasakitan de.",
            "Image": "146c40e87163bd930472480548e766d4"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Ing karapatan a iti eya magamit nung ing pamipasakit sadya lang bunga ding pamikasalang e pulitikal o\npemangawang salungat karing kapakayan at tuntunan da ding Misasanmetung a Bansa.\nArtikulo 15\nIng balang metung atin iyang karapatan anting memalen.\nAlang ninu mang e makatulirang lako ra ing kayang papangamemalen o pagkaitang karapatang mamalit king\nkayang pangamemalen.\nArtikulo 16\nDing lalaki't babai a atiyu na king ustung idad, a alang mitakdang lahi pangamemalen o reliyun, ating iyang\nkarapatang maki-asawa at mika-atin iyang pamilya. Iia ating lang pante karapatan king kasal kabang\nmiasawa la at king pamipalako nang bisa niti.\nIng kasal magawa mu king malaya at lubus dang kaburian ding ikakasal.\nIng Pamilya likas iyang batayan parti ning lipunan at ating karapatan king proteksyun ning lipinan at estado.\nArtikulo 17\nIng balang metung atin iyang karapatang mika-bandi pibandian a magsa-sarili at kayabe ding aliwa.\nAlang ninu mang makatuliran para ilako ra ing kayang pibandian.\nArtikulo 18\nIng balang metung ating iyang karapatan king pami-isip, konsensiya at reliyun; kayabe king karapatang iti\ning kalayan a mamalit king kayang reliyun o kapaniwalan, ing kalayan a mag dili-dili man o kayabe ding\naliwa at king publiku o pribabdo, a pamalinawan king aral, gawa pamanyamba at pamagdiwang.",
            "Image": "197bed8bc6993a9170e89bd820f54ad4"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulo 19\nIng balang metung atin yang karapatan at kalayan at mamye at magsiwalat a opinyun, kayabe ding\nkarapatang deni atin tamung kalayan a alang maialam o pamintuan man, tanggap at mamie impormasyun o\nkaisipan keng nanumang klasing paralan a e makatarungan kareng limitasyun da reng kalayan a reti.\nArtikulo 20\nDing balang tau atin lang karapatan at kalayan at makiaguman at maki-alu-bilu.\nIta mu era kata apilit makiabe king nanu pa mang grupo o pami-abe-abe a labag king kekang kaburian.\nArtikulo 21\nIng balang metung atin iyang karapatang ganap parti king gobiernu na ning kayang bansa, diretsuan o king\nkapamilatan ning kalayang pamili karing maging peka katawan.\nIng balang metung atin iyang karapatan king pareung pamagserbisyung pambalen king kayang bansa.\nIng kaburian ding memalen iya dapat maging batayan ning upaya ning gobiernu; ing kaburiang iti dapat\nipabalu ya king pana-panaun at tuneng halalan king kapamilatan ning panglaganap at pante-panteng\npamagbotu a magawa iya king sikretung paralan a pamagbotu o king kapamilatan ning katumbas a malayang\npamiparalang pamagbotu.\nArtikulo 22\nIng balang metung anting parti na ning lipunan atin yang katuliran king kapayapan na ning lipunan at ating\nkarapatan king katuparan, king kapamilatan na ning pamagsikap na ning bansa at king pami saup-saup pang\nkabilugang bansa at makanayun iya king kaayusan at pibandian ding balang Estado, ding karapatang\npangkabiayayan, pang masa, at pang kulturang karapatan at tune kailangan ne ning kayang dangal at ning",
            "Image": "b9d07653be584bd0c1a6a2308168b502"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "malayang pangabuu na ning kayang pangatau.\nArtikulo 23\nIng balang metung atin iyang karapatang magobra, malayang mamiling obra, makatuliran at masanting a\nkabilyan king pamagobra at proteksyun laban king obra.\nIng balang metung, a alang tatangian, ating iyang katuliran king suweldung katumbas ning kayang pipagalan.\nIng balang metung a magobra atin iyang karapatan king makatuliran at sapat a bayad a titiyakan na king\nkayang sarili at king kayang pamilya ing pamangabiyayan a marangal, dagdagan pa nung kailangan, ing\naliwa pang paralan ning prteksyung paniupunan.\nIng balang metung atin iyang karapatan mitatag at maki-abe karing unyun king pamangawa para protektahan\ning kayang kapakanan.\nArtikulo 24\nIng balang metung atin iyan karapatang magpaynawa at maglibang kabilang ing makatuliran oras ning\npamaobra at ding pana-panaung piestang opisyal a ating bayad.\nArtikulo 25\nIng balang metung atin iyang karapatan king antas ning pamangabiyayan sapat para king masikan a\npamikakatawan at ikasanting na ning kayang sarili at ing kayang pamilya kayabe ing pamangan baru,\npambale at ing pamanesang medikal at ding kailangang pangserbisyung panlipunan, at ating karapatan king\nsekyuridad nuna milako iva obra, mikasakit, mabalu, tumwa o mawala ka bie o nung datang la ding\nmaliaring e dapat asaan.\nDing inda at anak atin lang karapatan king pamanese at kasaupan. Ding anggang anak, kasal la man ding",
            "Image": "96bc1f53dd1f930052c31cf9058c451e"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "pengari o ali, magtamasa lang pare-pareung proteksyung panlipunan.\nArtikulo 26\nIng balang metungatin lang karapatan king pamag-aral. Ing pamag-aral dapat iyang libri, anggang king\nelementarya mu man at pamag-umpisang antas. Ing pamag-aral king primera dapat sapilitan iya. Ing\nedukasyung teknikal at propesyunal dapat makatagulaling karing sabla at ating matas a edukasyun atamasa\nding sabla agpang king meritu.\nIng pamag-aral dapat idirekta iya king ganap nang pamgabuu ning ketaun at king pamipatibe ning\npamanggalang karing karapatang pantau at karing kalayan pang konstitusyun. Itaguyud na niti ing\npamikamtindi ing midinan at pamikaluguran karing sablang bansa, ding grupu agpang king lahi o reliyun, at\npaunlaran la ding obraan da ding Mesasanmetung a Bansa bang papanatilyna ing kapayapan.\nPeka mumuna rang karapatan ding pengari ing pamamili king klasi ning pamag-aral a ipaglalub karing\nkarelang anak.\nArtikulo 27\nIng balang metung atin iyang karapatang malayang makiabe king bie pang kultura ning komunidad, bang\natamasa ing arti at munie kaganapan king pamipaunlad king siyensa at karing makinabang na niti.\nIng balang metung atin iyang karapatan king proteksyun king kapakanang moral at materyal a ibat king\nsiyentipiku, panliterature o artistiko a iya ing ginawa.\nArtikulo 28\nIng balang metung atin iyang karapatan king kaayusang pangkapaligiran at pangyatu a ding karapatan a\nkalayang makatakda king pamisiwalat a iti lubusan iyang akamtan.",
            "Image": "12c36ac25c4b1feb305f7748593a3030"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Artikulo 29\nIng balang metung atin lang tungkulan a dapat gampanan king komunidad at iya kabud ing bibie laya at\nlubus a kaganapan king panga tau na.\nKing pamanupad na king kayang karapatan at kalayan ing balang metung mipailalam iya karing limitasyung\nsasaglawayan na ning batas para bangkanita akamtan ing karapad-dapat pamangilala at paggalang karing\nkarapatan at kalayan ding aliwa at apakibatan ing makatulirang pamangailangan ning moralidad, kaayusang\npambalen at panlaganap a kapakanan king metung a demokratikung lipunan.\nDing karapatan at kalayan a iti, ela kapilan man magamit a makasalungat karing kapagnasan at tuntunan ding\nMisasanmetung a Bansa.\nArtikulo 30\nAlang nanu mang parti king Proklamasyung iti a tuturing mangabaldugan king sanu mang Estado, grupo o\ntau, ing karapatang makiabe kingnanu mang gagawan o kimut o bibie paralan para siran na ing sanu mang\nkarapatan at kalayan mitakda keni.",
            "Image": "9874ee5eda931e6a0417cd9aba6ad4a5"
        }
    }
}

{
    "MetaData": {
        "Author": null,
        "Creation_Date": 1581469864,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fb25dad05e2e6780ba0d0bc48ae8599e",
            "Index": 0,
            "Label": "1",
            "Size": [
                595.0,
                842.0
            ],
            "Text": "Ding Pang Universung Karapatang Pantau A Miproklama Para Ipakilala\nYang Lalung Simple\nUling ing pamangilala king likas a karangalan at king pante at ding e alingad a karapatan ding\nsablang lahi ding tau iyang pundasyun na ning kalayaan, hustisiya at kapayapan king yatu.\nDapat aintingdian ding sablang bibilug karing sablang pamilya king atin la naman karapatan\nkalupa ra ding aliwang tau. Anggang iti e tamu aintindian, e miral ing kalayan, hustisiya at\nkapayapan.\nUling e tamu pa maie ulaga at pamanamak karing karapatang pantau mamungang pamaglapastangan\nlabag king konsensiya da ring sablang tau, at dasan mu rin king yatu king atamasa ring tau ing\nkalayan king pamagsalita at pamaniwala at kalayan king pamagnasa, pamikakunu at kasakitan a\niyang papakilala nang pekamatas a kapagnasan ning karaniwang tau.\nLebagan do ring karapatang pantau ding dakal a tau. Ding gera at aliwa pang kararaptanan ilang\nbibie pasakit karing tau agpang king istorya at king mabilug a yatu. Ing yatu a nung nokaring\nding tau atamasa ra ing karapatang magsalita nanu man ing a isip da, mamili king sarili rang\nkapaniwalan, at mangabiyayang alang takut at alang pamikakunu king nanu mang kaburian yang\ndapat mag-ing peka maulaga king keka tamung kapagnasan.\nUling tune maulaga, bang ing tau e mapilitang gumerang lumaban king kalupitan at pamanapi, a\nding karapatang pantau dapat proteksyunan la kapamilatan ning batas.\nDing karapatang pantau dapat proteksyunan no ning batas.\nUling tune maulagang paunlakan ing pami ugnaugnayan da ring bansa.\nDing sablang bansa kailangan lang dinang ayudang mikakalapit la.\nUling ding maemalen da ring Mesasanmetung a Bansa menalakaran la king karelang sariling karta\nking karelang kapanaligan karing karapatang pantau, king dangal a kaulagan na ning pangatau at\nking pante rang karapatan ning lalaki't babi at pinilmi neng teguyud ing pamanasensung pang\nlipunan at ing mayap a kabilyan a bie a ating malawak a karapatan.\nKapamilatan na ning kartang iti, ding makaanib karing Mesasanmetung a Bansa pasiwala da ing\nkarelang kapaniwalan karing karapatang pantau, king kaulagan, at ulaga ning balang tau at king\npante karapatan ning lalaki't babai. Mikasundu la rin pasikapan dang atamasa ing kaunlarang\npang lipunan at ing mayap a pami bie-bie.\nUling ding kaanib a bansa mengaku la kinng makisaupan la karing Misasanmetung a Bansa, a\nsikapan dang kamtan ing pamitaguyud king pamangalang at pamanupad ding sabla karing karapatang\npantau at karing maulagang kalayan.\nDing bansang kabilang karing Bansang Misasanmetung megaku lang misaup-saupan la king nanu mang\nparalan bang in karapatan at kalayan ding sablang tau keting yatu proteksyunan da at igalang.\nUling maulagang abalu ra ding sabla ding karapatan at kalayang iti bang pilming matupad ing\npangakung iti.\nAt muna kaulagang aintindian da ring sablang bansa nung nanu la ring karapatan at kalayan a\nreti bang atuparan la ding pangaku.\nPauli na niti, papasiwala na ning pangalaganap a kapulungan ing pamisiwala mabilug a yatu ding\nkarapatang pantau anting metung a pangalaganap a dalerayan ning tagumpe para karing sablang tau\nat ding sabla nang parting pang lipunan ding memalen, a palagi rang isipan ing pamipasiwalang\niti, masikap la king kapamilatan na ning pamanuru at pamagaral at aguyud da ing pamanggalang\nkaring karapatan at kalayan a iti at kapamilatan da ring masasanting a dalerayan, pambansa at\npangyatu man, tiyakan ing panglaganap at mabisang pamipaalaga at pamanupad kareti, karing\nmemalen ding musmung kaanib a Estado at karing memalen ding teritoryung sasakupan da.\nPepasiwala na ning Panglaganap a Kapulungan ding Mesasanmetung a Bansa iting pangyatung\npangalaganap a dalerayan ning tagumpe para karing sablang tau at karing sablang bansa. Aduan da\nkaring sablang tau at karing anggang grupu ding lipunan a isundung pagsikapang akamtan ding\nkapakayan a reti kapamilatan ning pamanuru king pamangglalang karing karapatang pantau at\nkalayan at king kapamilatan ning pamipatibe ding batas a bibie migit a masanting a proteksyun\nkaring karapatang kalayang iti.\nArtikulo 1\nDing sablang tau mibait lang malaya at pante-pante king karangalan at karapatan. Ila\nmipagkaluban lang katuliran at konsensiya ay dapat misaupan king diwang pamikapatiran."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "dfef651577f9d8e2386e7120fc50c97b",
            "Index": 1,
            "Label": "2",
            "Size": [
                595.0,
                842.0
            ],
            "Text": "Artikulo 2\nIng balang metung atin iyang karapatan karing anggang karapatan at kalayang tikda na ning\nProklamasyun a iti, king alang lalon ninu mang lahi, kule, pangatau, salita, reliyun,\nkapaniwalan king pulitika o aliwa pang pamaniwala penibatang bansa o lipunan, pibandian,\nkepaitan o aliwa pang kabilyan.\nMaliban pa kareta, ing pamialiwang paglalawe tungkul king pulitika e dapat magawa agpang king\nkabilyang pulitikal, sakup o pangyatu ning bansa o teritoryu a nung nokarin iya ing tau\nmagsasarili iya man iti, mamasa, e magsarili o king lalam ning aliwang mitakdang pamaggobierno.\nArtikulo 3\nDing balang metung atin lang karapatang mie kalayan at kaligtasan antimong tau.\nArtikulo 4\nAlang ninu man ing dapat gawan alipan o busabus; makabawal la ding sablang bage pamanalipa at\npamangalakal alipan.\nArtikulo 5\nAlang ninu man ing mipailalam ya king labis a pamipasakit o pamagmalupit, a e makatau mababang\npamanuring o pamamarusa.\nArtikulo 6\nIng balang metung atin iyang karapatang kilalanan, nokarin man, anting metung a tau king arap\nning batas.\nArtikulo 7\nDing sabla pante-pante la king arap ning atas at atin lang karapatan king pante-pante\nproteksyun ning batas a alang pipilinan. Ding sabla atin lang karapatan king pante-pante laban\nking nanu mang pamimili a labag king Proklamasyun a iti at laban king nanu mang pamanulsul king\nmesabing pamamili.\nArtikulo 8\nIng balang metung atin iyang karapatan king mabisang atul ning karapat-dapat a pambansang huwes\nagpang karing lalabag karing panimulang karapatan a ipagkalub na kaya ning konstitusyun o ning\nbatas.\nArtikulo 9\nAlang ninu man ing mipailalam ya king e makaturlirang pangarakap, pamipakulung o pamipaugse.\nArtikulo 10\nBalang metung atin lang lubus a pante-panteng karapatan king makatuliran at lantad a pamaglitis\nning metung a malaya at alang kikilingang usgadu king pamaniguru na karing kayang karapatan at\npakibatan at nanu mang dimandang kriminal laban kaya.\nArtikulo 11\nIng balang metung a akusadu king kasalanan a miparusan at ing karapatan ning ninu mang taung mi\nakusang linabag karing batas atin iyang karapatang ituring inosenti o alang sala anggang e\nmipatunayang mikasala agpang king batas king makalantad a pamaglitis atilu kaya ding sablang\ngrantiyang kailangan king kayang dispensa.\nAlang ninu mang miyatulang mikasala a nanu man pamikasala mipaparusan pauli na ning nanu mang\ngewa o pamangulung a e tuturing pamikasalang mipaparusan, agpang king batas a pambansa o\npangyatu, inyanga awan da ita. At e dapat miparatangang mas mabayat a parusa kesa kanitang\nbibie na ning batas iniyang megawa ing pamikasalang mipaparusan.\nArtikulo 12\nAlang ninu man ing mipailalam ya keng e makatulirang pamakialam da king kayang sarili, pamilya,\nbale o karing sulat o pamanamak king kayang dangal at lagyu. Ing balang metung ating iyang\nkarapatan king proteksyun ning batas laban king makanyan a pamakialam o pamanamak.\nArtikulo 13\nAtin iyang karapatang lumipat ing balang metung at manuknangan kilub ning sasakupan naning\nbalang Estado."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "43f509ef6fe3e7b923caeed01a5c22b9",
            "Index": 2,
            "Label": "3",
            "Size": [
                595.0,
                842.0
            ],
            "Text": "Atin iyang karapatang mako ing balang metung karing sanu mang bansa, maging king sariling\nbansa, at mibalik king kayang bansa.\nArtikulo 14\nIng balang metung atin iyang karapatan a maniawad at tanggap asaylum king aliwang bansa nung\niti pasakitan de.\nIng karapatan a iti eya magamit nung ing pamipasakit sadya lang bunga ding pamikasalang e\npulitikal o pemangawang salungat karing kapakayan at tuntunan da ding Misasanmetung a Bansa.\nArtikulo 15\nIng balang metung atin iyang karapatan anting memalen.\nAlang ninu mang e makatulirang lako ra ing kayang papangamemalen o pagkaitang karapatang\nmamalit king kayang pangamemalen.\nArtikulo 16\nDing lalaki't babai a atiyu na king ustung idad, a alang mitakdang lahi pangamemalen o reliyun,\nating iyang karapatang maki-asawa at mika-atin iyang pamilya. Iia ating lang pante karapatan\nking kasal kabang miasawa la at king pamipalako nang bisa niti.\nIng kasal magawa mu king malaya at lubus dang kaburian ding ikakasal.\nIng Pamilya likas iyang batayan parti ning lipunan at ating karapatan king proteksyun ning\nlipinan at estado.\nArtikulo 17\nIng balang metung atin iyang karapatang mika-bandi pibandian a magsa-sarili at kayabe ding\naliwa.\nAlang ninu mang makatuliran para ilako ra ing kayang pibandian.\nArtikulo 18\nIng balang\nkarapatang\ndili man o\npamanyamba\nmetung ating iyang karapatan king pami-isip, konsensiya at reliyun; kayabe king\niti ing kalayan a mamalit king kayang reliyun o kapaniwalan, ing kalayan a mag dili-\nkayabe ding aliwa at king publiku o pribabdo, a pamalinawan king aral, gawa\nat pamagdiwang.\nArtikulo 19\nIng balang metung atin yang karapatan at kalayan at mamye at magsiwalat a opinyun, kayabe ding\nkarapatang deni atin tamung kalayan a alang maialam o pamintuan man, tanggap at mamie\nimpormasyun o kaisipan keng nanumang klasing paralan a e makatarungan kareng limitasyun da reng\nkalayan a reti.\nArtikulo 20\nDing balang tau atin lang karapatan at kalayan at makiaguman at maki-alu-bilu.\nIta mu era kata apilit makiabe king nanu pa mang grupo o pami-abe-abe a labag king kekang\nkaburian.\nArtikulo 21\nIng balang metung atin iyang karapatang ganap parti king gobiernu na ning kayang bansa,\ndiretsuan o king kapamilatan ning kalayang pamili karing maging peka katawan.\nIng balang metung atin iyang karapatan king pareung pamagserbisyung pambalen king kayang bansa.\nIng kaburian ding memalen iya dapat maging batayan ning upaya ning gobiernu; ing kaburiang iti\ndapat ipabalu ya king pana-panaun at tuneng halalan king kapamilatan ning panglaganap at pante-\npanteng pamagbotu a magawa iya king sikretung paralan a pamagbotu o king kapamilatan ning\nkatumbas a malayang pamiparalang pamagbotu.\nArtikulo 22\nIng balang metung anting parti na ning lipunan atin yang katuliran king kapayapan na ning\nlipunan at ating karapatan king katuparan, king kapamilatan na ning pamagsikap na ning bansa at\nking pami saup-saup pang kabilugang bansa at makanayun iya king kaayusan at pibandian ding\nbalang Estado, ding karapatang pangkabiayayan, pang masa, at pang kulturang karapatan at tune"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f9f9ca3794bf6527d36d2bd1db850b15",
            "Index": 3,
            "Label": "4",
            "Size": [
                595.0,
                842.0
            ],
            "Text": "kailangan ne ning kayang dangal at ning malayang pangabuu na ning kayang pangatau.\nArtikulo 23\nIng balang metung atin iyang karapatang magobra, malayang mamiling obra, makatuliran at\nmasanting a kabilyan king pamagobra at proteksyun laban king obra.\nIng balang metung, a alang tatangian, ating iyang katuliran king suweldung katumbas ning kayang\npipagalan.\nIng balang metung a magobra atin iyang karapatan king makatuliran at sapat a bayad a titiyakan\nna king kayang sarili at king kayang pamilya ing pamangabiyayan a marangal, dagdagan pa nung\nkailangan, ing aliwa pang paralan ning prteksyung paniupunan.\nIng balang metung atin iyang karapatan mitatag at maki-abe karing unyun king pamangawa para\nprotektahan ing kayang kapakanan.\nArtikulo 24\nIng balang metung atin iyan karapatang magpaynawa at maglibang kabilang ing makatuliran oras\nning pamaobra at ding pana-panaung piestang opisyal a ating bayad.\nArtikulo 25\nIng balang metung atin iyang karapatan king antas ning pamangabiyayan sapat para king masikan a\npamikakatawan at ikasanting na ning kayang sarili at ing kayang pamilya kayabe ing pamangan\nbaru, pambale at ing pamanesang medikal at ding kailangang pangserbisyung panlipunan, at ating\nkarapatan king sekyuridad nuna milako iva obra, mikasakit, mabalu, tumwa o mawala ka bie o nung\ndatang la ding maliaring e dapat asaan.\nDing inda at anak atin lang karapatan king pamanese at kasaupan. Ding anggang anak, kasal la\nman ding pengari o ali, magtamasa lang pare-pareung proteksyung panlipunan.\nArtikulo 26\nIng balang metungatin lang karapatan king pamag-aral. Ing pamag-aral dapat iyang libri, anggang\nking elementarya mu man at pamag-umpisang antas. Ing pamag-aral king primera dapat sapilitan\niya. Ing edukasyung teknikal at propesyunal dapat makatagulaling karing sabla at ating matas a\nedukasyun atamasa ding sabla agpang king meritu.\nIng pamag-aral dapat idirekta iya king ganap nang pamgabuu ning ketaun at king pamipatibe ning\npamanggalang karing karapatang pantau at karing kalayan pang konstitusyun. Itaguyud na niti ing\npamikamtindi ing midinan at pamikaluguran karing sablang bansa, ding grupu agpang king lahi o\nreliyun, at paunlaran la ding obraan da ding Mesasanmetung a Bansa bang papanatilyna ing\nkapayapan.\nPeka mumuna rang karapatan ding pengari ing pamamili king klasi ning pamag-aral a ipaglalub\nkaring karelang anak.\nArtikulo 27\nIng balang metung atin iyang karapatang malayang makiabe king bie pang kultura ning komunidad,\nbang atamasa ing arti at munie kaganapan king pamipaunlad king siyensa at karing makinabang na\nniti.\nIng balang metung atin iyang karapatan king proteksyun king kapakanang moral at materyal a ibat\nking siyentipiku, panliterature o artistiko a iya ing ginawa.\nArtikulo 28\nIng balang metung atin iyang karapatan king kaayusang pangkapaligiran at pangyatu a ding\nkarapatan a kalayang makatakda king pamisiwalat a iti lubusan iyang akamtan.\nArtikulo 29\nIng balang metung atin lang tungkulan a dapat gampanan king komunidad at iya kabud ing bibie\nlaya at lubus a kaganapan king panga tau na.\nKing pamanupad na king kayang karapatan at kalayan ing balang metung mipailalam iya karing\nlimitasyung sasaglawayan na ning batas para bangkanita akamtan ing karapad-dapat pamangilala at\npaggalang karing karapatan at kalayan ding aliwa at apakibatan ing makatulirang pamangailangan\nning moralidad, kaayusang pambalen at panlaganap a kapakanan king metung a demokratikung\nlipunan.\nDing karapatan at kalayan a iti, ela kapilan man magamit a makasalungat karing kapagnasan at"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "f0ebb9f9fb12899067891bb3be0c7863",
            "Index": 4,
            "Label": "5",
            "Size": [
                595.0,
                842.0
            ],
            "Text": "tuntunan ding Misasanmetung a Bansa.\nArtikulo 30\nAlang nanu mang parti king Proklamasyung iti a tuturing mangabaldugan king sanu mang Estado,\ngrupo o tau, ing karapatang makiabe kingnanu mang gagawan o kimut o bibie paralan para siran na\ning sanu mang karapatan at kalayan mitakda keni."
        }
    }
}

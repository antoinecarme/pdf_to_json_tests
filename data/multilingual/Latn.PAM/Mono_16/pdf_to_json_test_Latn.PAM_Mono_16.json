{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469884,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ding Pang Universung Karapatang Pantau A Miproklama Para Ipakilala\nYang Lalung Simple\nUling ing pamangilala king likas a karangalan at king pante at ding e\nalingad a karapatan ding sablang lahi ding tau iyang pundasyun na ning\nkalayaan, hustisiya at kapayapan king yatu.\nDapat aintingdian ding sablang bibilug karing sablang pamilya king atin\nla naman karapatan kalupa ra ding aliwang tau. Anggang iti e tamu\naintindian, e miral ing kalayan, hustisiya at kapayapan.\nUling e tamu pa maie ulaga at pamanamak karing karapatang pantau\nmamungang pamaglapastangan labag king konsensiya da ring sablang tau, at\ndasan mu rin king yatu king atamasa ring tau ing kalayan king\npamagsalita at pamaniwala at kalayan king pamagnasa, pamikakunu at\nkasakitan a iyang papakilala nang pekamatas a kapagnasan ning karaniwang\ntau.\nLebagan do ring karapatang pantau ding dakal a tau. Ding gera at aliwa\npang kararaptanan ilang bibie pasakit karing tau agpang king istorya at\nking mabilug a yatu. Ing yatu a nung nokaring ding tau atamasa ra ing\nkarapatang magsalita nanu man ing a isip da, mamili king sarili rang\nkapaniwalan, at mangabiyayang alang takut at alang pamikakunu king nanu\nmang kaburian yang dapat mag-ing peka maulaga king keka tamung\nkapagnasan.\nUling tune maulaga, bang ing tau e mapilitang gumerang lumaban king\nkalupitan at pamanapi, a ding karapatang pantau dapat proteksyunan la\nkapamilatan ning batas.\nDing karapatang pantau dapat proteksyunan no ning batas.\nUling tune maulagang paunlakan ing pami ugnaugnayan da ring bansa.\nDing sablang bansa kailangan lang dinang ayudang mikakalapit la.\nUling ding maemalen da ring Mesasanmetung a Bansa menalakaran la king\nkarelang sariling karta king karelang kapanaligan karing karapatang\npantau, king dangal a kaulagan na ning pangatau at king pante rang\nkarapatan ning lalaki't babi at pinilmi neng teguyud ing pamanasensung\npang lipunan at ing mayap a kabilyan a bie a ating malawak a karapatan.\nKapamilatan na ning kartang iti, ding makaanib karing Mesasanmetung a\nBansa pasiwala da ing karelang kapaniwalan karing karapatang pantau,\nking kaulagan, at ulaga ning balang tau at king pante karapatan ning\nlalaki't babai. Mikasundu la rin pasikapan dang atamasa ing kaunlarang\npang lipunan at ing mayap a pami bie-bie.\nUling ding kaanib a bansa mengaku la kinng makisaupan la karing\nMisasanmetung a Bansa, a sikapan dang kamtan ing pamitaguyud king\npamangalang at pamanupad ding sabla karing karapatang pantau at karing\nmaulagang kalayan.\nDing bansang kabilang karing Bansang Misasanmetung megaku lang misaup-",
            "Image": "5c4c6073ba47c1f83a328973ef49f4b4"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "saupan la king nanu mang paralan bang in karapatan at kalayan ding\nsablang tau keting yatu proteksyunan da at igalang.\nUling maulagang abalu ra ding sabla ding karapatan at kalayang iti bang\npilming matupad ing pangakung iti.\nAt muna kaulagang aintindian da ring sablang bansa nung nanu la ring\nkarapatan at kalayan a reti bang atuparan la ding pangaku.\nPauli na niti, papasiwala na ning pangalaganap a kapulungan ing\npamisiwala mabilug a yatu ding karapatang pantau anting metung a\npangalaganap a dalerayan ning tagumpe para karing sablang tau at ding\nsabla nang parting pang lipunan ding memalen, a palagi rang isipan ing\npamipasiwalang iti, masikap la king kapamilatan na ning pamanuru at\npamagaral at aguyud da ing pamanggalang karing karapatan at kalayan a\niti at kapamilatan da ring masasanting a dalerayan, pambansa at pangyatu\nman, tiyakan ing panglaganap at mabisang pamipaalaga at pamanupad\nkareti, karing memalen ding musmung kaanib a Estado at karing memalen\nding teritoryung sasakupan da.\nPepasiwala na ning Panglaganap a Kapulungan ding Mesasanmetung a Bansa\niting pangyatung pangalaganap a dalerayan ning tagumpe para karing\nsablang tau at karing sablang bansa. Aduan da karing sablang tau at\nkaring anggang grupu ding lipunan a isundung pagsikapang akamtan ding\nkapakayan a reti kapamilatan ning pamanuru king pamangglalang karing\nkarapatang pantau at kalayan at king kapamilatan ning pamipatibe ding\nbatas a bibie migit a masanting a proteksyun karing karapatang kalayang\niti.\nArtikulo 1\nDing sablang tau mibait lang malaya at pante-pante king karangalan at\nkarapatan. Ila mipagkaluban lang katuliran at konsensiya ay dapat\nmisaupan king diwang pamikapatiran.\nArtikulo 2\nIng balang metung atin iyang karapatan karing anggang karapatan at\nkalayang tikda na ning Proklamasyun a iti, king alang lalon ninu mang\nlahi, kule, pangatau, salita, reliyun, kapaniwalan king pulitika o aliwa\npang pamaniwala penibatang bansa o lipunan, pibandian, kepaitan o aliwa\npang kabilyan.\nMaliban pa kareta, ing pamialiwang paglalawe tungkul king pulitika e\ndapat magawa agpang king kabilyang pulitikal, sakup o pangyatu ning\nbansa o teritoryu a nung nokarin iya ing tau magsasarili iya man iti,\nmamasa, e magsarili o king lalam ning aliwang mitakdang pamaggobierno.\nArtikulo 3\nDing balang metung atin lang karapatang mie kalayan at kaligtasan\nantimong tau.\nArtikulo 4\nAlang ninu man ing dapat gawan alipan o busabus; makabawal la ding",
            "Image": "6edd9653ba42d79ea22d1af8b06c68b4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "sablang bage pamanalipa at pamangalakal alipan.\nArtikulo 5\nAlang ninu man ing mipailalam ya king labis a pamipasakit o\npamagmalupit, a e makatau mababang pamanuring o pamamarusa.\nArtikulo 6\nIng balang metung atin iyang karapatang kilalanan, nokarin man, anting\nmetung a tau king arap ning batas.\nArtikulo 7\nDing sabla pante-pante la king arap ning atas at atin lang karapatan\nking pante-pante proteksyun ning batas a alang pipilinan. Ding sabla\natin lang karapatan king pante-pante laban king nanu mang pamimili a\nlabag king Proklamasyun a iti at laban king nanu mang pamanulsul king\nmesabing pamamili.\nArtikulo 8\nIng balang metung atin iyang karapatan king mabisang atul ning karapat-\ndapat a pambansang huwes agpang karing lalabag karing panimulang\nkarapatan a ipagkalub na kaya ning konstitusyun o ning batas.\nArtikulo 9\nAlang ninu man ing mipailalam ya king e makaturlirang pangarakap,\npamipakulung o pamipaugse.\nArtikulo 10\nBalang metung atin lang lubus a pante-panteng karapatan king makatuliran\nat lantad a pamaglitis ning metung a malaya at alang kikilingang usgadu\nking pamaniguru na karing kayang karapatan at pakibatan at nanu mang\ndimandang kriminal laban kaya.\nArtikulo 11\nIng balang metung a akusadu king kasalanan a miparusan at ing karapatan\nning ninu mang taung mi akusang linabag karing batas atin iyang\nkarapatang ituring inosenti o alang sala anggang e mipatunayang mikasala\nagpang king batas king makalantad a pamaglitis atilu kaya ding sablang\ngrantiyang kailangan king kayang dispensa.\nAlang ninu mang miyatulang mikasala a nanu man pamikasala mipaparusan\npauli na ning nanu mang gewa o pamangulung a e tuturing pamikasalang\nmipaparusan, agpang king batas a pambansa o pangyatu, inyanga awan da\nita. At e dapat miparatangang mas mabayat a parusa kesa kanitang bibie\nna ning batas iniyang megawa ing pamikasalang mipaparusan.\nArtikulo 12\nAlang ninu man ing mipailalam ya keng e makatulirang pamakialam da king\nkayang sarili, pamilya, bale o karing sulat o pamanamak king kayang\ndangal at lagyu. Ing balang metung ating iyang karapatan king proteksyun",
            "Image": "2b8e9a9b11a2a3d7576ad19a4cc9b88b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ning batas laban king makanyan a pamakialam o pamanamak.\nArtikulo 13\nAtin iyang karapatang lumipat ing balang metung at manuknangan kilub\nning sasakupan naning balang Estado.\nAtin iyang karapatang mako ing balang metung karing sanu mang bansa,\nmaging king sariling bansa, at mibalik king kayang bansa.\nArtikulo 14\nIng balang metung atin iyang karapatan a maniawad at tanggap asaylum\nking aliwang bansa nung iti pasakitan de.\nIng karapatan a iti eya magamit nung ing pamipasakit sadya lang bunga\nding pamikasalang e pulitikal o pemangawang salungat karing kapakayan at\ntuntunan da ding Misasanmetung a Bansa.\nArtikulo 15\nIng balang metung atin iyang karapatan anting memalen.\nAlang ninu mang e makatulirang lako ra ing kayang papangamemalen o\npagkaitang karapatang mamalit king kayang pangamemalen.\nArtikulo 16\nDing lalaki't babai a atiyu na king ustung idad, a alang mitakdang lahi\npangamemalen o reliyun, ating iyang karapatang maki-asawa at mika-atin\niyang pamilya. Iia ating lang pante karapatan king kasal kabang miasawa\nla at king pamipalako nang bisa niti.\nIng kasal magawa mu king malaya at lubus dang kaburian ding ikakasal.\nIng Pamilya likas iyang batayan parti ning lipunan at ating karapatan\nking proteksyun ning lipinan at estado.\nArtikulo 17\nIng balang metung atin iyang karapatang mika-bandi pibandian a magsa-\nsarili at kayabe ding aliwa.\nAlang ninu mang makatuliran para ilako ra ing kayang pibandian.\nArtikulo 18\nIng balang metung ating iyang karapatan king pami-isip, konsensiya at\nreliyun; kayabe king karapatang iti ing kalayan a mamalit king kayang\nreliyun o kapaniwalan, ing kalayan a mag dili-dili man o kayabe ding\naliwa at king publiku o pribabdo, a pamalinawan king aral, gawa\npamanyamba at pamagdiwang.\nArtikulo 19\nIng balang metung atin yang karapatan at kalayan at mamye at magsiwalat\na opinyun, kayabe ding karapatang deni atin tamung kalayan a alang",
            "Image": "122f46b4c3e98837b093b45421f75fe0"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "maialam o pamintuan man, tanggap at mamie impormasyun o kaisipan keng\nnanumang klasing paralan a e makatarungan kareng limitasyun da reng\nkalayan a reti.\nArtikulo 20\nDing balang tau atin lang karapatan at kalayan at makiaguman at maki-\nalu-bilu.\nIta mu era kata apilit makiabe king nanu pa mang grupo o pami-abe-abe a\nlabag king kekang kaburian.\nArtikulo 21\nIng balang metung atin iyang karapatang ganap parti king gobiernu na\nning kayang bansa, diretsuan o king kapamilatan ning kalayang pamili\nkaring maging peka katawan.\nIng balang metung atin iyang karapatan king pareung pamagserbisyung\npambalen king kayang bansa.\nIng kaburian ding memalen iya dapat maging batayan ning upaya ning\ngobiernu; ing kaburiang iti dapat ipabalu ya king pana-panaun at tuneng\nhalalan king kapamilatan ning panglaganap at pante-panteng pamagbotu a\nmagawa iya king sikretung paralan a pamagbotu o king kapamilatan ning\nkatumbas a malayang pamiparalang pamagbotu.\nArtikulo 22\nIng balang metung anting parti na ning lipunan atin yang katuliran king\nkapayapan na ning lipunan at ating karapatan king katuparan, king\nkapamilatan na ning pamagsikap na ning bansa at king pami saup-saup pang\nkabilugang bansa at makanayun iya king kaayusan at pibandian ding balang\nEstado, ding karapatang pangkabiayayan, pang masa, at pang kulturang\nkarapatan at tune kailangan ne ning kayang dangal at ning malayang\npangabuu na ning kayang pangatau.\nArtikulo 23\nIng balang metung atin iyang karapatang magobra, malayang mamiling obra,\nmakatuliran at masanting a kabilyan king pamagobra at proteksyun laban\nking obra.\nIng balang metung, a alang tatangian, ating iyang katuliran king\nsuweldung katumbas ning kayang pipagalan.\nIng balang metung a magobra atin iyang karapatan king makatuliran at\nsapat a bayad a titiyakan na king kayang sarili at king kayang pamilya\ning pamangabiyayan a marangal, dagdagan pa nung kailangan, ing aliwa\npang paralan ning prteksyung paniupunan.\nIng balang metung atin iyang karapatan mitatag at maki-abe karing unyun\nking pamangawa para protektahan ing kayang kapakanan.\nArtikulo 24",
            "Image": "d96bbc59a65daa88948aaf1f2e2d9f94"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ing balang metung atin iyan karapatang magpaynawa at maglibang kabilang\ning makatuliran oras ning pamaobra at ding pana-panaung piestang opisyal\na ating bayad.\nArtikulo 25\nIng balang metung atin iyang karapatan king antas ning pamangabiyayan\nsapat para king masikan a pamikakatawan at ikasanting na ning kayang\nsarili at ing kayang pamilya kayabe ing pamangan baru, pambale at ing\npamanesang medikal at ding kailangang pangserbisyung panlipunan, at\nating karapatan king sekyuridad nuna milako iva obra, mikasakit, mabalu,\ntumwa o mawala ka bie o nung datang la ding maliaring e dapat asaan.\nDing inda at anak atin lang karapatan king pamanese at kasaupan. Ding\nanggang anak, kasal la man ding pengari o ali, magtamasa lang pare-\npareung proteksyung panlipunan.\nArtikulo 26\nIng balang metungatin lang karapatan king pamag-aral. Ing pamag-aral\ndapat iyang libri, anggang king elementarya mu man at pamag-umpisang\nantas. Ing pamag-aral king primera dapat sapilitan iya. Ing edukasyung\nteknikal at propesyunal dapat makatagulaling karing sabla at ating matas\na edukasyun atamasa ding sabla agpang king meritu.\nIng pamag-aral dapat idirekta iya king ganap nang pamgabuu ning ketaun\nat king pamipatibe ning pamanggalang karing karapatang pantau at karing\nkalayan pang konstitusyun. Itaguyud na niti ing pamikamtindi ing midinan\nat pamikaluguran karing sablang bansa, ding grupu agpang king lahi o\nreliyun, at paunlaran la ding obraan da ding Mesasanmetung a Bansa bang\npapanatilyna ing kapayapan.\nPeka mumuna rang karapatan ding pengari ing pamamili king klasi ning\npamag-aral a ipaglalub karing karelang anak.\nArtikulo 27\nIng balang metung atin iyang karapatang malayang makiabe king bie pang\nkultura ning komunidad, bang atamasa ing arti at munie kaganapan king\npamipaunlad king siyensa at karing makinabang na niti.\nIng balang metung atin iyang karapatan king proteksyun king kapakanang\nmoral at materyal a ibat king siyentipiku, panliterature o artistiko a\niya ing ginawa.\nArtikulo 28\nIng balang metung atin iyang karapatan king kaayusang pangkapaligiran at\npangyatu a ding karapatan a kalayang makatakda king pamisiwalat a iti\nlubusan iyang akamtan.\nArtikulo 29\nIng balang metung atin lang tungkulan a dapat gampanan king komunidad at\niya kabud ing bibie laya at lubus a kaganapan king panga tau na.",
            "Image": "09c768d00cc2c9343b5b13b7e432b103"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "King pamanupad na king kayang karapatan at kalayan ing balang metung\nmipailalam iya karing limitasyung sasaglawayan na ning batas para\nbangkanita akamtan ing karapad-dapat pamangilala at paggalang karing\nkarapatan at kalayan ding aliwa at apakibatan ing makatulirang\npamangailangan ning moralidad, kaayusang pambalen at panlaganap a\nkapakanan king metung a demokratikung lipunan.\nDing karapatan at kalayan a iti, ela kapilan man magamit a makasalungat\nkaring kapagnasan at tuntunan ding Misasanmetung a Bansa.\nArtikulo 30\nAlang nanu mang parti king Proklamasyung iti a tuturing mangabaldugan\nking sanu mang Estado, grupo o tau, ing karapatang makiabe kingnanu mang\ngagawan o kimut o bibie paralan para siran na ing sanu mang karapatan at\nkalayan mitakda keni.",
            "Image": "8cda7942d4373b4a1a3fd85ac8528643"
        }
    }
}

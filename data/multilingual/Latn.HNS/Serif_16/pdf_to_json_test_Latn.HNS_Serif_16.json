{
    "MetaData": {
        "Author": null,
        "Creation_Date": 1581468437,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b4e063c36ffd16fdb437e2ad6c07067e",
            "Index": 0,
            "Label": "1",
            "Size": [
                595.0,
                842.0
            ],
            "Text": "Aadmi ke hak ka Kahna, djaun sab manai djaun doeniya me rehe ke khatien hai.\n(10. December 1948)\nDec. 2013 - Translation: D. Mahangi\nReview: C. Mahangi / P. Jadoenath\nSoeroewaat\nBichaar kar ke, ki, ego apan ke iddjat aur ekahie aur ego basis hak ba, sab sansaar ke\nbasis, aadjádi, niaai aur shaant hai, djaun doeniya mê hai.\nBichaar kar ke, ki djaun nietchai aur thokaráe hoige hai aadmi ke hak ke, ohi bhi\nkatthor-behwaar pais hai, djaun doeniya bhar ke insaan sab insaan ke mann (bhi) mê\nòtna ghoesa lail hai, aur ego doeniya aaige hai djaun mê ek aaadmi ke bole ke aur\nsòche ke aadjádi chaahín, aur dèrai aur djaran mê koi ke na chaahin rehke, ohi rakam\nke doeniya, sab aam manai ke khatien, sab se barka samaan hai.\nBichaar kar ke, ki kanoen ke maaren aur okar taakat se, insaan ke hak rattchá\nkarwail hai, kaahe ke aadmi hatyachári aur nietchai ke andhiaai ke na uskái.\nBichaar kar ke, ki basis hai, dès ke bietch mê soemmat rehke chaahin aur sab dès\naapan-aapan sanghat se rehe aur karobaar ke mel-djol ke karen.\nBichaar kar ke, ki ‘Verenigde Naties’ ke djanne, okrèn Chitti mê bole hai, ki oke\nbiswaas hai, ohi hak mê, djaun insaan ki djindagi ke khatien djaroerat maane hai, ek\naadmi ke iddjat aur kimmat mê aur mard aur meraroe ki barabar hak djaun hai, ohi\n(biswaas kar ke) bolies hai ki, samaadj ke barháwat, aur djindagi ki oepai aur barka\naadjádi mê, aage kari.\nBichaar kar ke, ki djaun dès ‘Verenigde Naties’ ke djhoend hai, ohi djabaan dees hai,\nki oe sab, ‘Verenigde Naties’ ke saathe, kausis kari, ohoe djaun doeniya mê iddjat sab\naadmi ke hak ke chaahín howe ke, aur aadjádi djaun djaroerat hai, barháwe ke.\nBichaar kar ke, ki ehi djabaan dewe ke aur sab kare ke khatien, soemmat sè rehke\nchaahín, ke ehi hak aur aadjádi ka matlab kountji hai.\nAb, ie sait, ohi khatien...\nSab ke assemblee,\nBole hai ki, ehi Kahna djaun sab insaan ke hak ke khatien hai, (ohi) soemmat sè (bole\nhai ki) ego djaroerat ba, djaun sab log aur sab dès ke pahunche ke chaahín, kaahe ke\nsab aadmi aur sab toekarra ke samaadj, ehi Kahna, bègar chore ke, okrè man mê\nrakhe, aur samadj-boedj ke sikhai aur siettcha leke ehi hak aur aadjádi, ke iddjat\naage kari aur barháwai ke karen leike, aapan dès mê aur doesar dès se, rattcha kari\nekkrè pahíchaane aur samdjhawal djaun soemmat sè howe hoi, ehi djoend ke djannè\nmê bietch aur doesar djannè djaun rehe hai okrèn niyaai sè:\nAadhiaai 1\nSab djanne aadjádi aur barabar paidaa bhailèn, iddjat aur hak mê. Ohi djanne ke lage\nsab ke samadj-boedj aur hierdaai hai aur doesare se sab soemmat sè, djaane-maane\nke chaahin."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "87a515a2d893b67a752c03fc92484673",
            "Index": 1,
            "Label": "2",
            "Size": [
                595.0,
                842.0
            ],
            "Text": "Aadhiaai 2\nDjaun hak aur aadjádi djaun ehi kahna mê likhal hai, sab koi ke adhikaar ba, bègàr\ndjaun rakam ke bhedbhaw, chaahe djaun djaat, rang, chaahe aadmi ki aurat, bhasa,\ndharm, chaahe politiek mê djaun bichaar rakhe, djaun khan-dhaan, dhan, paidaai aur\ndoesar bol-baal (ki aadar).\nAurò, koi fark na banni, (sab koi ehi adhikaar ke hak hai), lànti ke karen se, niyaidhis\nke karen se aur doesar desh ke bol-baal, djaun desh ki ilaaka se kouno ke aapan bole\nhai, chaahín ohi dès aapan apne se raadj kare hai, ki doesar djanne ohi dès chalaawe\nhai aur ajaadi kamti hai.\nAadhiaai 3\nSab koi, apan ke djindagi, adjaadi aur soeratchit rehe ke hak hai. Sab koi hak hai,\napan ke djindagi ke moetaabik, apne mardji se, sòch-samadj ke sadjaawe ke aur\nchalaawe ke.\nAadhiaai 4\nKauno kontraki ki goolami me na rakh kar sakal djaai. Kantraki aur goolami sab roep\nmê, mienáhi hai.\nAadhiaai 5\nKoi na, kouno doesar ke karen se chhod paawe ke chaahin, na katthor aur jaanwar\nniër aur bègar sahoer ke niër nietchai djai kar sake hai.\nAadhiaai 6\nSab koi, djaune ka ni kahaan rehe hai, kanoen ke aage, ke hak hai, ek insaan ke roop\nmê pahichaan kar sakal djaai.\nAadhiaai 7\nSab manai, kanoen ke khatien barabar hai, aur bègar bhedbhaw sab koi ke hak hai,\nkanoeni rattcha pawe ke. Sab koi ke barabar rattcha paawe ke aur bole ke hak hai,\nbhedbhaw aur sòch-samadj ke piechahre, ki koi rakam ke rokaawat djaune ehi Kahna\nse na sehmat hai\nAadhiaai 8\nSab log ke hak hai, kanoen ke sahaare pe hak ba chaahín, Dès ke sarkar-niyaaidhis ke\nsanstha se, ohi karen se djaun habra howe hai basis-hak ke, djaun kanoen dewe hai\nsab koi ke.\nAadhiaai 9\nKoi ke na chaahín so-so se, pakar hoi, dabaaw me rehe, ki dès-be-dès kare ke.\nAadhiaai 10\nSab koi, ek dam saamiel mê hak hai, ego satcha aur khoellam-khoella soenái paawe\nke, ego djaadj ke aage se djaunne apan mann ke satchai se kaam kare hai. Ehi haal,\n(djaadj) boli aur dekhi ke kekar koun-koun hak hai (sab koi ke), kekar kountji kare ke\nchaahien aur oe koun bole-goeenahie karwaais hai."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b6839a0c3ccf327a98e5fa0a59ef6b80",
            "Index": 2,
            "Label": "3",
            "Size": [
                595.0,
                842.0
            ],
            "Text": "Aadhiaai 11\nSab koi, djaune ego kharaabie ke khatien pakraan hai, ohi sab, kanoen ke aankhie mê\nbekasoer hai, tab le okar kasurwaar kanoen se, aur niyaaidhis ke maaren, khoelá mê,\nsaamiel waalan ke saathe, na bòl bhail. Òmma oke sab djimáwári djaun okre satch\nbachaaw djaroerat hai, ohi pai oe.\nKoi ke na paai kasoer ego goenaah ke, djaune oe karies hai ego tem pe, jab le dès aur\ndoeniya ke kanoen mê oisan goenaah na bolal-likhal raha. Auro ego aur barka sadjaa\nna dei karsakal djaai, ohi sadjaa se djaun ohoe tem pe, djab goenah karies raha,\nkanoen mê likhal raha.\nAadhiaai 12\nKoi doesarèn, na so-so bietch mê, kouno ke aapan gharweh mê, palwaar, ghar,\nlikhaat aur iddjat aur naam ke, aai pai . Djab kouno ehi chiedjwan ke bietch mê aai,\ntab sab koi ke hak hai, kanoen ke oke rattcha par, ohi ‘bietch me kudaai’ se.\nAadhiaai 13\nSab koi ke hak hai aapan man se djaahe, djaun djaga maange hai aur rehe hai sab\ndès ke simá mê.\nSab koi ke hak hai, sab dès se aur aapan okar dès se djaai-aai sake hai chore ke aur\napan dès se laut ke aawe ke.\nAadhiaai 14\nSab koi ke hak hai, kouno ke sataawe maaren, doesar dès mê ghar khodje ke aur\nsahaara paawe ke.\nDjab koi kanoen dwaara se saatail hai, kouno goenaah ke djaun des ke maaren na\nraha, ki kouno karen ke djaune Verenigde Naties ki sòch se na patte hai, tab ehi hak,\ndjaune oepra likhal hai, ohi na milli.\nAadhiaai 15\nSab koi hak hai aapan dès ke pahíchaan par.\nKoi na, so-so se, okar dès ke pahíchaan ke djabardasti chhien kar pawe hai. Koi ke na,\nòkar dès ke pahíchaan badalwaawe ke hak chhien kar pai.\nAadhiaai 16\nAadmi aur aurat, djaun barka hai aur biyaa kare ke oemar mielge hai, oke bègar\nkouno oke rokhe ke, okar djaat-paat, rang-roep, dès ke pahíchaan, ki dharm ke\nmaaren, biyaa kare ke aur ghar-sansar basaawe ke hak hai. Oeh sab ke barabar hak\nhai, biyaa kare mê, biyaah ke djindagi mê aur batwaara mê.\nKouno khali biyaah kar pai, djab doenoe parani, djaun biyaah kari, mel-djol ke biyaah\nmaange kare hai.\nGhar-parani, sansaar, ego awas aur basis toekkara hai, aur oho, sansaar aur dès se\nrattcha chaahe kare ke.\nAadhiaai 17"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1b48cd63d9dd346f3b38aefc1104f004",
            "Index": 3,
            "Label": "4",
            "Size": [
                595.0,
                842.0
            ],
            "Text": "Sab koi, djaun okar apan djaidaad, rakhe ke hak hai; chaahe akele ki kouno ke\nsaathe.\nDjab djaidaad hai kouno ke, tab na ho sake hai ki kouno doesarèn, bekaren se, okar\ndjaaid chhien pai.\nAadhiaai 18\nSab koi ke hak hai, aapan sòch ke, bichare ke apan hierdaai mê, aur aapan dharm\npar. Ehi hak ke mautabik bhi hai ki doesar dharm lei kar sake hai, djable koi maange\nbadalwaawe hai okar dharm aur sòch-bichaar ke, tab oke ohi hak aur aadjádi hai,\nkare ke. Chaahe akele ki chaahe saamiel waalan ke saathè, chaahe ghare ki beyhre,\nokar dharam maane ke aur samdjhaawe ke; poedja, práthna aur riti-riwaas kare ke\nhak hai.\nAadhiaai 19\nSab koi hak hai, bichaar rakhe ke aur bole ke djaun bichaar apan mann mê hai. Ehi\nhak ka matlab hai ki kouno ke aadjádi mê rakhe, djaun bichaar apan mann mê hai,\nbègar kouno djabardasti kari doesar bichaar lewe ke. Auro bègar simá djaun bichaar\naur djauntji maange djaane hai, kouno khodj pai, milli aur dei pai media sè.\nAadhiaai 20\nSab koi ke hak hai, aadjádi mê, me saamiel hoi ke aur s(h)aant mê saath aawe ke aur\nbhaithak kare ke.\nKoi na djabardasti karwai kouno doesar ke, saathè kouno samaadj djaawe ke aur\nhiessa lewe ke.\nAadhiaai 21\nSab koi ke hak hai, aapan dès chalaawe ke, chaahe sidhaa apne se, ki chaahe kouno\ninsaan se, djaun choenaige hai.\nSab koi ke, aapan dès me, barabar hak hai, sarkaar ke sèwa paawe ke.\nDjanta ke (h)iccha ke moetabiek, sarkar chale ke basis chaahe rehe ke, ie djanta ka\niccha chaahe samay-samay pe sattche choenaaw me aawe ke, djaun mê sab djanne\nhak hai kouno choen paawe ke, chaahe aapan ke choene se, djaunhai koi na dekh pai\nor djaun barabar rakam satchai choene lai ke hai.\nAadhiaai 22\nSab koi, samaadj ke ego sadars hai, aur ohi ke roep mê, hak hai, samaadj ke rattcha\naur sèwa paawe ke aur sarkar ke doesar dès ke saathe ke mehnat kari; ohi mehnat ek\ndès ka samaan aur karen leike, sab djanne ke, paisedaar, samaadj ke aur sanskriti\npar hak dei, (ohi hak) djaun djaroerat hai, kouno ke iddjat ke khatien aur apne\nbanaawe ke, djaise oe maange hai, ke khatien.\nAadhiaai 23\nSab koi ke hak hai, kaam kare ke khatien, ego kaam djaun maange kare, choene ke\nkhatien aur accha haalat mê kaam kare ke aur bègar kaam rehe ke rattcha paawe ke.\nSab koi ke, beggar bhedbaw, hak hai barabar kaam khatien, barabar mandjuri pawe\nke."
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1420fd5a85ddefb0405bf07b6ddbe833",
            "Index": 4,
            "Label": "5",
            "Size": [
                595.0,
                842.0
            ],
            "Text": "Sab manai, djaun kaam kare hai, hak hai accha aur bhalai ke madjuri par, djaun apan\naur palwaar khatien ego iddjatdari djindagi dei pai, aur djab le djaroerat pare hai,\nhak hai, doesar rakam ke samaadj se rattcha par.\nSab koi ke hak hai, aapan mann aur karen ke rattcha khatien, ego union banaawe ke\nki sadars banne ke.\nAadhiaai 24\nSab koi ke hak hai aaram kare ke aur aapan accha samay bitawe ke hai, ehi baat mê\nhar kaam soch-samadj ke, chaahe samay se kare ke, aur samay se choetti paawe ke,\nmadjuri ke saath.\nAadhiaai 25\nSab koi ke hak hai, ego djindagi ki upái ke, djaun accha tandrusti ke khatien hai, aur\naapan, aur apne ke palwaar ke khatien, bhalaai ke khatien, èmman samadj-boedj ke\nrehe ke, ehi samaan: roti kapda, makaan, dawaai-itiyaadi aur djaroeratwala samaaj\nke sanstha. Aur okrèn saat-saat sèwa ke hak, djab le bègar kaam-dhanda rahiye,\nbemaarie hoiye, langarai mê, wiedhwaan mê, boerhai mê aur djauntji djindagi ke\ndjaroerat kamti pare hai, karen-bas haalat soeroe bhail hai, ki djepar oke bhi kuch\nmadjburi raha.\nMai aur larka dekh-baar aur maddad pe ke hak hai. Sab larka, chaahe paida bhailèn\nego biyaah mê, ki beyhre, ek rakam ke rattcha pai samaadj ke.\nAadhiaai 26\nSab koi siettcha ke hak hai; Ohi siettcha begar paisa bhare ke, pai sake hai; parhe-\nlikhe ke siettcha se, ‘chotta school’ se talak. Parhai-likhai ke, sab koi kare ke chaahín.\nDjaun hoenar-sikhe waale aur kaam sikhe waala school hai, sab koi ke khatien\nkhoelal reh chaahe ke. Djaun kar paai, okrèn khatien barka siettcha khoelal chaahín\nrehe ke.\nSiettcha ke matlab hoi, apan man ekdam barhai kare ke, aur ‘insaan ke hak’ aurò ohi\naadjádi djaun reh ke chaahin, ieddjat dewe ke aur barhaawe ke khatien. Oho\n[siettcha] aage barhai, samdjhaawat, sahe aur sanghat sab dès, jaat-paat aur alag\ndharm waala djhoend lagè djaun hai aur Verenigde Naties ke karen shaant rakhe\nkhatien, aage barhai. Mai-baap ke pehla hak hai, djaun rakam ke siettcha choene ke,\nokrèn larkan khatien.\nAadhiaai 27\nSab koi ke hak hai, djab le maange hai, samaadj ke sanskriti aur kalakari se\nbhaaglewe hai, aur djaun wídjyaan ke phal hai, ohi lewe ke.\nSab koi rattcha ke hak hai, djab kouno kuchoe widjyaan, likhal, ki kuchoe kalá ke\nkaam karies hai, ki banaais hai, tab oke ohi samaan aur ohi sòch-samadjh ke khatien,\nrattcha paawe ke chaahin.\nAadhiaai 28\nSab koi ke hak hai, ego sambandhi pe djaun soemmat sè hai aur djekar doesar des ke\nbhi iddjat kare hai. Ego sambandhi djaun sab hak aur aajádi djaun likhal hai ehi\nKahna mê, saamne lai sake hai."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "6a95f071c5a986b5140b2c64f10e8949",
            "Index": 5,
            "Label": "6",
            "Size": [
                595.0,
                842.0
            ],
            "Text": "Aadhiaai 29\nSamaadj mê, sab koi ke kartab hai, djaun apne se kar ke chaahin aur ohi karen se,\ndjab le kouno maange hai, aapan man barhai ho sake hai;.\nEhi sab hak aur aadjádi djaun hai kouno ke, khalí ohi samaan oke rokh pai, djaun\nkanoen mê likhal hai aur djaun banwaail hai rattcha kare ke khatien, sab bole aur\niddjat ke maaren, ohi hak aur aadjádi khatien djaun doesar manaai ke deil hai, aur\ndjaun samaadj ke dharm, shaanth aur acchai khaatien, djaun mê ego choenal\nsamaadj ke djaroerat hai.\nOhi hak aur aadjádi ke lewe aur dewe na mág hai, djab le ‘Verenigde Naties’ ke\nsòtch-bichaar aur karen ke khatien na hai.\nAadhiaai 30\nKuch na, djaun likhal hai ehi Kahna mê, ohi rakam ke matlab hai, ki kouno dès,\ndjhoend ki khalí ego manai ke, oke lè kar sake hai aur kuchoe kar paawe hai djaun\nsamadj-boedj ke ehi sab hak aur aadjádi djaun èmmá likha hai, chaphrahai ke dhar\nkar paawe hai."
        }
    }
}

{
    "MetaData": {
        "Author": null,
        "Creation_Date": 1581468486,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f9055c36cf6c2b04e1cf0ad74506aa1c",
            "Index": 0,
            "Label": "1",
            "Size": [
                595.0,
                842.0
            ],
            "Text": "Aadmi ke hak ka Kahna, djaun sab manai djaun doeniya me rehe ke khatien hai.\n(10. December 1948)\nDec. 2013 - Translation: D. Mahangi\nReview: C. Mahangi / P. Jadoenath\nSoeroewaat\nBichaar kar ke, ki, ego apan ke iddjat aur ekahie aur ego basis hak ba, sab sansaar ke\nbasis, aadjádi, niaai aur shaant hai, djaun doeniya mê hai.\nBichaar kar ke, ki djaun nietchai aur thokaráe hoige hai aadmi ke hak ke, ohi bhi\nkatthor-behwaar pais hai, djaun doeniya bhar ke insaan sab insaan ke mann (bhi) mê òtna\nghoesa lail hai, aur ego doeniya aaige hai djaun mê ek aaadmi ke bole ke aur sòche ke\naadjádi chaahín, aur dèrai aur djaran mê koi ke na chaahin rehke, ohi rakam ke doeniya,\nsab aam manai ke khatien, sab se barka samaan hai.\nBichaar kar ke, ki kanoen ke maaren aur okar taakat se, insaan ke hak rattchá karwail\nhai, kaahe ke aadmi hatyachári aur nietchai ke andhiaai ke na uskái.\nBichaar kar ke, ki basis hai, dès ke bietch mê soemmat rehke chaahin aur sab dès aapan-\naapan sanghat se rehe aur karobaar ke mel-djol ke karen.\nBichaar kar ke, ki ‘Verenigde Naties’ ke djanne, okrèn Chitti mê bole hai, ki oke\nbiswaas hai, ohi hak mê, djaun insaan ki djindagi ke khatien djaroerat maane hai, ek\naadmi ke iddjat aur kimmat mê aur mard aur meraroe ki barabar hak djaun hai, ohi\n(biswaas kar ke) bolies hai ki, samaadj ke barháwat, aur djindagi ki oepai aur barka\naadjádi mê, aage kari.\nBichaar kar ke, ki djaun dès ‘Verenigde Naties’ ke djhoend hai, ohi djabaan dees hai,\nki oe sab, ‘Verenigde Naties’ ke saathe, kausis kari, ohoe djaun doeniya mê iddjat\nsab aadmi ke hak ke chaahín howe ke, aur aadjádi djaun djaroerat hai, barháwe ke.\nBichaar kar ke, ki ehi djabaan dewe ke aur sab kare ke khatien, soemmat sè rehke\nchaahín, ke ehi hak aur aadjádi ka matlab kountji hai.\nAb, ie sait, ohi khatien...\nSab ke assemblee,\nBole hai ki, ehi Kahna djaun sab insaan ke hak ke khatien hai, (ohi) soemmat sè (bole\nhai ki) ego djaroerat ba, djaun sab log aur sab dès ke pahunche ke chaahín, kaahe ke\nsab aadmi aur sab toekarra ke samaadj, ehi Kahna, bègar chore ke, okrè man mê rakhe,\naur samadj-boedj ke sikhai aur siettcha leke ehi hak aur aadjádi, ke iddjat aage kari\naur barháwai ke karen leike, aapan dès mê aur doesar dès se, rattcha kari ekkrè\npahíchaane aur samdjhawal djaun soemmat sè howe hoi, ehi djoend ke djannè mê bietch aur\ndoesar djannè djaun rehe hai okrèn niyaai sè:\nAadhiaai 1\nSab djanne aadjádi aur barabar paidaa bhailèn, iddjat aur hak mê. Ohi djanne ke lage\nsab ke samadj-boedj aur hierdaai hai aur doesare se sab soemmat sè, djaane-maane ke\nchaahin."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7de333da98fcbfb52e958eb6ca5f0628",
            "Index": 1,
            "Label": "2",
            "Size": [
                595.0,
                842.0
            ],
            "Text": "Aadhiaai 2\nDjaun hak aur aadjádi djaun ehi kahna mê likhal hai, sab koi ke adhikaar ba, bègàr\ndjaun rakam ke bhedbhaw, chaahe djaun djaat, rang, chaahe aadmi ki aurat, bhasa, dharm,\nchaahe politiek mê djaun bichaar rakhe, djaun khan-dhaan, dhan, paidaai aur doesar bol-\nbaal (ki aadar).\nAurò, koi fark na banni, (sab koi ehi adhikaar ke hak hai), lànti ke karen se,\nniyaidhis ke karen se aur doesar desh ke bol-baal, djaun desh ki ilaaka se kouno ke\naapan bole hai, chaahín ohi dès aapan apne se raadj kare hai, ki doesar djanne ohi dès\nchalaawe hai aur ajaadi kamti hai.\nAadhiaai 3\nSab koi, apan ke djindagi, adjaadi aur soeratchit rehe ke hak hai. Sab koi hak hai,\napan ke djindagi ke moetaabik, apne mardji se, sòch-samadj ke sadjaawe ke aur chalaawe\nke.\nAadhiaai 4\nKauno kontraki ki goolami me na rakh kar sakal djaai. Kantraki aur goolami sab roep mê,\nmienáhi hai.\nAadhiaai 5\nKoi na, kouno doesar ke karen se chhod paawe ke chaahin, na katthor aur jaanwar niër\naur bègar sahoer ke niër nietchai djai kar sake hai.\nAadhiaai 6\nSab koi, djaune ka ni kahaan rehe hai, kanoen ke aage, ke hak hai, ek insaan ke roop mê\npahichaan kar sakal djaai.\nAadhiaai 7\nSab manai, kanoen ke khatien barabar hai, aur bègar bhedbhaw sab koi ke hak hai,\nkanoeni rattcha pawe ke. Sab koi ke barabar rattcha paawe ke aur bole ke hak hai,\nbhedbhaw aur sòch-samadj ke piechahre, ki koi rakam ke rokaawat djaune ehi Kahna se na\nsehmat hai\nAadhiaai 8\nSab log ke hak hai, kanoen ke sahaare pe hak ba chaahín, Dès ke sarkar-niyaaidhis ke\nsanstha se, ohi karen se djaun habra howe hai basis-hak ke, djaun kanoen dewe hai sab\nkoi ke.\nAadhiaai 9\nKoi ke na chaahín so-so se, pakar hoi, dabaaw me rehe, ki dès-be-dès kare ke.\nAadhiaai 10\nSab koi, ek dam saamiel mê hak hai, ego satcha aur khoellam-khoella soenái paawe ke,\nego djaadj ke aage se djaunne apan mann ke satchai se kaam kare hai. Ehi haal, (djaadj)\nboli aur dekhi ke kekar koun-koun hak hai (sab koi ke), kekar kountji kare ke chaahien\naur oe koun bole-goeenahie karwaais hai."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e405aba5fe5cf7cc0a7f883698a8e0bc",
            "Index": 2,
            "Label": "3",
            "Size": [
                595.0,
                842.0
            ],
            "Text": "Aadhiaai 11\nSab koi, djaune ego kharaabie ke khatien pakraan hai, ohi sab, kanoen ke aankhie mê\nbekasoer hai, tab le okar kasurwaar kanoen se, aur niyaaidhis ke maaren, khoelá mê,\nsaamiel waalan ke saathe, na bòl bhail. Òmma oke sab djimáwári djaun okre satch bachaaw\ndjaroerat hai, ohi pai oe.\nKoi ke na paai kasoer ego goenaah ke, djaune oe karies hai ego tem pe, jab le dès aur\ndoeniya ke kanoen mê oisan goenaah na bolal-likhal raha. Auro ego aur barka sadjaa na\ndei karsakal djaai, ohi sadjaa se djaun ohoe tem pe, djab goenah karies raha, kanoen mê\nlikhal raha.\nAadhiaai 12\nKoi doesarèn, na so-so bietch mê, kouno ke aapan gharweh mê, palwaar, ghar, likhaat aur\niddjat aur naam ke, aai pai . Djab kouno ehi chiedjwan ke bietch mê aai, tab sab koi ke\nhak hai, kanoen ke oke rattcha par, ohi ‘bietch me kudaai’ se.\nAadhiaai 13\nSab koi ke hak hai aapan man se djaahe, djaun djaga maange hai aur rehe hai sab dès ke\nsimá mê.\nSab koi ke hak hai, sab dès se aur aapan okar dès se djaai-aai sake hai chore ke aur\napan dès se laut ke aawe ke.\nAadhiaai 14\nSab koi ke hak hai, kouno ke sataawe maaren, doesar dès mê ghar khodje ke aur sahaara\npaawe ke.\nDjab koi kanoen dwaara se saatail hai, kouno goenaah ke djaun des ke maaren na raha, ki\nkouno karen ke djaune Verenigde Naties ki sòch se na patte hai, tab ehi hak, djaune\noepra likhal hai, ohi na milli.\nAadhiaai 15\nSab koi hak hai aapan dès ke pahíchaan par.\nKoi na, so-so se, okar dès ke pahíchaan ke djabardasti chhien kar pawe hai. Koi ke na,\nòkar dès ke pahíchaan badalwaawe ke hak chhien kar pai.\nAadhiaai 16\nAadmi aur aurat, djaun barka hai aur biyaa kare ke oemar mielge hai, oke bègar kouno\noke rokhe ke, okar djaat-paat, rang-roep, dès ke pahíchaan, ki dharm ke maaren, biyaa\nkare ke aur ghar-sansar basaawe ke hak hai. Oeh sab ke barabar hak hai, biyaa kare mê,\nbiyaah ke djindagi mê aur batwaara mê.\nKouno khali biyaah kar pai, djab doenoe parani, djaun biyaah kari, mel-djol ke biyaah\nmaange kare hai.\nGhar-parani, sansaar, ego awas aur basis toekkara hai, aur oho, sansaar aur dès se\nrattcha chaahe kare ke.\nAadhiaai 17"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "5eef5043620493c5e6dc3770818af1d0",
            "Index": 3,
            "Label": "4",
            "Size": [
                595.0,
                842.0
            ],
            "Text": "Sab koi, djaun okar apan djaidaad, rakhe ke hak hai; chaahe akele ki kouno ke saathe.\nDjab djaidaad hai kouno ke, tab na ho sake hai ki kouno doesarèn, bekaren se, okar\ndjaaid chhien pai.\nAadhiaai 18\nSab koi ke hak hai,\nEhi hak ke mautabik\nbadalwaawe hai okar\nke. Chaahe akele ki\ndharam maane ke aur\naapan sòch ke, bichare ke apan hierdaai mê, aur aapan dharm par.\nbhi hai ki doesar dharm lei kar sake hai, djable koi maange\ndharm aur sòch-bichaar ke, tab oke ohi hak aur aadjádi hai, kare\nchaahe saamiel waalan ke saathè, chaahe ghare ki beyhre, okar\nsamdjhaawe ke; poedja, práthna aur riti-riwaas kare ke hak hai.\nAadhiaai 19\nSab koi hak hai, bichaar rakhe ke aur bole ke djaun bichaar apan mann mê hai. Ehi hak\nka matlab hai ki kouno ke aadjádi mê rakhe, djaun bichaar apan mann mê hai, bègar kouno\ndjabardasti kari doesar bichaar lewe ke. Auro bègar simá djaun bichaar aur djauntji\nmaange djaane hai, kouno khodj pai, milli aur dei pai media sè.\nAadhiaai 20\nSab koi ke hak hai, aadjádi mê, me saamiel hoi ke aur s(h)aant mê saath aawe ke aur\nbhaithak kare ke.\nKoi na djabardasti karwai kouno doesar ke, saathè kouno samaadj djaawe ke aur hiessa\nlewe ke.\nAadhiaai 21\nSab koi ke hak hai, aapan dès chalaawe ke, chaahe sidhaa apne se, ki chaahe kouno\ninsaan se, djaun choenaige hai.\nSab koi ke, aapan dès me, barabar hak hai, sarkaar ke sèwa paawe ke.\nDjanta ke (h)iccha ke moetabiek, sarkar chale ke basis chaahe rehe ke, ie djanta ka\niccha chaahe samay-samay pe sattche choenaaw me aawe ke, djaun mê sab djanne hak hai\nkouno choen paawe ke, chaahe aapan ke choene se, djaunhai koi na dekh pai or djaun\nbarabar rakam satchai choene lai ke hai.\nAadhiaai 22\nSab koi, samaadj ke ego sadars hai, aur ohi ke roep mê, hak hai, samaadj ke rattcha aur\nsèwa paawe ke aur sarkar ke doesar dès ke saathe ke mehnat kari; ohi mehnat ek dès ka\nsamaan aur karen leike, sab djanne ke, paisedaar, samaadj ke aur sanskriti par hak dei,\n(ohi hak) djaun djaroerat hai, kouno ke iddjat ke khatien aur apne banaawe ke, djaise\noe maange hai, ke khatien.\nAadhiaai 23\nSab koi ke hak hai, kaam kare ke khatien, ego kaam djaun maange kare, choene ke khatien\naur accha haalat mê kaam kare ke aur bègar kaam rehe ke rattcha paawe ke.\nSab koi ke, beggar bhedbaw, hak hai barabar kaam khatien, barabar mandjuri pawe ke.\nSab manai, djaun kaam kare hai, hak hai accha aur bhalai ke madjuri par, djaun apan aur\npalwaar khatien ego iddjatdari djindagi dei pai, aur djab le djaroerat pare hai, hak"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e6e8c62d7bc2f4ec6fc360658c921708",
            "Index": 4,
            "Label": "5",
            "Size": [
                595.0,
                842.0
            ],
            "Text": "hai, doesar rakam ke samaadj se rattcha par.\nSab koi ke hak hai, aapan mann aur karen ke rattcha khatien, ego union banaawe ke ki\nsadars banne ke.\nAadhiaai 24\nSab koi ke hak hai aaram kare ke aur aapan accha samay bitawe ke hai, ehi baat mê har\nkaam soch-samadj ke, chaahe samay se kare ke, aur samay se choetti paawe ke, madjuri ke\nsaath.\nAadhiaai 25\nSab koi ke hak hai, ego djindagi ki upái ke, djaun accha tandrusti ke khatien hai, aur\naapan, aur apne ke palwaar ke khatien, bhalaai ke khatien, èmman samadj-boedj ke rehe\nke, ehi samaan: roti kapda, makaan, dawaai-itiyaadi aur djaroeratwala samaaj ke\nsanstha. Aur okrèn saat-saat sèwa ke hak, djab le bègar kaam-dhanda rahiye, bemaarie\nhoiye, langarai mê, wiedhwaan mê, boerhai mê aur djauntji djindagi ke djaroerat kamti\npare hai, karen-bas haalat soeroe bhail hai, ki djepar oke bhi kuch madjburi raha.\nMai aur larka dekh-baar aur maddad pe ke hak hai. Sab larka, chaahe paida bhailèn ego\nbiyaah mê, ki beyhre, ek rakam ke rattcha pai samaadj ke.\nAadhiaai 26\nSab koi siettcha ke hak hai; Ohi siettcha begar paisa bhare ke, pai sake hai; parhe-\nlikhe ke siettcha se, ‘chotta school’ se talak. Parhai-likhai ke, sab koi kare ke\nchaahín. Djaun hoenar-sikhe waale aur kaam sikhe waala school hai, sab koi ke khatien\nkhoelal reh chaahe ke. Djaun kar paai, okrèn khatien barka siettcha khoelal chaahín\nrehe ke.\nSiettcha ke matlab hoi, apan man ekdam barhai kare ke, aur ‘insaan ke hak’ aurò ohi\naadjádi djaun reh ke chaahin, ieddjat dewe ke aur barhaawe ke khatien. Oho [siettcha]\naage barhai, samdjhaawat, sahe aur sanghat sab dès, jaat-paat aur alag dharm waala\ndjhoend lagè djaun hai aur Verenigde Naties ke karen shaant rakhe khatien, aage barhai.\nMai-baap ke pehla hak hai, djaun rakam ke siettcha choene ke, okrèn larkan khatien.\nAadhiaai 27\nSab koi ke hak hai, djab le maange hai, samaadj ke sanskriti aur kalakari se bhaaglewe\nhai, aur djaun wídjyaan ke phal hai, ohi lewe ke.\nSab koi rattcha ke hak hai, djab kouno kuchoe widjyaan, likhal, ki kuchoe kalá ke kaam\nkaries hai, ki banaais hai, tab oke ohi samaan aur ohi sòch-samadjh ke khatien, rattcha\npaawe ke chaahin.\nAadhiaai 28\nSab koi ke hak hai, ego sambandhi pe djaun soemmat sè hai aur djekar doesar des ke bhi\niddjat kare hai. Ego sambandhi djaun sab hak aur aajádi djaun likhal hai ehi Kahna mê,\nsaamne lai sake hai.\nAadhiaai 29\nSamaadj mê, sab koi ke kartab hai, djaun apne se kar ke chaahin aur ohi karen se, djab\nle kouno maange hai, aapan man barhai ho sake hai;."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "f0d63c16074dd1bf7891e6db2c1a92cd",
            "Index": 5,
            "Label": "6",
            "Size": [
                595.0,
                842.0
            ],
            "Text": "Ehi sab hak aur aadjádi djaun hai kouno ke, khalí ohi samaan oke rokh pai, djaun kanoen\nmê likhal hai aur djaun banwaail hai rattcha kare ke khatien, sab bole aur iddjat ke\nmaaren, ohi hak aur aadjádi khatien djaun doesar manaai ke deil hai, aur djaun samaadj\nke dharm, shaanth aur acchai khaatien, djaun mê ego choenal samaadj ke djaroerat hai.\nOhi hak aur aadjádi ke lewe aur dewe na mág hai, djab le ‘Verenigde Naties’ ke sòtch-\nbichaar aur karen ke khatien na hai.\nAadhiaai 30\nKuch na, djaun likhal hai ehi Kahna mê, ohi rakam ke matlab hai, ki kouno dès, djhoend\nki khalí ego manai ke, oke lè kar sake hai aur kuchoe kar paawe hai djaun samadj-boedj\nke ehi sab hak aur aadjádi djaun èmmá likha hai, chaphrahai ke dhar kar paawe hai."
        }
    }
}

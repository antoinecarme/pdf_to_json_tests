{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468385,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Aadmi ke hak ka Kahna, djaun sab manai djaun doeniya me rehe ke khatien\nhai.\n(10. December 1948)\nDec. 2013 - Translation: D. Mahangi\nReview: C. Mahangi / P. Jadoenath\nSoeroewaat\nBichaar kar ke, ki, ego apan ke iddjat aur ekahie aur ego basis hak ba,\nsab sansaar ke basis, aadj\u00e1di, niaai aur shaant hai, djaun doeniya m\u00ea\nhai.\nBichaar kar ke, ki djaun nietchai aur thokar\u00e1e hoige hai aadmi ke hak\nke, ohi bhi katthor-behwaar pais hai, djaun doeniya bhar ke insaan sab\ninsaan ke mann (bhi) m\u00ea \u00f2tna ghoesa lail hai, aur ego doeniya aaige hai\ndjaun m\u00ea ek aaadmi ke bole ke aur s\u00f2che ke aadj\u00e1di chaah\u00edn, aur d\u00e8rai\naur djaran m\u00ea koi ke na chaahin rehke, ohi rakam ke doeniya, sab aam\nmanai ke khatien, sab se barka samaan hai.\nBichaar kar ke, ki kanoen ke maaren aur okar taakat se, insaan ke hak\nrattch\u00e1 karwail hai, kaahe ke aadmi hatyach\u00e1ri aur nietchai ke andhiaai\nke na usk\u00e1i.\nBichaar kar ke, ki basis hai, d\u00e8s ke bietch m\u00ea soemmat rehke chaahin aur\nsab d\u00e8s aapan-aapan sanghat se rehe aur karobaar ke mel-djol ke karen.\nBichaar kar ke, ki \u2018Verenigde Naties\u2019 ke djanne, okr\u00e8n Chitti m\u00ea bole\nhai, ki oke biswaas hai, ohi hak m\u00ea, djaun insaan ki djindagi ke khatien\ndjaroerat maane hai, ek aadmi ke iddjat aur kimmat m\u00ea aur mard aur\nmeraroe ki barabar hak djaun hai, ohi (biswaas kar ke) bolies hai ki,\nsamaadj ke barh\u00e1wat, aur djindagi ki oepai aur barka aadj\u00e1di m\u00ea, aage\nkari.\nBichaar kar ke, ki djaun d\u00e8s\ndjabaan dees hai, ki oe sab,\nohoe djaun doeniya m\u00ea iddjat\naadj\u00e1di djaun djaroerat hai,\n\u2018Verenigde Naties\u2019 ke djhoend hai, ohi\n\u2018Verenigde Naties\u2019 ke saathe, kausis kari,\nsab aadmi ke hak ke chaah\u00edn howe ke, aur\nbarh\u00e1we ke.\nBichaar kar ke, ki ehi djabaan dewe ke aur sab kare ke khatien, soemmat\ns\u00e8 rehke chaah\u00edn, ke ehi hak aur aadj\u00e1di ka matlab kountji hai.\nAb, ie sait, ohi khatien...\nSab ke assemblee,\nBole hai ki, ehi Kahna djaun sab insaan ke hak ke khatien hai, (ohi)\nsoemmat s\u00e8 (bole hai ki) ego djaroerat ba, djaun sab log aur sab d\u00e8s ke\npahunche ke chaah\u00edn, kaahe ke sab aadmi aur sab toekarra ke samaadj, ehi\nKahna, b\u00e8gar chore ke, okr\u00e8 man m\u00ea rakhe, aur samadj-boedj ke sikhai aur\nsiettcha leke ehi hak aur aadj\u00e1di, ke iddjat aage kari aur barh\u00e1wai ke\nkaren leike, aapan d\u00e8s m\u00ea aur doesar d\u00e8s se, rattcha kari ekkr\u00e8\npah\u00edchaane aur samdjhawal djaun soemmat s\u00e8 howe hoi, ehi djoend ke",
            "Image": "4d82910639bf4db6fc1052a445d21b44"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "djann\u00e8 m\u00ea bietch aur doesar djann\u00e8 djaun rehe hai okr\u00e8n niyaai s\u00e8:\nAadhiaai 1\nSab djanne aadj\u00e1di aur barabar paidaa bhail\u00e8n, iddjat aur hak m\u00ea. Ohi\ndjanne ke lage sab ke samadj-boedj aur hierdaai hai aur doesare se sab\nsoemmat s\u00e8, djaane-maane ke chaahin.\nAadhiaai 2\nDjaun hak aur aadj\u00e1di djaun ehi kahna m\u00ea likhal hai, sab koi ke adhikaar\nba, b\u00e8g\u00e0r djaun rakam ke bhedbhaw, chaahe djaun djaat, rang, chaahe\naadmi ki aurat, bhasa, dharm, chaahe politiek m\u00ea djaun bichaar rakhe,\ndjaun khan-dhaan, dhan, paidaai aur doesar bol-baal (ki aadar).\nAur\u00f2, koi fark na banni, (sab koi ehi adhikaar ke hak hai), l\u00e0nti ke\nkaren se, niyaidhis ke karen se aur doesar desh ke bol-baal, djaun desh\nki ilaaka se kouno ke aapan bole hai, chaah\u00edn ohi d\u00e8s aapan apne se\nraadj kare hai, ki doesar djanne ohi d\u00e8s chalaawe hai aur ajaadi kamti\nhai.\nAadhiaai 3\nSab koi, apan ke djindagi, adjaadi aur soeratchit rehe ke hak hai. Sab\nkoi hak hai, apan ke djindagi ke moetaabik, apne mardji se, s\u00f2ch-samadj\nke sadjaawe ke aur chalaawe ke.\nAadhiaai 4\nKauno kontraki ki goolami me na rakh kar sakal djaai. Kantraki aur\ngoolami sab roep m\u00ea, mien\u00e1hi hai.\nAadhiaai 5\nKoi na, kouno doesar ke karen se chhod paawe ke chaahin, na katthor aur\njaanwar ni\u00ebr aur b\u00e8gar sahoer ke ni\u00ebr nietchai djai kar sake hai.\nAadhiaai 6\nSab koi, djaune ka ni kahaan rehe hai, kanoen ke aage, ke hak hai, ek\ninsaan ke roop m\u00ea pahichaan kar sakal djaai.\nAadhiaai 7\nSab manai, kanoen ke khatien barabar hai, aur b\u00e8gar bhedbhaw sab koi ke\nhak hai, kanoeni rattcha pawe ke. Sab koi ke barabar rattcha paawe ke\naur bole ke hak hai, bhedbhaw aur s\u00f2ch-samadj ke piechahre, ki koi rakam\nke rokaawat djaune ehi Kahna se na sehmat hai\nAadhiaai 8\nSab log ke hak hai, kanoen ke sahaare pe hak ba chaah\u00edn, D\u00e8s ke sarkar-\nniyaaidhis ke sanstha se, ohi karen se djaun habra howe hai basis-hak\nke, djaun kanoen dewe hai sab koi ke.\nAadhiaai 9",
            "Image": "490a392f87417f6e120b2f2c97a55d97"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Koi ke na chaah\u00edn so-so se, pakar hoi, dabaaw me rehe, ki d\u00e8s-be-d\u00e8s\nkare ke.\nAadhiaai 10\nSab koi, ek dam saamiel m\u00ea hak hai, ego satcha aur khoellam-khoella\nsoen\u00e1i paawe ke, ego djaadj ke aage se djaunne apan mann ke satchai se\nkaam kare hai. Ehi haal, (djaadj) boli aur dekhi ke kekar koun-koun hak\nhai (sab koi ke), kekar kountji kare ke chaahien aur oe koun bole-\ngoeenahie karwaais hai.\nAadhiaai 11\nSab koi, djaune ego kharaabie ke khatien pakraan hai, ohi sab, kanoen ke\naankhie m\u00ea bekasoer hai, tab le okar kasurwaar kanoen se, aur niyaaidhis\nke maaren, khoel\u00e1 m\u00ea, saamiel waalan ke saathe, na b\u00f2l bhail. \u00d2mma oke\nsab djim\u00e1w\u00e1ri djaun okre satch bachaaw djaroerat hai, ohi pai oe.\nKoi ke na paai kasoer ego goenaah ke, djaune oe karies hai ego tem pe,\njab le d\u00e8s aur doeniya ke kanoen m\u00ea oisan goenaah na bolal-likhal raha.\nAuro ego aur barka sadjaa na dei karsakal djaai, ohi sadjaa se djaun\nohoe tem pe, djab goenah karies raha, kanoen m\u00ea likhal raha.\nAadhiaai 12\nKoi doesar\u00e8n, na so-so bietch m\u00ea, kouno ke aapan gharweh m\u00ea, palwaar,\nghar, likhaat aur iddjat aur naam ke, aai pai . Djab kouno ehi chiedjwan\nke bietch m\u00ea aai, tab sab koi ke hak hai, kanoen ke oke rattcha par, ohi\n\u2018bietch me kudaai\u2019 se.\nAadhiaai 13\nSab koi ke hak hai aapan man se djaahe, djaun djaga maange hai aur rehe\nhai sab d\u00e8s ke sim\u00e1 m\u00ea.\nSab koi ke hak hai, sab d\u00e8s se aur aapan okar d\u00e8s se djaai-aai sake hai\nchore ke aur apan d\u00e8s se laut ke aawe ke.\nAadhiaai 14\nSab koi ke hak hai, kouno ke sataawe maaren, doesar d\u00e8s m\u00ea ghar khodje\nke aur sahaara paawe ke.\nDjab koi kanoen dwaara se saatail hai, kouno goenaah ke djaun des ke\nmaaren na raha, ki kouno karen ke djaune Verenigde Naties ki s\u00f2ch se na\npatte hai, tab ehi hak, djaune oepra likhal hai, ohi na milli.\nAadhiaai 15\nSab koi hak hai aapan d\u00e8s ke pah\u00edchaan par.\nKoi na, so-so se, okar d\u00e8s ke pah\u00edchaan ke djabardasti chhien kar pawe\nhai. Koi ke na, \u00f2kar d\u00e8s ke pah\u00edchaan badalwaawe ke hak chhien kar pai.\nAadhiaai 16\nAadmi aur aurat, djaun barka hai aur biyaa kare ke oemar mielge hai, oke",
            "Image": "b1f32926cc4c0b5a941dc7bde584ebd9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "b\u00e8gar kouno oke rokhe ke, okar djaat-paat, rang-roep, d\u00e8s ke pah\u00edchaan,\nki dharm ke maaren, biyaa kare ke aur ghar-sansar basaawe ke hak hai.\nOeh sab ke barabar hak hai, biyaa kare m\u00ea, biyaah ke djindagi m\u00ea aur\nbatwaara m\u00ea.\nKouno khali biyaah kar pai, djab doenoe parani, djaun biyaah kari, mel-\ndjol ke biyaah maange kare hai.\nGhar-parani, sansaar, ego awas aur basis toekkara hai, aur oho, sansaar\naur d\u00e8s se rattcha chaahe kare ke.\nAadhiaai 17\nSab koi, djaun okar apan djaidaad, rakhe ke hak hai; chaahe akele ki\nkouno ke saathe.\nDjab djaidaad hai kouno ke, tab na ho sake hai ki kouno doesar\u00e8n,\nbekaren se, okar djaaid chhien pai.\nAadhiaai 18\nSab koi ke hak hai, aapan s\u00f2ch ke, bichare ke apan hierdaai m\u00ea, aur\naapan dharm par. Ehi hak ke mautabik bhi hai ki doesar dharm lei kar\nsake hai, djable koi maange badalwaawe hai okar dharm aur s\u00f2ch-bichaar\nke, tab oke ohi hak aur aadj\u00e1di hai, kare ke. Chaahe akele ki chaahe\nsaamiel waalan ke saath\u00e8, chaahe ghare ki beyhre, okar dharam maane ke\naur samdjhaawe ke; poedja, pr\u00e1thna aur riti-riwaas kare ke hak hai.\nAadhiaai 19\nSab koi hak hai, bichaar rakhe ke aur bole ke djaun bichaar apan mann m\u00ea\nhai. Ehi hak ka matlab hai ki kouno ke aadj\u00e1di m\u00ea rakhe, djaun bichaar\napan mann m\u00ea hai, b\u00e8gar kouno djabardasti kari doesar bichaar lewe ke.\nAuro b\u00e8gar sim\u00e1 djaun bichaar aur djauntji maange djaane hai, kouno\nkhodj pai, milli aur dei pai media s\u00e8.\nAadhiaai 20\nSab koi ke hak hai, aadj\u00e1di m\u00ea, me saamiel hoi ke aur s(h)aant m\u00ea saath\naawe ke aur bhaithak kare ke.\nKoi na djabardasti karwai kouno doesar ke, saath\u00e8 kouno samaadj djaawe\nke aur hiessa lewe ke.\nAadhiaai 21\nSab koi ke hak hai, aapan d\u00e8s chalaawe ke, chaahe sidhaa apne se, ki\nchaahe kouno insaan se, djaun choenaige hai.\nSab koi ke, aapan d\u00e8s me, barabar hak hai, sarkaar ke s\u00e8wa paawe ke.\nDjanta ke (h)iccha ke moetabiek, sarkar chale ke basis chaahe rehe ke,\nie djanta ka iccha chaahe samay-samay pe sattche choenaaw me aawe ke,\ndjaun m\u00ea sab djanne hak hai kouno choen paawe ke, chaahe aapan ke choene\nse, djaunhai koi na dekh pai or djaun barabar rakam satchai choene lai\nke hai.",
            "Image": "7237c72c05a8da53250cd9192826b7e7"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Aadhiaai 22\nSab koi, samaadj ke ego sadars hai, aur ohi ke roep m\u00ea, hak hai, samaadj\nke rattcha aur s\u00e8wa paawe ke aur sarkar ke doesar d\u00e8s ke saathe ke\nmehnat kari; ohi mehnat ek d\u00e8s ka samaan aur karen leike, sab djanne ke,\npaisedaar, samaadj ke aur sanskriti par hak dei, (ohi hak) djaun\ndjaroerat hai, kouno ke iddjat ke khatien aur apne banaawe ke, djaise oe\nmaange hai, ke khatien.\nAadhiaai 23\nSab koi ke hak hai, kaam kare ke khatien, ego kaam djaun maange kare,\nchoene ke khatien aur accha haalat m\u00ea kaam kare ke aur b\u00e8gar kaam rehe\nke rattcha paawe ke.\nSab koi ke, beggar bhedbaw, hak hai barabar kaam khatien, barabar\nmandjuri pawe ke.\nSab manai, djaun kaam kare hai, hak hai accha aur bhalai ke madjuri par,\ndjaun apan aur palwaar khatien ego iddjatdari djindagi dei pai, aur djab\nle djaroerat pare hai, hak hai, doesar rakam ke samaadj se rattcha par.\nSab koi ke hak hai, aapan mann aur karen ke rattcha khatien, ego union\nbanaawe ke ki sadars banne ke.\nAadhiaai 24\nSab koi ke hak hai aaram kare ke aur aapan accha samay bitawe ke hai,\nehi baat m\u00ea har kaam soch-samadj ke, chaahe samay se kare ke, aur samay\nse choetti paawe ke, madjuri ke saath.\nAadhiaai 25\nSab koi ke hak hai, ego djindagi ki up\u00e1i ke, djaun accha tandrusti ke\nkhatien hai, aur aapan, aur apne ke palwaar ke khatien, bhalaai ke\nkhatien, \u00e8mman samadj-boedj ke rehe ke, ehi samaan: roti kapda, makaan,\ndawaai-itiyaadi aur djaroeratwala samaaj ke sanstha. Aur okr\u00e8n saat-saat\ns\u00e8wa ke hak, djab le b\u00e8gar kaam-dhanda rahiye, bemaarie hoiye, langarai\nm\u00ea, wiedhwaan m\u00ea, boerhai m\u00ea aur djauntji djindagi ke djaroerat kamti\npare hai, karen-bas haalat soeroe bhail hai, ki djepar oke bhi kuch\nmadjburi raha.\nMai aur larka dekh-baar aur maddad pe ke hak hai. Sab larka, chaahe\npaida bhail\u00e8n ego biyaah m\u00ea, ki beyhre, ek rakam ke rattcha pai samaadj\nke.\nAadhiaai 26\nSab koi siettcha ke hak hai; Ohi siettcha begar paisa bhare ke, pai sake\nhai; parhe-likhe ke siettcha se, \u2018chotta school\u2019 se talak. Parhai-likhai\nke, sab koi kare ke chaah\u00edn. Djaun hoenar-sikhe waale aur kaam sikhe\nwaala school hai, sab koi ke khatien khoelal reh chaahe ke. Djaun kar\npaai, okr\u00e8n khatien barka siettcha khoelal chaah\u00edn rehe ke.\nSiettcha ke matlab hoi, apan man ekdam barhai kare ke, aur \u2018insaan ke\nhak\u2019 aur\u00f2 ohi aadj\u00e1di djaun reh ke chaahin, ieddjat dewe ke aur barhaawe",
            "Image": "77170b9e7342fb9557a37caad13115cb"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ke khatien. Oho [siettcha] aage barhai, samdjhaawat, sahe aur sanghat\nsab d\u00e8s, jaat-paat aur alag dharm waala djhoend lag\u00e8 djaun hai aur\nVerenigde Naties ke karen shaant rakhe khatien, aage barhai. Mai-baap ke\npehla hak hai, djaun rakam ke siettcha choene ke, okr\u00e8n larkan khatien.\nAadhiaai 27\nSab koi ke hak hai, djab le maange hai, samaadj ke sanskriti aur\nkalakari se bhaaglewe hai, aur djaun w\u00eddjyaan ke phal hai, ohi lewe ke.\nSab koi rattcha ke hak hai, djab kouno kuchoe widjyaan, likhal, ki\nkuchoe kal\u00e1 ke kaam karies hai, ki banaais hai, tab oke ohi samaan aur\nohi s\u00f2ch-samadjh ke khatien, rattcha paawe ke chaahin.\nAadhiaai 28\nSab koi ke hak hai, ego sambandhi pe djaun soemmat s\u00e8 hai aur djekar\ndoesar des ke bhi iddjat kare hai. Ego sambandhi djaun sab hak aur\naaj\u00e1di djaun likhal hai ehi Kahna m\u00ea, saamne lai sake hai.\nAadhiaai 29\nSamaadj m\u00ea, sab koi ke kartab hai, djaun apne se kar ke chaahin aur ohi\nkaren se, djab le kouno maange hai, aapan man barhai ho sake hai;.\nEhi sab hak aur aadj\u00e1di djaun hai kouno ke, khal\u00ed ohi samaan oke rokh\npai, djaun kanoen m\u00ea likhal hai aur djaun banwaail hai rattcha kare ke\nkhatien, sab bole aur iddjat ke maaren, ohi hak aur aadj\u00e1di khatien\ndjaun doesar manaai ke deil hai, aur djaun samaadj ke dharm, shaanth aur\nacchai khaatien, djaun m\u00ea ego choenal samaadj ke djaroerat hai.\nOhi hak aur aadj\u00e1di ke lewe aur dewe na m\u00e1g hai, djab le \u2018Verenigde\nNaties\u2019 ke s\u00f2tch-bichaar aur karen ke khatien na hai.\nAadhiaai 30\nKuch na, djaun likhal hai ehi Kahna m\u00ea, ohi rakam ke matlab hai, ki\nkouno d\u00e8s, djhoend ki khal\u00ed ego manai ke, oke l\u00e8 kar sake hai aur kuchoe\nkar paawe hai djaun samadj-boedj ke ehi sab hak aur aadj\u00e1di djaun \u00e8mm\u00e1\nlikha hai, chaphrahai ke dhar kar paawe hai.",
            "Image": "7691d191df83a0b4bedaa56a51c16404"
        }
    }
}

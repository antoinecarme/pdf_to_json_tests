{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468355,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Aadmi ke hak ka Kahna, djaun sab manai djaun doeniya me rehe ke khatien hai.\n(10. December 1948)\nDec. 2013 - Translation: D. Mahangi\nReview: C. Mahangi / P. Jadoenath\nSoeroewaat\nBichaar kar ke, ki, ego apan ke iddjat aur ekahie aur ego basis hak ba, sab sansaar ke basis, aadj\u00e1di, niaai aur shaant hai, djaun doeniya\nm\u00ea hai.\nBichaar kar ke, ki djaun nietchai aur thokar\u00e1e hoige hai aadmi ke hak ke, ohi bhi katthor-behwaar pais hai, djaun doeniya bhar ke insaan\nsab insaan ke mann (bhi) m\u00ea \u00f2tna ghoesa lail hai, aur ego doeniya aaige hai djaun m\u00ea ek aaadmi ke bole ke aur s\u00f2che ke aadj\u00e1di chaah\u00edn, aur\nd\u00e8rai aur djaran m\u00ea koi ke na chaahin rehke, ohi rakam ke doeniya, sab aam manai ke khatien, sab se barka samaan hai.\nBichaar kar ke, ki kanoen ke maaren aur okar taakat se, insaan ke hak rattch\u00e1 karwail hai, kaahe ke aadmi hatyach\u00e1ri aur nietchai ke\nandhiaai ke na usk\u00e1i.\nBichaar kar ke, ki basis hai, d\u00e8s ke bietch m\u00ea soemmat rehke chaahin aur sab d\u00e8s aapan-aapan sanghat se rehe aur karobaar ke mel-djol ke\nkaren.\nBichaar kar ke, ki \u2018Verenigde Naties\u2019 ke djanne, okr\u00e8n Chitti m\u00ea bole hai, ki oke biswaas hai, ohi hak m\u00ea, djaun insaan ki djindagi ke\nkhatien djaroerat maane hai, ek aadmi ke iddjat aur kimmat m\u00ea aur mard aur meraroe ki barabar hak djaun hai, ohi (biswaas kar ke) bolies\nhai ki, samaadj ke barh\u00e1wat, aur djindagi ki oepai aur barka aadj\u00e1di m\u00ea, aage kari.\nBichaar kar ke, ki djaun d\u00e8s \u2018Verenigde Naties\u2019 ke djhoend hai, ohi djabaan dees hai, ki oe sab, \u2018Verenigde Naties\u2019 ke saathe, kausis kari,\nohoe djaun doeniya m\u00ea iddjat sab aadmi ke hak ke chaah\u00edn howe ke, aur aadj\u00e1di djaun djaroerat hai, barh\u00e1we ke.\nBichaar kar ke, ki ehi djabaan dewe ke aur sab kare ke khatien, soemmat s\u00e8 rehke chaah\u00edn, ke ehi hak aur aadj\u00e1di ka matlab kountji hai.\nAb, ie sait, ohi khatien...\nSab ke assemblee,\nBole hai ki, ehi Kahna djaun sab insaan ke hak ke khatien hai, (ohi) soemmat s\u00e8 (bole hai ki) ego djaroerat\nke pahunche ke chaah\u00edn, kaahe ke sab aadmi aur sab toekarra ke samaadj, ehi Kahna, b\u00e8gar chore ke, okr\u00e8 man\nsikhai aur siettcha leke ehi hak aur aadj\u00e1di, ke iddjat aage kari aur barh\u00e1wai ke karen leike, aapan d\u00e8s m\u00ea\nekkr\u00e8 pah\u00edchaane aur samdjhawal djaun soemmat s\u00e8 howe hoi, ehi djoend ke djann\u00e8 m\u00ea bietch aur doesar djann\u00e8\nba, djaun sab log aur sab d\u00e8s\nm\u00ea rakhe, aur samadj-boedj ke\naur doesar d\u00e8s se, rattcha kari\ndjaun rehe hai okr\u00e8n niyaai s\u00e8:\nAadhiaai 1\nSab djanne aadj\u00e1di aur barabar paidaa bhail\u00e8n, iddjat aur hak m\u00ea. Ohi djanne ke lage sab ke samadj-boedj aur hierdaai hai aur doesare se\nsab soemmat s\u00e8, djaane-maane ke chaahin.\nAadhiaai 2\nDjaun hak aur aadj\u00e1di djaun ehi kahna m\u00ea likhal hai, sab koi ke adhikaar ba, b\u00e8g\u00e0r djaun rakam ke bhedbhaw, chaahe djaun djaat, rang,\nchaahe aadmi ki aurat, bhasa, dharm, chaahe politiek m\u00ea djaun bichaar rakhe, djaun khan-dhaan, dhan, paidaai aur doesar bol-baal (ki\naadar).\nAur\u00f2, koi fark na banni, (sab koi ehi adhikaar ke hak hai), l\u00e0nti ke karen se, niyaidhis ke karen se aur doesar desh ke bol-baal, djaun\ndesh ki ilaaka se kouno ke aapan bole hai, chaah\u00edn ohi d\u00e8s aapan apne se raadj kare hai, ki doesar djanne ohi d\u00e8s chalaawe hai aur ajaadi\nkamti hai.\nAadhiaai 3\nSab koi, apan ke djindagi, adjaadi aur soeratchit rehe ke hak hai. Sab koi hak hai, apan ke djindagi ke moetaabik, apne mardji se, s\u00f2ch-\nsamadj ke sadjaawe ke aur chalaawe ke.\nAadhiaai 4\nKauno kontraki ki goolami me na rakh kar sakal djaai. Kantraki aur goolami sab roep m\u00ea, mien\u00e1hi hai.\nAadhiaai 5\nKoi na, kouno doesar ke karen se chhod paawe ke chaahin, na katthor aur jaanwar ni\u00ebr aur b\u00e8gar sahoer ke ni\u00ebr nietchai djai kar sake hai.\nAadhiaai 6\nSab koi, djaune ka ni kahaan rehe hai, kanoen ke aage, ke hak hai, ek insaan ke roop m\u00ea pahichaan kar sakal djaai.\nAadhiaai 7\nSab manai, kanoen ke khatien barabar hai, aur b\u00e8gar bhedbhaw sab koi ke hak hai, kanoeni rattcha pawe ke. Sab koi ke barabar rattcha paawe\nke aur bole ke hak hai, bhedbhaw aur s\u00f2ch-samadj ke piechahre, ki koi rakam ke rokaawat djaune ehi Kahna se na sehmat hai\nAadhiaai 8\nSab log ke hak hai, kanoen ke sahaare pe hak ba chaah\u00edn, D\u00e8s ke sarkar-niyaaidhis ke sanstha se, ohi karen se djaun habra howe hai basis-\nhak ke, djaun kanoen dewe hai sab koi ke.\nAadhiaai 9\nKoi ke na chaah\u00edn so-so se, pakar hoi, dabaaw me rehe, ki d\u00e8s-be-d\u00e8s kare ke.\nAadhiaai 10\nSab koi, ek dam saamiel m\u00ea hak hai, ego satcha aur khoellam-khoella soen\u00e1i paawe ke, ego djaadj ke aage se djaunne apan mann ke satchai se\nkaam kare hai. Ehi haal, (djaadj) boli aur dekhi ke kekar koun-koun hak hai (sab koi ke), kekar kountji kare ke chaahien aur oe koun bole-\ngoeenahie karwaais hai.\nAadhiaai 11\nSab koi, djaune ego kharaabie ke khatien pakraan hai, ohi sab, kanoen ke aankhie m\u00ea bekasoer hai, tab le okar kasurwaar kanoen se, aur\nniyaaidhis ke maaren, khoel\u00e1 m\u00ea, saamiel waalan ke saathe, na b\u00f2l bhail. \u00d2mma oke sab djim\u00e1w\u00e1ri djaun okre satch bachaaw djaroerat hai, ohi\npai oe.\nKoi ke na paai kasoer ego goenaah ke, djaune oe karies hai ego tem pe, jab le d\u00e8s aur doeniya ke kanoen m\u00ea oisan goenaah na bolal-likhal\nraha. Auro ego aur barka sadjaa na dei karsakal djaai, ohi sadjaa se djaun ohoe tem pe, djab goenah karies raha, kanoen m\u00ea likhal raha.\nAadhiaai 12\nKoi doesar\u00e8n, na so-so bietch m\u00ea, kouno ke aapan gharweh m\u00ea, palwaar, ghar, likhaat aur iddjat aur naam ke, aai pai . Djab kouno ehi\nchiedjwan ke bietch m\u00ea aai, tab sab koi ke hak hai, kanoen ke oke rattcha par, ohi \u2018bietch me kudaai\u2019 se.",
            "Image": "a3c67c463eba7daf546174118fa43eda"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Aadhiaai 13\nSab koi ke hak hai aapan man se djaahe, djaun djaga maange hai aur rehe hai sab d\u00e8s ke sim\u00e1 m\u00ea.\nSab koi ke hak hai, sab d\u00e8s se aur aapan okar d\u00e8s se djaai-aai sake hai chore ke aur apan d\u00e8s se laut ke aawe ke.\nAadhiaai 14\nSab koi ke hak hai, kouno ke sataawe maaren, doesar d\u00e8s m\u00ea ghar khodje ke aur sahaara paawe ke.\nDjab koi kanoen dwaara se saatail hai, kouno goenaah ke djaun des ke maaren na raha, ki kouno karen ke djaune Verenigde Naties ki s\u00f2ch se\nna patte hai, tab ehi hak, djaune oepra likhal hai, ohi na milli.\nAadhiaai 15\nSab koi hak hai aapan d\u00e8s ke pah\u00edchaan par.\nKoi na, so-so se, okar d\u00e8s ke pah\u00edchaan ke djabardasti chhien kar pawe hai. Koi ke na, \u00f2kar d\u00e8s ke pah\u00edchaan badalwaawe ke hak chhien kar\npai.\nAadhiaai 16\nAadmi aur aurat, djaun barka hai aur biyaa kare ke oemar mielge hai, oke b\u00e8gar kouno oke rokhe ke, okar djaat-paat, rang-roep, d\u00e8s ke\npah\u00edchaan, ki dharm ke maaren, biyaa kare ke aur ghar-sansar basaawe ke hak hai. Oeh sab ke barabar hak hai, biyaa kare m\u00ea, biyaah ke\ndjindagi m\u00ea aur batwaara m\u00ea.\nKouno khali biyaah kar pai, djab doenoe parani, djaun biyaah kari, mel-djol ke biyaah maange kare hai.\nGhar-parani, sansaar, ego awas aur basis toekkara hai, aur oho, sansaar aur d\u00e8s se rattcha chaahe kare ke.\nAadhiaai 17\nSab koi, djaun okar apan djaidaad, rakhe ke hak hai; chaahe akele ki kouno ke saathe.\nDjab djaidaad hai kouno ke, tab na ho sake hai ki kouno doesar\u00e8n, bekaren se, okar djaaid chhien pai.\nAadhiaai 18\nSab koi ke hak hai, aapan s\u00f2ch ke, bichare ke apan hierdaai m\u00ea, aur aapan dharm par. Ehi hak ke mautabik bhi hai ki doesar dharm lei kar\nsake hai, djable koi maange badalwaawe hai okar dharm aur s\u00f2ch-bichaar ke, tab oke ohi hak aur aadj\u00e1di hai, kare ke. Chaahe akele ki chaahe\nsaamiel waalan ke saath\u00e8, chaahe ghare ki beyhre, okar dharam maane ke aur samdjhaawe ke; poedja, pr\u00e1thna aur riti-riwaas kare ke hak hai.\nAadhiaai 19\nSab koi hak hai, bichaar rakhe ke aur bole ke djaun bichaar apan mann m\u00ea hai. Ehi hak ka matlab hai ki kouno ke aadj\u00e1di m\u00ea rakhe, djaun\nbichaar apan mann m\u00ea hai, b\u00e8gar kouno djabardasti kari doesar bichaar lewe ke. Auro b\u00e8gar sim\u00e1 djaun bichaar aur djauntji maange djaane\nhai, kouno khodj pai, milli aur dei pai media s\u00e8.\nAadhiaai 20\nSab koi ke hak hai, aadj\u00e1di m\u00ea, me saamiel hoi ke aur s(h)aant m\u00ea saath aawe ke aur bhaithak kare ke.\nKoi na djabardasti karwai kouno doesar ke, saath\u00e8 kouno samaadj djaawe ke aur hiessa lewe ke.\nAadhiaai 21\nSab koi ke hak hai, aapan d\u00e8s chalaawe ke, chaahe sidhaa apne se, ki chaahe kouno insaan se, djaun choenaige hai.\nSab koi ke, aapan d\u00e8s me, barabar hak hai, sarkaar ke s\u00e8wa paawe ke.\nDjanta ke (h)iccha ke moetabiek, sarkar chale ke basis chaahe rehe ke, ie djanta ka iccha chaahe samay-samay pe sattche choenaaw me aawe\nke, djaun m\u00ea sab djanne hak hai kouno choen paawe ke, chaahe aapan ke choene se, djaunhai koi na dekh pai or djaun barabar rakam satchai\nchoene lai ke hai.\nAadhiaai 22\nSab koi, samaadj ke ego sadars hai, aur ohi ke roep m\u00ea, hak hai, samaadj ke rattcha aur s\u00e8wa paawe ke aur sarkar ke doesar d\u00e8s ke saathe ke\nmehnat kari; ohi mehnat ek d\u00e8s ka samaan aur karen leike, sab djanne ke, paisedaar, samaadj ke aur sanskriti par hak dei, (ohi hak) djaun\ndjaroerat hai, kouno ke iddjat ke khatien aur apne banaawe ke, djaise oe maange hai, ke khatien.\nAadhiaai 23\nSab koi ke hak hai, kaam kare ke khatien, ego kaam djaun maange kare, choene ke khatien aur accha haalat m\u00ea kaam kare ke aur b\u00e8gar kaam\nrehe ke rattcha paawe ke.\nSab koi ke, beggar bhedbaw, hak hai barabar kaam khatien, barabar mandjuri pawe ke.\nSab manai, djaun kaam kare hai, hak hai accha aur bhalai ke madjuri par, djaun apan aur palwaar khatien ego iddjatdari djindagi dei pai,\naur djab le djaroerat pare hai, hak hai, doesar rakam ke samaadj se rattcha par.\nSab koi ke hak hai, aapan mann aur karen ke rattcha khatien, ego union banaawe ke ki sadars banne ke.\nAadhiaai 24\nSab koi ke hak hai aaram kare ke aur aapan accha samay bitawe ke hai, ehi baat m\u00ea har kaam soch-samadj ke, chaahe samay se kare ke, aur\nsamay se choetti paawe ke, madjuri ke saath.\nAadhiaai 25\nSab koi ke hak hai, ego djindagi ki up\u00e1i ke, djaun accha tandrusti ke khatien hai, aur aapan, aur apne ke palwaar ke khatien, bhalaai ke\nkhatien, \u00e8mman samadj-boedj ke rehe ke, ehi samaan: roti kapda, makaan, dawaai-itiyaadi aur djaroeratwala samaaj ke sanstha. Aur okr\u00e8n\nsaat-saat s\u00e8wa ke hak, djab le b\u00e8gar kaam-dhanda rahiye, bemaarie hoiye, langarai m\u00ea, wiedhwaan m\u00ea, boerhai m\u00ea aur djauntji djindagi ke\ndjaroerat kamti pare hai, karen-bas haalat soeroe bhail hai, ki djepar oke bhi kuch madjburi raha.\nMai aur larka dekh-baar aur maddad pe ke hak hai. Sab larka, chaahe paida bhail\u00e8n ego biyaah m\u00ea, ki beyhre, ek rakam ke rattcha pai samaadj\nke.\nAadhiaai 26\nSab koi siettcha ke hak hai; Ohi siettcha begar paisa bhare ke, pai sake hai; parhe-likhe ke siettcha se, \u2018chotta school\u2019 se talak. Parhai-\nlikhai ke, sab koi kare ke chaah\u00edn. Djaun hoenar-sikhe waale aur kaam sikhe waala school hai, sab koi ke khatien khoelal reh chaahe ke.\nDjaun kar paai, okr\u00e8n khatien barka siettcha khoelal chaah\u00edn rehe ke.\nSiettcha ke matlab hoi, apan man ekdam barhai kare ke, aur \u2018insaan ke hak\u2019 aur\u00f2 ohi aadj\u00e1di djaun reh ke chaahin, ieddjat dewe ke aur\nbarhaawe ke khatien. Oho [siettcha] aage barhai, samdjhaawat, sahe aur sanghat sab d\u00e8s, jaat-paat aur alag dharm waala djhoend lag\u00e8 djaun\nhai aur Verenigde Naties ke karen shaant rakhe khatien, aage barhai. Mai-baap ke pehla hak hai, djaun rakam ke siettcha choene ke, okr\u00e8n\nlarkan khatien.",
            "Image": "88861c5d797c47f0aad53b2f8dff8310"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Aadhiaai 27\nSab koi ke hak hai, djab le maange hai, samaadj ke sanskriti aur kalakari se bhaaglewe hai, aur djaun w\u00eddjyaan ke phal hai, ohi lewe ke.\nSab koi rattcha ke hak hai, djab kouno kuchoe widjyaan, likhal, ki kuchoe kal\u00e1 ke kaam karies hai, ki banaais hai, tab oke ohi samaan aur\nohi s\u00f2ch-samadjh ke khatien, rattcha paawe ke chaahin.\nAadhiaai 28\nSab koi ke hak hai, ego sambandhi pe djaun soemmat s\u00e8 hai aur djekar doesar des ke bhi iddjat kare hai. Ego sambandhi djaun sab hak aur\naaj\u00e1di djaun likhal hai ehi Kahna m\u00ea, saamne lai sake hai.\nAadhiaai 29\nSamaadj m\u00ea, sab koi ke kartab hai, djaun apne se kar ke chaahin aur ohi karen se, djab le kouno maange hai, aapan man barhai ho sake hai;.\nEhi sab hak aur aadj\u00e1di djaun hai kouno ke, khal\u00ed ohi samaan oke rokh pai, djaun kanoen m\u00ea likhal hai aur djaun banwaail hai rattcha kare\nke khatien, sab bole aur iddjat ke maaren, ohi hak aur aadj\u00e1di khatien djaun doesar manaai ke deil hai, aur djaun samaadj ke dharm, shaanth\naur acchai khaatien, djaun m\u00ea ego choenal samaadj ke djaroerat hai.\nOhi hak aur aadj\u00e1di ke lewe aur dewe na m\u00e1g hai, djab le \u2018Verenigde Naties\u2019 ke s\u00f2tch-bichaar aur karen ke khatien na hai.\nAadhiaai 30\nKuch na, djaun likhal hai ehi Kahna m\u00ea, ohi rakam ke matlab hai, ki kouno d\u00e8s, djhoend ki khal\u00ed ego manai ke, oke l\u00e8 kar sake hai aur\nkuchoe kar paawe hai djaun samadj-boedj ke ehi sab hak aur aadj\u00e1di djaun \u00e8mm\u00e1 likha hai, chaphrahai ke dhar kar paawe hai.",
            "Image": "d77fd8ee992fd91b9c32aa5135ea526d"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471505,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Sangkalibutan Nga Pag-Asoy Bahin Han Kanan Tawo Mga Katungod\nPasiuna\nTungod han pagkilal-a nga an tiunay nga dignidad ug katpong ngan diri-maiwasan nga mga\nkatungod hadton mga kaapihan kanan tawo pamilya amo an pinatatamakan han katalwasan,\nhustisya kalinawan han kalibutan;\nTungod han pagpasibaya ug pagbiay-biaya han kanan mga tawo katungod nga nahingadto hin\nmga magpakarima-dima nga mga buhat ug nakapahangit han katawhan, ug dumangat han pag-\nabot hin bag-o nga panahaon diin an mga katawhan magpapahimulos han ira katadungan\npagyakan ug pagtuo hin waray ikahahadlok ug an katalwas tikang hin mga kabaraka ug\npahingulang iginsaysay nga amo an pinakahitaas nga hingyap han mga molupyo;\nTungod nga kinahanglan gud, agud an tawo diri mapiritan paggapil, ha iya katapusan nga\npaningkamot, pag-ato pagraugdauga ha iya, igan an mga katadungan han tawo panalipdan\ngud ha balaud;\nTungod nga kinahanglanon gud an pagpaudway han nagtutubo nga pagkasarangkay han mga\nnasud;\nTungod kay an mga katawhan han un nagotco pagtangdo han ira tuluohan bahin han kanan\ntawo panguna nga mga katungod, sugad man han iya pagkatawo ug dignidad, an pareho nga\nmga katadungan han lalake ug babaye, ug naguuungara hin mauro-upay nga kinabuhi ubos\nhan katalwasan;\nTungod nga an mga kaapi han hini nga kapunungan, nagsaad man han ira pag-urusa\npaningkamot kaupod han UN, pagpasamwak agud respetohan hin mahugot an kanan tawo\npanguna nga mga katungod;\nTungod nga an paggisinabtanay hini nga mga katungod importante gud kaupay basi matuman\nini nga panaad;\nSanglit, an ASSEMBLEYA HENERAL nag-aasoy hin pagsering;\nKANAN KALIBUTAN DEKLARASYON BAHIN HAN KANAN TAWO MGA KATUNGOD\nNga an ngatanan nga mga nasud ug katawhan magkakau-urusa agud matuman ini nga panuyo,\nnga diin kada tagsa-tagsa nga kaapihan katilingban, magtatalinguha pagtutdo basi\ndumukwag ini nga mga katungod, pinaagi hin mga mapinulsanon nga mga buhat, ha nasyonal\nug internasyonal nga mga kalibungan, nga ini kilal-on ngan tumanon hadton mga katawhan\nnga ira nasasakupan.\nArtikulo 1\nNga an ngatanan nga mga tawo, nahimugso talwas ug katpong ha ira dignidad ug katdungan.\nHira natawo dinhi ha tuna mayda konsensya ug isip ug kaangayan gud la nga an ira\npagtagad ha tagsatagsa sugad hin magburugto.\nArtikulo 2\nNga kada osa may-ada katadungan ngada hini nga mga katungod ug mga katalwasan nga\nnahiaasoy dida hini nga Deklarasyon ha waray bale han iya kolor ha panit, yinaknan,\ntuluohan, mababaye man o lalake, kori amo man an iya isip-politikal, an iya gintikangan\nnga nasud, an iya mga bahandi, kon ano hiya o ano pa dida nga mga suklanan.",
            "Image": "5b8dd3c9886087510d8c46c1c1bbc142"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Labut hini, an pagtagad diri hihimuon pinaagi han politikal, tuna o tindog pagkalibutan\nhan nasud, o kon taga diin ito nga tawo, o sino kon ito nga nasyon independiente, may\ntag-mangno, o may kakulangan han ira pangobyerno.\nArtikulo 3\nAn kada tagsa may katadungan ngada ha kinabuhi, ngada ha katalwasan ug hin kinabuhi nga\nwaray kahadlokan.\nArtikulo 4\nWaray hin-o man nga magigin uripon. An paguripon ug an pamaligya o pagpalit hin mga\nuripon ha bisan ano nga paagi igindidiri gud.\nArtikulo 5\nWaray tawo nga igpapailarum hin pagpakuri-i o hin diri tinawo o sobra hin kamaka-aalo\nriga pagkastiguha.\nArtikulo 6\nAn kada tagsa may katadungan kilal-on nga usa nga tawo, ha stubangan han balaud, bisan\nbiin hiya makadto.\nArtikulo 7\nPapreho an tawo ha stuban-gan han belaud ug an bisan hin-o mahihimo pangaro han bulig\nug pananlipud han balaud. An usa ka fawo nga gin-iiba o nakakasering nga gintutuyo hiya\npag-ibaha makakahimo peghangyo han bulig han balaud.\nArtikulo 8\nPinaagi han\nhingpit nga\nhingpit nga\nhan batakan\nmga nasyonal nga mga buhatan, an kada usa may katadungan pamiling hin\nkatalwasan ngadto hin mga pagsupak han iya mga katadungan pamiling hin\nkatalwasan ngadto hin mga pagsupan ha iya mga katadungan nga hatag ha iya\nbalaud.\nArtikulo 9\nIguin didiri an waray ha rason nga pagdakop, pagpreso ug pagpagawas han nasud.\nArtikulo 10\nDida han pagturotimbang han iya mga katadungan ug mga obligasyon, ug mga kiha kriminal\nkontra ha iya, an kada usa may katadungan ngadto hin waray trampa ug ha publiko nga\npamati han iya kaso pinaagi hin independyente ug waray inu-ugupan nga buhatan.\nArtikulo 11\nIn himo-an nga nakasala may katadungan nga diri sidngon nga salaan tubtob nga diri pa\nhiya naproybahan nga salaan dida hin ha publiko nga pamati diin hiya gintagan han nga\ntanan nga mga habulig para han iya depensa.\nDiri pagsasalaon in usa mahitungod hin sala o binuhatan o waray buhata, nga dire\npasinisering nga sala ubos in nasyonal o internasyonal nga balaud, badton panahon han\npagbuhata hito. Sugad man liwat, diri mahihimo ipatong in maburobug-at nga patok kay\nnga pena han buhatan into nga sala.",
            "Image": "98448ef1d33da3aee73a082d2aaef79b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Artikulo 12\nWaray hin-o man nga igpapailarum nga diri nahalulugar nga paghimasok ha pamilya,\npanimalay, han pribado nga kalugaringon, ha mga sinurat o paghugaw han iya ngaran o\nhonor. An kada usa may katadungan pagpanalipdi han balaud supak hini nga mga pagsamuk-\nsamok o pagtamaya.\nArtikulo 13\nHa sakob han iya nasud nga ginpupuy-an, an kada usa may katadungan hin paglakat-lakat\nkon pagpuyo hain man hiya maruyag;\nAn kada usa may katadungan pagbaya han iya nasud, upod an iya kalugaringon ug pagbalik\nngada hito.\nArtikulo 14\nAn kada usa may katadungan pangaro hin panalipod kontra hin pagraugdauga tikang ha iba\nnga nasud;\nIni nga katadungan diri mahihimo igrason dumata hin mga pagkiha gumikan hin mga krimen\nnga diripolitikali o mga buhat dupak hari mga prinsipyo ug mga panuyo han UN.\nArtikulo 15\nAn kada usa may katadungan ngada han iya nasyonalidad;\nIn usa nga tawo diri mahihimo kahukasan han iya paggka nasudnon hin waray ha rason ug\nwaray liwat maka-agpugong ha iya pagbalhin han iya pagka nasudnon.\nArtikulo 16\nAn mga lalake o babaye nga aada na ha igo nga panuigon an may katadungan ag-awawa ngan\nmagka-ada hin familya ha waray bale han iya kolor ha panit, nasyonalidad o tuluohan.\nHira an mayada purupareho nga mga katadungan mahi-unong ha pag-awawa, samtang nga mag-\nasawa ngan han pagpawaray bale hito nga ira pag-asawa;\nAn kasal an pagbobohaton la ha talwas ug tim-os nga pag-ayon han mga pagkakasion;\nAn familya an unob ngan panguna nga hupo han katilingban ngan may katadungan nga\npanalipdan han katilingban ngan han gobyerno.\nArtikulo 17\nAn kada usa may katadungan pagtag-iya hin bagay ha iya kalugarinhon o kaupod an iba;\nWaray hin-o man nga tawo nga kukuhaan han iya pag-tagiya hin waray-ha-rason.\nArtikulo 18\nAn kada usa may katadungan hin ha iya pag-isip, konsensya ug relihiyon; kaupod hin an\nkatadungan pagbalhin han iya relihiyon, pagtuo ug katal-wasan, mahiya la nga usa o\nkaupod in iba, ha publiko o pribado agud igpasamwak an iya tuluohan ha pagtutdo,\npaghalad o pagsingba.\nArtikulo 19",
            "Image": "36469417efc8bbaa9957bdef1dfaed8d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "An kada tagsa may katadungan pag-isip o pagsaysay; ini nga katadungan naglalakip han\niya pagpasamwak han iya mga opinyon nga diri pagsasamukon sugad man pagpamiling,\npagkara-wat ug paghatag hin mga impormasyon o mga ideya pinaagi ha media hin waray\npinili.\nArtikulo 20\nAn kada tagsa may katadungan hin mamingawon nga pagtitirok ug paguurosa;\nDiri mapipirit in usa ka tawo pagpiriton pagbulig hin usa nga kapunungan.\nArtikulo 21\nAn kada tagsa may katadungan pag-api dida han pan-gobyernohan, ha directa o pinaagi han\nmga pinili nga mga tumindog;\nAn kada usa may katadungan kumarawat han mga serbisyo publiko ha iya nasud;\nAn ungara han mga tawo amo an pinatatamakan han gahum han gobyerno; Ini tutumanon\npinaagi hin tunay ug pinanahon nga pinilay bubuhaton hin sekreto nga butosay o\npuropareho nga paagi hin panmutos.\nArtikulo 22\nKada usa, tungod han hiya kaapi han katilingban, may katadungan han iya seguridad nga\nsosyal, tubtob han kaya han nasyonal ug internasyonal nga pagkaurosa subay han mga\norganisasyon ug mga bahandi han kada gobyerno, mga katadungan nga sosyal, kultural ug\nsosyal nga dir-gud-maiiwasan dida han talwas nga pagtubo han iya pagatawo.\nArtikulo 23\nAn kada tagsa may katadungan pagtrabaho, pagpili hin trabahu-an ngadto hin mga-\nmakatawo-nga-kahimtang-hin panarabahuan ug panalipdi hin kawaray trabaho;\nAn tagsa-tagsa, may katadungan ngada hin eksakto nga suho para hin eksakto nga trabaho;\nhin diri hiya pag-iibahan;\nAn hin-o man nga natrabaho may katadungan kumarawat hin eksakto ug may-bintaha nga\nbayad, agud magseguro para ha iya ug han iya pamilya hin kinabuhi kaangayan hin tawo,\nngan kon kinahanglan madudugangan pa hin iba nga mga paagi hin sosyal nga mga\npanalipud;\nAn kada tagsa may katadungan pagtindog o pagbulig hin mga unyon agud maproteheran an\niya mga intereses.\nArtikulo 24\nAn kada tagsa may katadungan hin pagpahuway ug pagpahalibway, kaupod in pagtakon han\niya mga oras hin pagtrabaho ug ha mga panahon nga adlaw nga mga lu-an nga binaydan.\nArtikulo 25\nAn kada tagsa may katadungan ngada hin igo ug kaangayan nga panginabuhi para ha iya\nkalugaringon ug han kanan iya pamilya panlawas, sugad man han pamanapton, balay,\nurokyan ug mga pagataman nga sosyal ngan medical, ug katadungan ngada hin kaseguro ha\npanahon hin paghi-iwas han trabaho, kasakit, kabaldado, ka balo kalagas o kawar-ayan o\nano la nga remalaso;",
            "Image": "5c4b700a09ce51835bf6b8d7a6ae142d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "An pagin iroy ug pagin bata nahipapailarum hin espesyal nga pagtimangno. An ngatanan\nnga mga bata, natawo sakub o gawas ha kasal, nahasisirong gihapon hini nga sosyal nga\npanalipud.\nArtikulo 26\nAn kada tagsa mayda katadungan ngada hin edukasyon. An edukasyon amo in libre, por los\nmenos, ha elementarya ug ha syahan nga mga balitang. An edukasyon ha elementarya\nkinahanglan piriton gud. An pag-aram han teknolohiya ug profesyonal nga edukasyon\nabyerto para han ngatanan ug man an huro-hitaas nga pag-aradman maarabut hin usa sugad\nhan iya maakos;\nAn panuyo han edukasyon amo an bug-os nga pagtubo han kanan tawo personalidad ug an\npagpabaskug han pagrespeto han kanan stawo mga katungod ngan han mga unob nga mga\nkatalwasan, lgpapadukwag an paggisi-nabtanay, paggipuro- paasensyan ug an pagsarangkay\nhan mga nasud, mga hugpo sugad han relihoyoso ug magkadugo nga mga hugpo, ug\nmaniningkamot nga magpabilin an kanurayaw;\nAn mga kag-anak may katungod pagpili han klase nga edukasyon para han ira mga anak.\nArtikulo 27\nAn kada tagsa may katadungan pagbulig dida han mga buruhaton nga kultural han\nkatilngban, pagpulos han mga artes ug pakigsasaro han mga siyentipiko-nga-mga-bintaha\nsugad man han mga iba nga kaupayan.\nAn kada tagsa mayda katadungan magpanalipud han mga bintaha tikang han mga siyentipiko\nnga imbento, mga sinurat o producksyon n mga aristiko nga iya.\nArtikulo 28\nAn kada tagsa may katadungan ngada hin kahimtang nga sosyal of internasyonal diin an\nmga katadungan ug katal-wasa dida hin nga Deklarasyon mahihimo katuman.\nArtikulo 29\nAn kada tagsa may mga turumanon ngada han katiling-ban diin aada gud la an bug-os nga\npagtubo han iya pagkatawo matutuman.\nDida han iya pagtuman han iya mga katalwasan ug mga katadungan, an kada tagsa\nmatataknan subay han mga aludayday han balaud, kanay tiunay nga panuyo amo la an\npagpakilala ug pagparespeto han mga katadungan ug mga katawasan han iba ug pagtuman han\nmga kinahanglanon han moralidad, an kahimyangan han publiko ug an kaupayan ha\nkatilingban nga demokratiko.\nWaray hini dinhi ngamga katadungan ug mga katalwasan bubuhaton supak han mga panuyo ug\nmga prinsipyo han UN.\nArtikulo 30\nWaray hini dinhi nga Deklarasyon in intyendihon nga naghahatag ngada hin bisan ano nga\nGobyerno, hugpo o tawo hin katadungan pagbuhat hin bisan ano nga makakabungkag hin ano\ndida nga katadungan ug katalwasan nga nailagda dinhi",
            "Image": "52a7e9fa866aeea5d6121f39f8dab1e2"
        }
    }
}

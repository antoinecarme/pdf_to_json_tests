{
    "MetaData": {
        "Author": null,
        "Creation_Date": 1581471404,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f25f8d48ce056218d1f5b9e9ab205737",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sangkalibutan Nga Pag-Asoy Bahin Han Kanan Tawo Mga Katungod\nPasiuna\nTungod han pagkilal-a nga an tiunay nga dignidad ug katpong ngan diri-\nmaiwasan nga mga katungod hadton mga kaapihan kanan tawo pamilya amo an\npinatatamakan han katalwasan, hustisya kalinawan han kalibutan;\nTungod han pagpasibaya ug pagbiay-biaya han kanan mga tawo katungod nga\nnahingadto hin mga magpakarima-dima nga mga buhat ug nakapahangit han\nkatawhan, ug dumangat han pag-abot hin bag-o nga panahaon diin an mga\nkatawhan magpapahimulos han ira katadungan pagyakan ug pagtuo hin waray\nikahahadlok ug an katalwas tikang hin mga kabaraka ug pahingulang\niginsaysay nga amo an pinakahitaas nga hingyap han mga molupyo;\nTungod nga kinahanglan gud, agud an tawo diri mapiritan paggapil, ha iya\nkatapusan nga paningkamot, pag-ato pagraugdauga ha iya, igan an mga\nkatadungan han tawo panalipdan gud ha balaud;\nTungod nga kinahanglanon gud an pagpaudway han nagtutubo nga\npagkasarangkay han mga nasud;\nTungod kay an mga katawhan han un nagotco pagtangdo han ira tuluohan\nbahin han kanan tawo panguna nga mga katungod, sugad man han iya\npagkatawo ug dignidad, an pareho nga mga katadungan han lalake ug\nbabaye, ug naguuungara hin mauro-upay nga kinabuhi ubos han katalwasan;\nTungod nga an mga kaapi han hini nga kapunungan, nagsaad man han ira\npag-urusa paningkamot kaupod han UN, pagpasamwak agud respetohan hin\nmahugot an kanan tawo panguna nga mga katungod;\nTungod nga an paggisinabtanay hini nga mga katungod importante gud\nkaupay basi matuman ini nga panaad;\nSanglit, an ASSEMBLEYA HENERAL nag-aasoy hin pagsering;\nKANAN KALIBUTAN DEKLARASYON BAHIN HAN KANAN TAWO MGA KATUNGOD\nNga an ngatanan nga mga nasud ug katawhan magkakau-urusa agud matuman\nini nga panuyo, nga diin kada tagsa-tagsa nga kaapihan katilingban,\nmagtatalinguha pagtutdo basi dumukwag ini nga mga katungod, pinaagi hin\nmga mapinulsanon nga mga buhat, ha nasyonal ug internasyonal nga mga\nkalibungan, nga ini kilal-on ngan tumanon hadton mga katawhan nga ira\nnasasakupan.\nArtikulo 1\nNga an ngatanan nga mga tawo, nahimugso talwas ug katpong ha ira\ndignidad ug katdungan. Hira natawo dinhi ha tuna mayda konsensya ug isip\nug kaangayan gud la nga an ira pagtagad ha tagsatagsa sugad hin\nmagburugto.\nArtikulo 2\nNga kada osa may-ada katadungan ngada hini nga mga katungod ug mga"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "c1d2ac80d880a70acbdc6066fb970eb0",
            "Index": 1,
            "Label": "2",
            "Size": [
                595.0,
                842.0
            ],
            "Text": "katalwasan nga nahiaasoy dida hini nga Deklarasyon ha waray bale han iya\nkolor ha panit, yinaknan, tuluohan, mababaye man o lalake, kori amo man\nan iya isip-politikal, an iya gintikangan nga nasud, an iya mga bahandi,\nkon ano hiya o ano pa dida nga mga suklanan.\nLabut hini, an pagtagad diri hihimuon pinaagi han politikal, tuna o\ntindog pagkalibutan han nasud, o kon taga diin ito nga tawo, o sino kon\nito nga nasyon independiente, may tag-mangno, o may kakulangan han ira\npangobyerno.\nArtikulo 3\nAn kada tagsa may katadungan ngada ha kinabuhi, ngada ha katalwasan ug\nhin kinabuhi nga waray kahadlokan.\nArtikulo 4\nWaray hin-o man nga magigin uripon. An paguripon ug an pamaligya o\npagpalit hin mga uripon ha bisan ano nga paagi igindidiri gud.\nArtikulo 5\nWaray tawo nga igpapailarum hin pagpakuri-i o hin diri tinawo o sobra\nhin kamaka-aalo riga pagkastiguha.\nArtikulo 6\nAn kada tagsa may katadungan kilal-on nga usa nga tawo, ha stubangan han\nbalaud, bisan biin hiya makadto.\nArtikulo 7\nPapreho an tawo ha stuban-gan han belaud ug an bisan hin-o mahihimo\npangaro han bulig ug pananlipud han balaud. An usa ka fawo nga gin-iiba\no nakakasering nga gintutuyo hiya pag-ibaha makakahimo peghangyo han\nbulig han balaud.\nArtikulo 8\nPinaagi han mga nasyonal nga mga buhatan, an kada usa may katadungan\npamiling hin hingpit nga katalwasan ngadto hin mga pagsupak han iya mga\nkatadungan pamiling hin hingpit nga katalwasan ngadto hin mga pagsupan\nha iya mga katadungan nga hatag ha iya han batakan balaud.\nArtikulo 9\nIguin didiri an waray ha rason nga pagdakop, pagpreso ug pagpagawas han\nnasud.\nArtikulo 10\nDida han pagturotimbang han iya mga katadungan ug mga obligasyon, ug mga\nkiha kriminal kontra ha iya, an kada usa may katadungan ngadto hin waray\ntrampa ug ha publiko nga pamati han iya kaso pinaagi hin independyente\nug waray inu-ugupan nga buhatan.\nArtikulo 11"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "11d23894f60131e6461f6c22053ddfa7",
            "Index": 2,
            "Label": "3",
            "Size": [
                595.0,
                842.0
            ],
            "Text": "In himo-an nga nakasala may katadungan nga diri sidngon nga salaan\ntubtob nga diri pa hiya naproybahan nga salaan dida hin ha publiko nga\npamati diin hiya gintagan han nga tanan nga mga habulig para han iya\ndepensa.\nDiri pagsasalaon in usa mahitungod hin sala o binuhatan o waray buhata,\nnga dire pasinisering nga sala ubos in nasyonal o internasyonal nga\nbalaud, badton panahon han pagbuhata hito. Sugad man liwat, diri\nmahihimo ipatong in maburobug-at nga patok kay nga pena han buhatan into\nnga sala.\nArtikulo 12\nWaray hin-o man nga igpapailarum nga diri nahalulugar nga paghimasok ha\npamilya, panimalay, han pribado nga kalugaringon, ha mga sinurat o\npaghugaw han iya ngaran o honor. An kada usa may katadungan pagpanalipdi\nhan balaud supak hini nga mga pagsamuk-samok o pagtamaya.\nArtikulo 13\nHa sakob han iya nasud nga ginpupuy-an, an kada usa may katadungan hin\npaglakat-lakat kon pagpuyo hain man hiya maruyag;\nAn kada usa may katadungan pagbaya han iya nasud, upod an iya\nkalugaringon ug pagbalik ngada hito.\nArtikulo 14\nAn kada usa may katadungan pangaro hin panalipod kontra hin pagraugdauga\ntikang ha iba nga nasud;\nIni nga katadungan diri mahihimo igrason dumata hin mga pagkiha gumikan\nhin mga krimen nga diripolitikali o mga buhat dupak hari mga prinsipyo\nug mga panuyo han UN.\nArtikulo 15\nAn kada usa may katadungan ngada han iya nasyonalidad;\nIn usa nga tawo diri mahihimo kahukasan han iya paggka nasudnon hin\nwaray ha rason ug waray liwat maka-agpugong ha iya pagbalhin han iya\npagka nasudnon.\nArtikulo 16\nAn mga lalake o babaye nga aada na ha igo nga panuigon an\nag-awawa ngan magka-ada hin familya ha waray bale han iya\npanit, nasyonalidad o tuluohan. Hira an mayada purupareho\nkatadungan mahi-unong ha pag-awawa, samtang nga mag-asawa\npagpawaray bale hito nga ira pag-asawa;\nmay katadungan\nkolor ha\nnga mga\nngan han\nAn kasal an pagbobohaton la ha talwas ug tim-os nga pag-ayon han mga\npagkakasion;\nAn familya an unob ngan panguna nga hupo han katilingban ngan may\nkatadungan nga panalipdan han katilingban ngan han gobyerno."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "976eda975337ca5653976bb08f792a9f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artikulo 17\nAn kada usa may katadungan pagtag-iya hin bagay ha iya kalugarinhon o\nkaupod an iba;\nWaray hin-o man nga tawo nga kukuhaan han iya pag-tagiya hin waray-ha-\nrason.\nArtikulo 18\nAn kada usa may katadungan hin ha iya pag-isip, konsensya ug relihiyon;\nkaupod hin an katadungan pagbalhin han iya relihiyon, pagtuo ug katal-\nwasan, mahiya la nga usa o kaupod in iba, ha publiko o pribado agud\nigpasamwak an iya tuluohan ha pagtutdo, paghalad o pagsingba.\nArtikulo 19\nAn kada tagsa may katadungan pag-isip o pagsaysay; ini nga katadungan\nnaglalakip han iya pagpasamwak han iya mga opinyon nga diri pagsasamukon\nsugad man pagpamiling, pagkara-wat ug paghatag hin mga impormasyon o mga\nideya pinaagi ha media hin waray pinili.\nArtikulo 20\nAn kada tagsa may katadungan hin mamingawon nga pagtitirok ug paguurosa;\nDiri mapipirit in usa ka tawo pagpiriton pagbulig hin usa nga\nkapunungan.\nArtikulo 21\nAn kada tagsa may katadungan pag-api dida han pan-gobyernohan, ha\ndirecta o pinaagi han mga pinili nga mga tumindog;\nAn kada usa may katadungan kumarawat han mga serbisyo publiko ha iya\nnasud;\nAn ungara han mga tawo amo an pinatatamakan han gahum han gobyerno; Ini\ntutumanon pinaagi hin tunay ug pinanahon nga pinilay bubuhaton hin\nsekreto nga butosay o puropareho nga paagi hin panmutos.\nArtikulo 22\nKada usa, tungod han hiya kaapi han katilingban, may katadungan han iya\nseguridad nga sosyal, tubtob han kaya han nasyonal ug internasyonal nga\npagkaurosa subay han mga organisasyon ug mga bahandi han kada gobyerno,\nmga katadungan nga sosyal, kultural ug sosyal nga dir-gud-maiiwasan dida\nhan talwas nga pagtubo han iya pagatawo.\nArtikulo 23\nAn kada tagsa may katadungan pagtrabaho, pagpili hin trabahu-an ngadto\nhin mga-makatawo-nga-kahimtang-hin panarabahuan ug panalipdi hin kawaray\ntrabaho;\nAn tagsa-tagsa, may katadungan ngada hin eksakto nga suho para hin\neksakto nga trabaho; hin diri hiya pag-iibahan;"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0e378f8012e1f4b78b6b472815d652a0",
            "Index": 4,
            "Label": "5",
            "Size": [
                595.0,
                842.0
            ],
            "Text": "An hin-o man nga natrabaho may katadungan kumarawat hin eksakto ug may-\nbintaha nga bayad, agud magseguro para ha iya ug han iya pamilya hin\nkinabuhi kaangayan hin tawo, ngan kon kinahanglan madudugangan pa hin\niba nga mga paagi hin sosyal nga mga panalipud;\nAn kada tagsa may katadungan pagtindog o pagbulig hin mga unyon agud\nmaproteheran an iya mga intereses.\nArtikulo 24\nAn kada tagsa may katadungan hin pagpahuway ug pagpahalibway, kaupod in\npagtakon han iya mga oras hin pagtrabaho ug ha mga panahon nga adlaw nga\nmga lu-an nga binaydan.\nArtikulo 25\nAn kada tagsa may katadungan ngada hin igo ug kaangayan nga panginabuhi\npara ha iya kalugaringon ug han kanan iya pamilya panlawas, sugad man\nhan pamanapton, balay, urokyan ug mga pagataman nga sosyal ngan medical,\nug katadungan ngada hin kaseguro ha panahon hin paghi-iwas han trabaho,\nkasakit, kabaldado, ka balo kalagas o kawar-ayan o ano la nga remalaso;\nAn pagin iroy ug pagin bata nahipapailarum hin espesyal nga pagtimangno.\nAn ngatanan nga mga bata, natawo sakub o gawas ha kasal, nahasisirong\ngihapon hini nga sosyal nga panalipud.\nArtikulo 26\nAn kada tagsa mayda katadungan ngada hin edukasyon. An edukasyon amo in\nlibre, por los menos, ha elementarya ug ha syahan nga mga balitang. An\nedukasyon ha elementarya kinahanglan piriton gud. An pag-aram han\nteknolohiya ug profesyonal nga edukasyon abyerto para han ngatanan ug\nman an huro-hitaas nga pag-aradman maarabut hin usa sugad han iya\nmaakos;\nAn panuyo han edukasyon amo an bug-os nga pagtubo han kanan tawo\npersonalidad ug an pagpabaskug han pagrespeto han kanan stawo mga\nkatungod ngan han mga unob nga mga katalwasan, lgpapadukwag an paggisi-\nnabtanay, paggipuro- paasensyan ug an pagsarangkay han mga nasud, mga\nhugpo sugad han relihoyoso ug magkadugo nga mga hugpo, ug maniningkamot\nnga magpabilin an kanurayaw;\nAn mga kag-anak may katungod pagpili han klase nga edukasyon para han\nira mga anak.\nArtikulo 27\nAn kada tagsa may katadungan pagbulig dida han mga buruhaton nga\nkultural han katilngban, pagpulos han mga artes ug pakigsasaro han mga\nsiyentipiko-nga-mga-bintaha sugad man han mga iba nga kaupayan.\nAn kada tagsa mayda katadungan magpanalipud han mga bintaha tikang han\nmga siyentipiko nga imbento, mga sinurat o producksyon n mga aristiko\nnga iya.\nArtikulo 28"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "684ccdc056a5f8449b9228cbd5bd6ec2",
            "Index": 5,
            "Label": "6",
            "Size": [
                595.0,
                842.0
            ],
            "Text": "An kada tagsa may katadungan ngada hin kahimtang nga sosyal of\ninternasyonal diin an mga katadungan ug katal-wasa dida hin nga\nDeklarasyon mahihimo katuman.\nArtikulo 29\nAn kada tagsa may mga turumanon ngada han katiling-ban diin aada gud la\nan bug-os nga pagtubo han iya pagkatawo matutuman.\nDida han iya pagtuman han iya mga katalwasan ug mga katadungan, an kada\ntagsa matataknan subay han mga aludayday han balaud, kanay tiunay nga\npanuyo amo la an pagpakilala ug pagparespeto han mga katadungan ug mga\nkatawasan han iba ug pagtuman han mga kinahanglanon han moralidad, an\nkahimyangan han publiko ug an kaupayan ha katilingban nga demokratiko.\nWaray hini dinhi ngamga katadungan ug mga katalwasan bubuhaton supak han\nmga panuyo ug mga prinsipyo han UN.\nArtikulo 30\nWaray hini dinhi nga Deklarasyon in intyendihon nga naghahatag ngada hin\nbisan ano nga Gobyerno, hugpo o tawo hin katadungan pagbuhat hin bisan\nano nga makakabungkag hin ano dida nga katadungan ug katalwasan nga\nnailagda dinhi"
        }
    }
}

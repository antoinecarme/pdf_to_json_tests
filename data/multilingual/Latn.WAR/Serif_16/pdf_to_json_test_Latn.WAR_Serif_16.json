{
    "MetaData": {
        "Author": null,
        "Creation_Date": 1581471456,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c5c2085b754e417676ef07ef66b5ac17",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sangkalibutan Nga Pag-Asoy Bahin Han Kanan Tawo Mga Katungod\nPasiuna\nTungod han pagkilal-a nga an tiunay nga dignidad ug katpong ngan diri-maiwasan\nnga mga katungod hadton mga kaapihan kanan tawo pamilya amo an pinatatamakan\nhan katalwasan, hustisya kalinawan han kalibutan;\nTungod han pagpasibaya ug pagbiay-biaya han kanan mga tawo katungod nga\nnahingadto hin mga magpakarima-dima nga mga buhat ug nakapahangit han\nkatawhan, ug dumangat han pag-abot hin bag-o nga panahaon diin an mga katawhan\nmagpapahimulos han ira katadungan pagyakan ug pagtuo hin waray ikahahadlok ug\nan katalwas tikang hin mga kabaraka ug pahingulang iginsaysay nga amo an\npinakahitaas nga hingyap han mga molupyo;\nTungod nga kinahanglan gud, agud an tawo diri mapiritan paggapil, ha iya katapusan\nnga paningkamot, pag-ato pagraugdauga ha iya, igan an mga katadungan han tawo\npanalipdan gud ha balaud;\nTungod nga kinahanglanon gud an pagpaudway han nagtutubo nga pagkasarangkay\nhan mga nasud;\nTungod kay an mga katawhan han un nagotco pagtangdo han ira tuluohan bahin han\nkanan tawo panguna nga mga katungod, sugad man han iya pagkatawo ug dignidad,\nan pareho nga mga katadungan han lalake ug babaye, ug naguuungara hin mauro-\nupay nga kinabuhi ubos han katalwasan;\nTungod nga an mga kaapi han hini nga kapunungan, nagsaad man han ira pag-urusa\npaningkamot kaupod han UN, pagpasamwak agud respetohan hin mahugot an kanan\ntawo panguna nga mga katungod;\nTungod nga an paggisinabtanay hini nga mga katungod importante gud kaupay basi\nmatuman ini nga panaad;\nSanglit, an ASSEMBLEYA HENERAL nag-aasoy hin pagsering;\nKANAN KALIBUTAN DEKLARASYON BAHIN HAN KANAN TAWO MGA KATUNGOD\nNga an ngatanan nga mga nasud ug katawhan magkakau-urusa agud matuman ini\nnga panuyo, nga diin kada tagsa-tagsa nga kaapihan katilingban, magtatalinguha\npagtutdo basi dumukwag ini nga mga katungod, pinaagi hin mga mapinulsanon nga\nmga buhat, ha nasyonal ug internasyonal nga mga kalibungan, nga ini kilal-on ngan\ntumanon hadton mga katawhan nga ira nasasakupan.\nArtikulo 1\nNga an ngatanan nga mga tawo, nahimugso talwas ug katpong ha ira dignidad ug\nkatdungan. Hira natawo dinhi ha tuna mayda konsensya ug isip ug kaangayan gud la\nnga an ira pagtagad ha tagsatagsa sugad hin magburugto.\nArtikulo 2\nNga kada osa may-ada katadungan ngada hini nga mga katungod ug mga katalwasan\nnga nahiaasoy dida hini nga Deklarasyon ha waray bale han iya kolor ha panit,\nyinaknan, tuluohan, mababaye man o lalake, kori amo man an iya isip-politikal, an iya"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2b733a27541d48e5896401b9a2b7e721",
            "Index": 1,
            "Label": "2",
            "Size": [
                595.0,
                842.0
            ],
            "Text": "gintikangan nga nasud, an iya mga bahandi, kon ano hiya o ano pa dida nga mga\nsuklanan.\nLabut hini, an pagtagad diri hihimuon pinaagi han politikal, tuna o tindog\npagkalibutan han nasud, o kon taga diin ito nga tawo, o sino kon ito nga nasyon\nindependiente, may tag-mangno, o may kakulangan han ira pangobyerno.\nArtikulo 3\nAn kada tagsa may katadungan ngada ha kinabuhi, ngada ha katalwasan ug hin\nkinabuhi nga waray kahadlokan.\nArtikulo 4\nWaray hin-o man nga magigin uripon. An paguripon ug an pamaligya o pagpalit hin\nmga uripon ha bisan ano nga paagi igindidiri gud.\nArtikulo 5\nWaray tawo nga igpapailarum hin pagpakuri-i o hin diri tinawo o sobra hin kamaka-\naalo riga pagkastiguha.\nArtikulo 6\nAn kada tagsa may katadungan kilal-on nga usa nga tawo, ha stubangan han balaud,\nbisan biin hiya makadto.\nArtikulo 7\nPapreho an tawo ha stuban-gan han belaud ug an bisan hin-o mahihimo pangaro han\nbulig ug pananlipud han balaud. An usa ka fawo nga gin-iiba o nakakasering nga\ngintutuyo hiya pag-ibaha makakahimo peghangyo han bulig han balaud.\nArtikulo 8\nPinaagi han mga nasyonal nga mga buhatan, an kada usa may katadungan pamiling\nhin hingpit nga katalwasan ngadto hin mga pagsupak han iya mga katadungan\npamiling hin hingpit nga katalwasan ngadto hin mga pagsupan ha iya mga\nkatadungan nga hatag ha iya han batakan balaud.\nArtikulo 9\nIguin didiri an waray ha rason nga pagdakop, pagpreso ug pagpagawas han nasud.\nArtikulo 10\nDida han pagturotimbang han iya mga katadungan ug mga obligasyon, ug mga kiha\nkriminal kontra ha iya, an kada usa may katadungan ngadto hin waray trampa ug ha\npubliko nga pamati han iya kaso pinaagi hin independyente ug waray inu-ugupan nga\nbuhatan.\nArtikulo 11\nIn himo-an nga nakasala may katadungan nga diri sidngon nga salaan tubtob nga diri\npa hiya naproybahan nga salaan dida hin ha publiko nga pamati diin hiya gintagan\nhan nga tanan nga mga habulig para han iya depensa."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ebda5531862dec82e2bc0ba5bec35754",
            "Index": 2,
            "Label": "3",
            "Size": [
                595.0,
                842.0
            ],
            "Text": "Diri pagsasalaon in usa mahitungod hin sala o binuhatan o waray buhata, nga dire\npasinisering nga sala ubos in nasyonal o internasyonal nga balaud, badton panahon\nhan pagbuhata hito. Sugad man liwat, diri mahihimo ipatong in maburobug-at nga\npatok kay nga pena han buhatan into nga sala.\nArtikulo 12\nWaray hin-o man nga igpapailarum nga diri nahalulugar nga paghimasok ha pamilya,\npanimalay, han pribado nga kalugaringon, ha mga sinurat o paghugaw han iya\nngaran o honor. An kada usa may katadungan pagpanalipdi han balaud supak hini\nnga mga pagsamuk-samok o pagtamaya.\nArtikulo 13\nHa sakob han iya nasud nga ginpupuy-an, an kada usa may katadungan hin paglakat-\nlakat kon pagpuyo hain man hiya maruyag;\nAn kada usa may katadungan pagbaya han iya nasud, upod an iya kalugaringon ug\npagbalik ngada hito.\nArtikulo 14\nAn kada usa may katadungan pangaro hin panalipod kontra hin pagraugdauga tikang\nha iba nga nasud;\nIni nga katadungan diri mahihimo igrason dumata hin mga pagkiha gumikan hin mga\nkrimen nga diripolitikali o mga buhat dupak hari mga prinsipyo ug mga panuyo han\nUN.\nArtikulo 15\nAn kada usa may katadungan ngada han iya nasyonalidad;\nIn usa nga tawo diri mahihimo kahukasan han iya paggka nasudnon hin waray ha\nrason ug waray liwat maka-agpugong ha iya pagbalhin han iya pagka nasudnon.\nArtikulo 16\nAn mga lalake o babaye nga aada na ha igo nga panuigon an may katadungan ag-\nawawa ngan magka-ada hin familya ha waray bale han iya kolor ha panit,\nnasyonalidad o tuluohan. Hira an mayada purupareho nga mga katadungan mahi-\nunong ha pag-awawa, samtang nga mag-asawa ngan han pagpawaray bale hito nga\nira pag-asawa;\nAn kasal an pagbobohaton la ha talwas ug tim-os nga pag-ayon han mga pagkakasion;\nAn familya an unob ngan panguna nga hupo han katilingban ngan may katadungan\nnga panalipdan han katilingban ngan han gobyerno.\nArtikulo 17\nAn kada usa may katadungan pagtag-iya hin bagay ha iya kalugarinhon o kaupod an\niba;\nWaray hin-o man nga tawo nga kukuhaan han iya pag-tagiya hin waray-ha-rason.\nArtikulo 18"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e7419cb866801a8cfa2e1c57a9481c95",
            "Index": 3,
            "Label": "4",
            "Size": [
                595.0,
                842.0
            ],
            "Text": "An kada usa may katadungan hin ha iya pag-isip, konsensya ug relihiyon; kaupod hin\nan katadungan pagbalhin han iya relihiyon, pagtuo ug katal-wasan, mahiya la nga usa\no kaupod in iba, ha publiko o pribado agud igpasamwak an iya tuluohan ha pagtutdo,\npaghalad o pagsingba.\nArtikulo 19\nAn kada tagsa may katadungan pag-isip o pagsaysay; ini nga katadungan naglalakip\nhan iya pagpasamwak han iya mga opinyon nga diri pagsasamukon sugad man\npagpamiling, pagkara-wat ug paghatag hin mga impormasyon o mga ideya pinaagi ha\nmedia hin waray pinili.\nArtikulo 20\nAn kada tagsa may katadungan hin mamingawon nga pagtitirok ug paguurosa;\nDiri mapipirit in usa ka tawo pagpiriton pagbulig hin usa nga kapunungan.\nArtikulo 21\nAn kada tagsa may katadungan pag-api dida han pan-gobyernohan, ha directa o\npinaagi han mga pinili nga mga tumindog;\nAn kada usa may katadungan kumarawat han mga serbisyo publiko ha iya nasud;\nAn ungara han mga tawo amo an pinatatamakan han gahum han gobyerno; Ini\ntutumanon pinaagi hin tunay ug pinanahon nga pinilay bubuhaton hin sekreto nga\nbutosay o puropareho nga paagi hin panmutos.\nArtikulo 22\nKada usa, tungod han hiya kaapi han katilingban, may katadungan han iya seguridad\nnga sosyal, tubtob han kaya han nasyonal ug internasyonal nga pagkaurosa subay\nhan mga organisasyon ug mga bahandi han kada gobyerno, mga katadungan nga\nsosyal, kultural ug sosyal nga dir-gud-maiiwasan dida han talwas nga pagtubo han iya\npagatawo.\nArtikulo 23\nAn kada tagsa may katadungan pagtrabaho, pagpili hin trabahu-an ngadto hin mga-\nmakatawo-nga-kahimtang-hin panarabahuan ug panalipdi hin kawaray trabaho;\nAn tagsa-tagsa, may katadungan ngada hin eksakto nga suho para hin eksakto nga\ntrabaho; hin diri hiya pag-iibahan;\nAn hin-o man nga natrabaho may katadungan kumarawat hin eksakto ug may-bintaha\nnga bayad, agud magseguro para ha iya ug han iya pamilya hin kinabuhi kaangayan\nhin tawo, ngan kon kinahanglan madudugangan pa hin iba nga mga paagi hin sosyal\nnga mga panalipud;\nAn kada tagsa may katadungan pagtindog o pagbulig hin mga unyon agud\nmaproteheran an iya mga intereses.\nArtikulo 24\nAn kada tagsa may katadungan hin pagpahuway ug pagpahalibway, kaupod in\npagtakon han iya mga oras hin pagtrabaho ug ha mga panahon nga adlaw nga mga"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "ed2e0dcd8dd3d66d8af2627554348277",
            "Index": 4,
            "Label": "5",
            "Size": [
                595.0,
                842.0
            ],
            "Text": "lu-an nga binaydan.\nArtikulo 25\nAn kada tagsa may katadungan ngada hin igo ug kaangayan nga panginabuhi para ha\niya kalugaringon ug han kanan iya pamilya panlawas, sugad man han pamanapton,\nbalay, urokyan ug mga pagataman nga sosyal ngan medical, ug katadungan ngada\nhin kaseguro ha panahon hin paghi-iwas han trabaho, kasakit, kabaldado, ka balo\nkalagas o kawar-ayan o ano la nga remalaso;\nAn pagin iroy ug pagin bata nahipapailarum hin espesyal nga pagtimangno. An\nngatanan nga mga bata, natawo sakub o gawas ha kasal, nahasisirong gihapon hini\nnga sosyal nga panalipud.\nArtikulo 26\nAn kada tagsa mayda katadungan ngada hin edukasyon. An edukasyon amo in libre,\npor los menos, ha elementarya ug ha syahan nga mga balitang. An edukasyon ha\nelementarya kinahanglan piriton gud. An pag-aram han teknolohiya ug profesyonal\nnga edukasyon abyerto para han ngatanan ug man an huro-hitaas nga pag-aradman\nmaarabut hin usa sugad han iya maakos;\nAn panuyo han edukasyon amo an bug-os nga pagtubo han kanan tawo personalidad\nug an pagpabaskug han pagrespeto han kanan stawo mga katungod ngan han mga\nunob nga mga katalwasan, lgpapadukwag an paggisi-nabtanay, paggipuro-\npaasensyan ug an pagsarangkay han mga nasud, mga hugpo sugad han relihoyoso ug\nmagkadugo nga mga hugpo, ug maniningkamot nga magpabilin an kanurayaw;\nAn mga kag-anak may katungod pagpili han klase nga edukasyon para han ira mga\nanak.\nArtikulo 27\nAn kada tagsa may katadungan pagbulig dida han mga buruhaton nga kultural han\nkatilngban, pagpulos han mga artes ug pakigsasaro han mga siyentipiko-nga-mga-\nbintaha sugad man han mga iba nga kaupayan.\nAn kada tagsa mayda katadungan magpanalipud han mga bintaha tikang han mga\nsiyentipiko nga imbento, mga sinurat o producksyon n mga aristiko nga iya.\nArtikulo 28\nAn kada tagsa may katadungan ngada hin kahimtang nga sosyal of internasyonal diin\nan mga katadungan ug katal-wasa dida hin nga Deklarasyon mahihimo katuman.\nArtikulo 29\nAn kada tagsa may mga turumanon ngada han katiling-ban diin aada gud la an bug-os\nnga pagtubo han iya pagkatawo matutuman.\nDida han iya pagtuman han iya mga katalwasan ug mga katadungan, an kada tagsa\nmatataknan subay han mga aludayday han balaud, kanay tiunay nga panuyo amo la\nan pagpakilala ug pagparespeto han mga katadungan ug mga katawasan han iba ug\npagtuman han mga kinahanglanon han moralidad, an kahimyangan han publiko ug an\nkaupayan ha katilingban nga demokratiko."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c0e99415ad5be87c15bd3a3842f5a632",
            "Index": 5,
            "Label": "6",
            "Size": [
                595.0,
                842.0
            ],
            "Text": "Waray hini dinhi ngamga katadungan ug mga katalwasan bubuhaton supak han mga\npanuyo ug mga prinsipyo han UN.\nArtikulo 30\nWaray hini dinhi nga Deklarasyon in intyendihon nga naghahatag ngada hin bisan\nano nga Gobyerno, hugpo o tawo hin katadungan pagbuhat hin bisan ano nga\nmakakabungkag hin ano dida nga katadungan ug katalwasan nga nailagda dinhi"
        }
    }
}

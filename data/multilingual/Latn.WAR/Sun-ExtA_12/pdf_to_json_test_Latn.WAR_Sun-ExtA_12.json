{
    "MetaData": {
        "Author": null,
        "Creation_Date": 1581471489,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "e6b459756df144ca265334769496fab4",
            "Index": 0,
            "Label": "1",
            "Size": [
                595.0,
                842.0
            ],
            "Text": "Sangkalibutan Nga Pag-Asoy Bahin Han Kanan Tawo Mga Katungod\nPasiuna\nTungod han pagkilal-a nga an tiunay nga dignidad ug katpong ngan diri-maiwasan nga mga katungod hadton mga\nkaapihan kanan tawo pamilya amo an pinatatamakan han katalwasan, hustisya kalinawan han kalibutan;\nTungod han pagpasibaya ug pagbiay-biaya han kanan mga tawo katungod nga nahingadto hin mga magpakarima-dima nga\nmga buhat ug nakapahangit han katawhan, ug dumangat han pag-abot hin bag-o nga panahaon diin an mga katawhan\nmagpapahimulos han ira katadungan pagyakan ug pagtuo hin waray ikahahadlok ug an katalwas tikang hin mga kabaraka\nug pahingulang iginsaysay nga amo an pinakahitaas nga hingyap han mga molupyo;\nTungod nga kinahanglan gud, agud an tawo diri mapiritan paggapil, ha iya katapusan nga paningkamot, pag-ato\npagraugdauga ha iya, igan an mga katadungan han tawo panalipdan gud ha balaud;\nTungod nga kinahanglanon gud an pagpaudway han nagtutubo nga pagkasarangkay han mga nasud;\nTungod kay an mga katawhan han un nagotco pagtangdo han ira tuluohan bahin han kanan tawo panguna nga mga\nkatungod, sugad man han iya pagkatawo ug dignidad, an pareho nga mga katadungan han lalake ug babaye, ug\nnaguuungara hin mauro-upay nga kinabuhi ubos han katalwasan;\nTungod nga an mga kaapi han hini nga kapunungan, nagsaad man han ira pag-urusa paningkamot kaupod han UN,\npagpasamwak agud respetohan hin mahugot an kanan tawo panguna nga mga katungod;\nTungod nga an paggisinabtanay hini nga mga katungod importante gud kaupay basi matuman ini nga panaad;\nSanglit, an ASSEMBLEYA HENERAL nag-aasoy hin pagsering;\nKANAN KALIBUTAN DEKLARASYON BAHIN HAN KANAN TAWO MGA KATUNGOD\nNga\nnga\nnga\nnga\nan ngatanan nga mga nasud ug katawhan magkakau-urusa agud matuman ini nga panuyo, nga diin kada tagsa-tagsa\nkaapihan katilingban, magtatalinguha pagtutdo basi dumukwag ini nga mga katungod, pinaagi hin mga mapinulsanon\nmga buhat, ha nasyonal ug internasyonal nga mga kalibungan, nga ini kilal-on ngan tumanon hadton mga katawhan\nira nasasakupan.\nArtikulo 1\nNga an ngatanan nga mga tawo, nahimugso talwas ug katpong ha ira dignidad ug katdungan. Hira natawo dinhi ha tuna\nmayda konsensya ug isip ug kaangayan gud la nga an ira pagtagad ha tagsatagsa sugad hin magburugto.\nArtikulo 2\nNga kada osa may-ada katadungan ngada hini nga mga katungod ug mga katalwasan nga nahiaasoy dida hini nga\nDeklarasyon ha waray bale han iya kolor ha panit, yinaknan, tuluohan, mababaye man o lalake, kori amo man an iya\nisip-politikal, an iya gintikangan nga nasud, an iya mga bahandi, kon ano hiya o ano pa dida nga mga suklanan.\nLabut hini, an pagtagad diri hihimuon pinaagi han politikal, tuna o tindog pagkalibutan han nasud, o kon taga diin\nito nga tawo, o sino kon ito nga nasyon independiente, may tag-mangno, o may kakulangan han ira pangobyerno.\nArtikulo 3\nAn kada tagsa may katadungan ngada ha kinabuhi, ngada ha katalwasan ug hin kinabuhi nga waray kahadlokan.\nArtikulo 4\nWaray hin-o man nga magigin uripon. An paguripon ug an pamaligya o pagpalit hin mga uripon ha bisan ano nga paagi\nigindidiri gud.\nArtikulo 5\nWaray tawo nga igpapailarum hin pagpakuri-i o hin diri tinawo o sobra hin kamaka-aalo riga pagkastiguha.\nArtikulo 6\nAn kada tagsa may katadungan kilal-on nga usa nga tawo, ha stubangan han balaud, bisan biin hiya makadto.\nArtikulo 7\nPapreho an tawo ha stuban-gan han belaud ug an bisan hin-o mahihimo pangaro han bulig ug pananlipud han balaud. An\nusa ka fawo nga gin-iiba o nakakasering nga gintutuyo hiya pag-ibaha makakahimo peghangyo han bulig han balaud.\nArtikulo 8\nPinaagi han mga nasyonal nga mga buhatan, an kada usa may katadungan pamiling hin hingpit nga katalwasan ngadto\nhin mga pagsupak han iya mga katadungan pamiling hin hingpit nga katalwasan ngadto hin mga pagsupan ha iya mga\nkatadungan nga hatag ha iya han batakan balaud.\nArtikulo 9\nIguin didiri an waray ha rason nga pagdakop, pagpreso ug pagpagawas han nasud."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "75ddca12dd67a19c7d8578459c26c357",
            "Index": 1,
            "Label": "2",
            "Size": [
                595.0,
                842.0
            ],
            "Text": "Artikulo 10\nDida han pagturotimbang han iya mga katadungan ug mga obligasyon, ug mga kiha kriminal kontra ha iya, an kada usa\nmay katadungan ngadto hin waray trampa ug ha publiko nga pamati han iya kaso pinaagi hin independyente ug waray\ninu-ugupan nga buhatan.\nArtikulo 11\nIn himo-an nga nakasala may katadungan nga diri sidngon nga salaan tubtob nga diri pa hiya naproybahan nga salaan\ndida hin ha publiko nga pamati diin hiya gintagan han nga tanan nga mga habulig para han iya depensa.\nDiri pagsasalaon in usa mahitungod hin sala o binuhatan o waray buhata, nga dire pasinisering nga sala ubos in\nnasyonal o internasyonal nga balaud, badton panahon han pagbuhata hito. Sugad man liwat, diri mahihimo ipatong in\nmaburobug-at nga patok kay nga pena han buhatan into nga sala.\nArtikulo 12\nWaray hin-o man nga igpapailarum nga diri nahalulugar nga paghimasok ha pamilya, panimalay, han pribado nga\nkalugaringon, ha mga sinurat o paghugaw han iya ngaran o honor. An kada usa may katadungan pagpanalipdi han balaud\nsupak hini nga mga pagsamuk-samok o pagtamaya.\nArtikulo 13\nHa sakob han iya nasud nga ginpupuy-an, an kada usa may katadungan hin paglakat-lakat kon pagpuyo hain man hiya\nmaruyag;\nAn kada usa may katadungan pagbaya han iya nasud, upod an iya kalugaringon ug pagbalik ngada hito.\nArtikulo 14\nAn kada usa may katadungan pangaro hin panalipod kontra hin pagraugdauga tikang ha iba nga nasud;\nIni nga katadungan diri mahihimo igrason dumata hin mga pagkiha gumikan hin mga krimen nga diripolitikali o mga\nbuhat dupak hari mga prinsipyo ug mga panuyo han UN.\nArtikulo 15\nAn kada usa may katadungan ngada han iya nasyonalidad;\nIn usa nga tawo diri mahihimo kahukasan han iya paggka nasudnon hin waray ha rason ug waray liwat maka-agpugong ha\niya pagbalhin han iya pagka nasudnon.\nArtikulo 16\nAn mga lalake o babaye nga aada na ha igo nga panuigon an may katadungan ag-awawa ngan magka-ada hin familya ha\nwaray bale han iya kolor ha panit, nasyonalidad o tuluohan. Hira an mayada purupareho nga mga katadungan mahi-\nunong ha pag-awawa, samtang nga mag-asawa ngan han pagpawaray bale hito nga ira pag-asawa;\nAn kasal an pagbobohaton la ha talwas ug tim-os nga pag-ayon han mga pagkakasion;\nAn familya an unob ngan panguna nga hupo han katilingban ngan may katadungan nga panalipdan han katilingban ngan\nhan gobyerno.\nArtikulo 17\nAn kada usa may katadungan pagtag-iya hin bagay ha iya kalugarinhon o kaupod an iba;\nWaray hin-o man nga tawo nga kukuhaan han iya pag-tagiya hin waray-ha-rason.\nArtikulo 18\nAn kada usa may katadungan hin ha iya pag-isip, konsensya ug relihiyon; kaupod hin an katadungan pagbalhin han iya\nrelihiyon, pagtuo ug katal-wasan, mahiya la nga usa o kaupod in iba, ha publiko o pribado agud igpasamwak an iya\ntuluohan ha pagtutdo, paghalad o pagsingba.\nArtikulo 19\nAn kada tagsa may katadungan pag-isip o pagsaysay; ini nga katadungan naglalakip han iya pagpasamwak han iya mga\nopinyon nga diri pagsasamukon sugad man pagpamiling, pagkara-wat ug paghatag hin mga impormasyon o mga ideya\npinaagi ha media hin waray pinili.\nArtikulo 20\nAn kada tagsa may katadungan hin mamingawon nga pagtitirok ug paguurosa;\nDiri mapipirit in usa ka tawo pagpiriton pagbulig hin usa nga kapunungan.\nArtikulo 21\nAn kada tagsa may katadungan pag-api dida han pan-gobyernohan, ha directa o pinaagi han mga pinili nga mga\ntumindog;"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "c6aabcad3dfebb34524bc263d67c9bc1",
            "Index": 2,
            "Label": "3",
            "Size": [
                595.0,
                842.0
            ],
            "Text": "An kada usa may katadungan kumarawat han mga serbisyo publiko ha iya nasud;\nAn ungara han mga tawo amo an pinatatamakan han gahum han gobyerno; Ini tutumanon pinaagi hin tunay ug pinanahon\nnga pinilay bubuhaton hin sekreto nga butosay o puropareho nga paagi hin panmutos.\nArtikulo 22\nKada usa, tungod han hiya kaapi han katilingban, may katadungan han iya seguridad nga sosyal, tubtob han kaya han\nnasyonal ug internasyonal nga pagkaurosa subay han mga organisasyon ug mga bahandi han kada gobyerno, mga\nkatadungan nga sosyal, kultural ug sosyal nga dir-gud-maiiwasan dida han talwas nga pagtubo han iya pagatawo.\nArtikulo 23\nAn kada tagsa may katadungan pagtrabaho, pagpili hin trabahu-an ngadto hin mga-makatawo-nga-kahimtang-hin\npanarabahuan ug panalipdi hin kawaray trabaho;\nAn tagsa-tagsa, may katadungan ngada hin eksakto nga suho para hin eksakto nga trabaho; hin diri hiya pag-iibahan;\nAn hin-o man nga natrabaho may katadungan kumarawat hin eksakto ug may-bintaha nga bayad, agud magseguro para ha\niya ug han iya pamilya hin kinabuhi kaangayan hin tawo, ngan kon kinahanglan madudugangan pa hin iba nga mga paagi\nhin sosyal nga mga panalipud;\nAn kada tagsa may katadungan pagtindog o pagbulig hin mga unyon agud maproteheran an iya mga intereses.\nArtikulo 24\nAn kada tagsa may katadungan hin pagpahuway ug pagpahalibway, kaupod in pagtakon han iya mga oras hin pagtrabaho\nug ha mga panahon nga adlaw nga mga lu-an nga binaydan.\nArtikulo 25\nAn kada tagsa may katadungan ngada hin igo ug kaangayan nga panginabuhi para ha iya kalugaringon ug han kanan iya\npamilya panlawas, sugad man han pamanapton, balay, urokyan ug mga pagataman nga sosyal ngan medical, ug katadungan\nngada hin kaseguro ha panahon hin paghi-iwas han trabaho, kasakit, kabaldado, ka balo kalagas o kawar-ayan o ano\nla nga remalaso;\nAn pagin iroy ug pagin bata nahipapailarum hin espesyal nga pagtimangno. An ngatanan nga mga bata, natawo sakub o\ngawas ha kasal, nahasisirong gihapon hini nga sosyal nga panalipud.\nArtikulo 26\nAn kada tagsa mayda katadungan ngada hin edukasyon. An edukasyon amo in libre, por los menos, ha elementarya ug ha\nsyahan nga mga balitang. An edukasyon ha elementarya kinahanglan piriton gud. An pag-aram han teknolohiya ug\nprofesyonal nga edukasyon abyerto para han ngatanan ug man an huro-hitaas nga pag-aradman maarabut hin usa sugad\nhan iya maakos;\nAn panuyo han edukasyon amo an bug-os nga pagtubo han kanan tawo personalidad ug an pagpabaskug han pagrespeto han\nkanan stawo mga katungod ngan han mga unob nga mga katalwasan, lgpapadukwag an paggisi-nabtanay, paggipuro-\npaasensyan ug an pagsarangkay han mga nasud, mga hugpo sugad han relihoyoso ug magkadugo nga mga hugpo, ug\nmaniningkamot nga magpabilin an kanurayaw;\nAn mga kag-anak may katungod pagpili han klase nga edukasyon para han ira mga anak.\nArtikulo 27\nAn kada tagsa may katadungan pagbulig dida han mga buruhaton nga kultural han katilngban, pagpulos han mga artes\nug pakigsasaro han mga siyentipiko-nga-mga-bintaha sugad man han mga iba nga kaupayan.\nAn kada tagsa mayda katadungan magpanalipud han mga bintaha tikang han mga siyentipiko nga imbento, mga sinurat o\nproducksyon n mga aristiko nga iya.\nArtikulo 28\nAn kada tagsa may katadungan ngada hin kahimtang nga sosyal of internasyonal diin an mga katadungan ug katal-wasa\ndida hin nga Deklarasyon mahihimo katuman.\nArtikulo 29\nAn kada tagsa may mga turumanon ngada han katiling-ban diin aada gud la an bug-os nga pagtubo han iya pagkatawo\nmatutuman.\nDida han iya pagtuman han iya mga katalwasan ug mga katadungan, an kada tagsa matataknan subay han mga aludayday\nhan balaud, kanay tiunay nga panuyo amo la an pagpakilala ug pagparespeto han mga katadungan ug mga katawasan han\niba ug pagtuman han mga kinahanglanon han moralidad, an kahimyangan han publiko ug an kaupayan ha katilingban nga\ndemokratiko.\nWaray hini dinhi ngamga katadungan ug mga katalwasan bubuhaton supak han mga panuyo ug mga prinsipyo han UN.\nArtikulo 30\nWaray hini dinhi nga Deklarasyon in intyendihon nga naghahatag ngada hin bisan ano nga Gobyerno, hugpo o tawo hin"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "39f4cb3c454babe4106ebb1a04e3355c",
            "Index": 3,
            "Label": "4",
            "Size": [
                595.0,
                842.0
            ],
            "Text": "katadungan pagbuhat hin bisan ano nga makakabungkag hin ano dida nga katadungan ug katalwasan nga nailagda dinhi"
        }
    }
}

{
    "MetaData": {
        "Author": null,
        "Creation_Date": 1581468940,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "eaa887d45c536a46d6ee3f45e1fb17ef",
            "Index": 0,
            "Label": "1",
            "Size": [
                595.0,
                842.0
            ],
            "Text": "EBIRI OMO KISAKANGO EKYEKIHUGHO KYOSI EKIKAHAMULHA OBUHOLHO NEKISUMBI\nKYO'BUNDUEKYAMABIRIKANIBWAKO AHEGHULHU\nEBYERITSUKIRAKO:\nAbandu bosi omo kihugho, omobubuthiranwa, balingirirene omo kitsumbi\nhayima nobuthoki obuthebwangathokekana eribalhusibwako. Oyo ghomusingi\nowobuholho nobulingirirania omo kihugho kyosi. Abandu bamabya bathe\nbangakolesya 'erijema' ngekyamlhwa ekighunzerereyo, eriyitsuna\nobuthabali kutse obusinga obutsurumire kutse obuthawithe lukogho kandi\nibukasulhusuthaya neribulya abandu obuholho bwabo; nikwa kitholere\nobuholho ne kitsumbi ibyathabalhwa ebihano.\nEkithunga ekyebihugho ebihindahindene (United Nations), omo kisakango\nkyakyo, kikanganaya ngokukimanire nerhamirya hayima nerisikya ekitsumbi\nkyabandu kandi nerihiramukyo olhukengerwa omubwoswire. Nikwa kolithya\nindi kyabirilhabyaho erihabulha abandu erighenda embere neriyitsingirira\nobubuya obweryuwania emibere yesyongebe neribyaho, omomibere eyithekene.\nEbihugho ebiwithe obumember (member States) omokithunga kino,\nbyabirihamulha nerithwamo eriwathikania hayima nekithunga ekyebihugho\nebihindahindene, erihabulha nerikamirirya abandu bosi eririnda\nnerihiramo ekitsumbi ekyo'buholho nobwiranda bw'OBUNDU Nemisingi yabo.\nErihabuka ndeke obuthoki (Rights) nobuholho bw'obundu (Personality\nFreedom) ngokokire kikulhu kutsibutsibu, kandi neriberererya eriyilhagha\nnhulhu olhwebihugho ebihindahindene (The United Nations General\nAssembly), Ihukahabulha nerihererya ekihano ekikathabalha nerihamulha\nOBUHOLHO BW'ABANDU BOSI EHOSI OMMOKIHUGHO.\nAbandu bosi, ehosi eribya nenzumwa nguma (Ekilhubirirwa) ekyebihugho\nbyosi, batholere eryibuka ERIHAMULYA LINO hayima neriyikambikania\nerihabulha, erithendeka hayima nerikamirirya erihiiramo obuholho\nbw'obundu ekitsumbi, nerikangania kinyithungi eririnda ebihano omobandu\nabali omo kipindi ekiri omo buthoki bw'ebyalha byaghu.\nEndeko eno (General Assembly), omo kisakango kyayo yikahulhukayamo\nebihano bikulhubikulhu 30 (Makumi asathu) ngokubisakira ahikwa bithya;\nEkipindi 1.\nAbandu omububuthiranwa bakabuthawa ibanawithe obuthoki nobuholho\nobulingirirene, mobahangikwa ibanawithe amenge, neryo ibakathoka\nerighabania abathya ekibuya nekisandire. Nokweryo buli muyima atholere\neryanza munyikiwe ngababuthenwe.\nEkipindi 2.\nBuli puyima awithe obuthoki eribya nobuholho obukabughawako omo kisango\nkino ahathe erighabaniamo lyomuhanda wosiwosi eriseghemera ngokobinu;\noko rangi eyolhuhwe lhwiwe, oko mubughe wiwe, oko kihanda\nekyobubuthiranwa bwiwe, oko kihugho ekyakalhwiramo kutse abuthirwemo,\noko malengekania wiwe awemibere eyobyobuthabali, omo lhughanda\nalwakabuthawamo, nimukali kuse nimulhume, nimutheke kutse nimunaku,"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d69057d1b8d5c97c438db28b9c798767",
            "Index": 1,
            "Label": "2",
            "Size": [
                595.0,
                842.0
            ],
            "Text": "nimutheke omoby'ekisomo ekyamenge kutse syalyathalholha omo kitabo\nkyosikyosi, nebindi ebisosene ngebyo sibirilhusaya mundu wosi\nkw'obuholho bwiwe nimukyanabya ekitsumbi kiwe.\nEkipindi 3.\nBuli mundu wosi niweribya wangebe kandi wabitsange emighulhu yiwe yosi\nesihahali sulhusuthibwa omomibere yosiyosi.\nEkipindi 4.\nSihali namuyima oyowangalembererwa omubunzenda, kandi nobusuburi\nobw'obunzende sibulyanzibawa nimulyanabya erikiriribwa omokihugho kyosi.\nEkipindi 5.\nSihali namuyima eyotholere erisulhusuthibwa, erihemulikanibwa,\nneryaghalibwa erikatsandaya esyongebe siwe.\nEkipindi 6.\nBuli muyima awithe obuthoki (Rights) eribya nekitsumbi ngekyoghundi\nmundu wosiwosi embere syebihano ehosi ohwali.\nEkipindi 7.\nAbandu bosi balingirirene embere syebihano kandi bawithe obuholho\neririndwa nebihahano ahathe kasolholho. Neryo nno buli mundu niwabuholho\neriyilhakira neritsunirwa amabya enyamakolhwa nabi kutse inyamasolholhwa\nomomibere yosiyosi eyithekiriribawa nerihamulha eriri omo kisakango\nkino.\nEkipindi 8.\nBuli muyima awithe obuholho erithwalha obulitho bwiwe omubyaghanda\nebyobulekya ebyasibwe nerihamulhwa ekyaghanda kikulhu ekyobusinga\nekyekihugho ekyo, ekyathoka erimulekya nerimutsinura oko bulitho obo,\nkyamanya indi habereho eryaghalibwa omongebe siwe hayima nobuholho\nobukamuhebwa nerihamulha lyebihano ebyckyaghanda kikulhu ekyekihugho\nekyalimo.\nEkindi 9.\nSihali mundu wosiwosi eyowangahambwa akathwalibwa omo muliki buyirayira\n(Arbitrary arrests) kutse erithibithwako akahulhukibwa eyihya ye kihugho\nkyewabo (exile), mulyanabya erimukingira omo muliki molhughumerere\nbutsira thongana omo kyaghanda kyebihano ebyekihugho kiwe.\nEkipindi 10.\nBuli mundu nuwabuholho, ahathe erisolholha, erikiriribwa eriyithonganira\noko Ihubanza Ihosi olhukamubiribawako, embere sye'kyaghanda ekyasibwe\nngekyabalekya ekithawithe Ihuhande kutse kasolholho. Neryo ekyathoka\nerimulekya oko Ihubanza kutse erilholho eryalyakolha erikaghanibawa,\neryalyakolha nerithwa ebihano ngokobiri omokisakango ekyekyaghanda\neky'ekihugho ekyo kutse eky'ekikugho ebihindahindene ekyahamulha"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f41f625458e71076074aa53a5a5658a0",
            "Index": 2,
            "Label": "3",
            "Size": [
                595.0,
                842.0
            ],
            "Text": "ekisakango kino.\nEkipindi 11.\nBuli mundu wosi amabya indi awithe olhubanza kutse erilholho\neriakumbughawako indi akolire, kandi iryangamukolya okwighalibwa\nomongebe siwe nerimubohesya omo nyumba yomuliki, awithe obuholho\neririndwa kutse erimutsunga ng'oyotheko Ihubanza erikolya ebihano\nahobikendimulhumanirya omo kyaghanda ekyabalekya. Naho aliryo inyane\nwabuholho neritusungwa kandi nerikiriribwa eriyithonganira neririndwa\nebihano omumibere eyitholerene omo kitsumbi ky'obundu.\nSihali mundu namuyima eyotholere erighanzwa ngoyowithe olhubanza kutse\nngomunyamuliki, kandi neryaghalibwa esyongebe siwe, nibya\nekikamwaghalisaya isikyabya kyerimuhira omolhubanza Ihungana nolho,\nomomughulhu kyakolerawamo, omomighanza eyebihano ebyomukyaghanda\nekyabalekya eky'ekihugho kiwe kutse eky'ebugho ebihindahindene\nngokobyasibwe ehosi. Omomibere yenemiyama, sihali eyowangathunga\neryaghalibwa (ekifubiro) erilhabire (heavier penalty) kutse\nerilhusibwamoembanulho eyilhabiryirye okweghalibwa eryanagthungire\nomomughulhu akolha olhubanza kutse erilholho eryo.\nEkipindi 12.\nSihale namuyima eyowithe obuthoki, nomubwanabya obusinga,\neyowangayingirya omo myatsi kutse omo bindu byamundu wosi wosi ebiri omo\nmaboko kutse omo buthoki bwiwe thubughe; omuyi wiwe, kutse mwatse wahe\nowakahambangana oko byesyombitha siwe nga; ahakakesaya, ebisakango byiwe\nkutse eryanza erimutsandirya erina liwe, ekitsumbi kiwe, mulyanabya\nerimuhemulikania omo bandu. Neryo buli mundu ali omo byalha byobuthoki\nno'mobuholho bwebihano omo bulingirirania.\nEkipindi 13.\nOmundu wosi niwabuholho erighrnda ngokwanzire neriyisonderya ahakanza\nerikalha ono kihugho kyewabo.\nBuli mundu niwabuholho erihuma omo kihugho kutse omo kipindi,\nnimukyanginabya inikihugho kyewabo, erighenda nerisondya ohwakakwa muhwa\neribya kutse erighenda erisaba obwikalho omo kihugho ekindi\nekyanginamwikirirya erimuhabo. Kandi nibya niwabuholho erisuba omo\nkihugho kyewabo amayanzira eyowenewene.\nEkipindi 14.\nHamabyaho erithibithwako (Persecution) kutse erihima oko mundu wosi\nwosi, akabya inyawithe obuholho omo kihugho ekyanga enyanzire erisabamo\nobwikalho, neriberamo wabwiranda omwekyo ekyabiryanza, nerikiriribwa\neribyamukyo.\nObuthoki kutse obuholho obo, sibwangalhusibwa oko mundu busana neribya\nindi awithe olhubanza busana nerithwa ebihano ebyanulikaghulhu (Common\nLaw) kutse emibere eyabuli kaghulhu eyomukihugho ekyo. Kandi\nnimukyanabya indi syalithakolha ngerisonda eryemibere eye'bihano\nebyendeko ngulhu eyebihugho."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "0abd88130add8076831f73196c181e29",
            "Index": 3,
            "Label": "4",
            "Size": [
                595.0,
                842.0
            ],
            "Text": "Ekipindi 15.\nBuli mundu awithe obuthoki eribya nobunyandulhani obwekihugho ekya\nkagaghanzirawamo nhekiwe (Nationality).\nSihali buthoki bwangalhusya oko mundu wosi ko'bunyandulhani bwiwe amabya\nisyalithayanzira athya. Nimulyanabya erimughania eribindulha\nobunyandulhani bwiwe nhokwanzire.\nEkipindi 16.\nOmundu wosi anyabirihika oko mughulhu owobukulhu bwiwe owerithahiryamo\nkutse erithahibirwamo, sihali buthoki bwosi obwangamukagha kutse\nerimughania erikolha athya, amabya enyabiryanza erithahya kutse\nerithahibwa. Sihali Ihubibi Ihosi erilhaba omo Ihughanda olwalhwiremo,\nerangi eyolhuhwe Ijwiwe, ekisomo (Religion) ekyakikirirayamo. Kandi\nnubya omo ndambi yosi yosi eyibakagunza ebanathahenie, bakabya\nibanalingirirene, kyanabya indi bamanza erirekangana, bakabya\nibakinalingirirene oko kathambi ako omo buthoki bwabo bamabya ikubanzire\nbatha.\nErilhusyaho, anathahengenie bano bamabya ibakayanzira bathya,\nerithahangania lyabo siryangabya erihikire kutse eryasibwe ngomuyi\nowakabya enyasibwe indi athekire.\nEmiyi yonzuko ey'obundu, neryo yitholere eyathunga nerirekerayo\nekitsumbi kyayo obuthalekerera kutse ebiro byosi. Kandi nibya\nolhukwamirwa olhweririnda neritsunga emiyi eyo, nobusinga (Government)\nbunawithe kulho.\nEkipindi 17.\nOmundu wosi ali eyowene kutse nabalikiwe, awithe obuthoki eriyithungira\nobutheke bwiwe-bwiwe eyowenewene (Personal Property).\nSihale mundu wangalhusibwako obutheke bwiwe obo mbino inyalyayanzira\neyowenewene.\nEkipindi 18.\nOmundu wosi awithe obuholho eriyilhusiryamo ekibi nekibuya erisoma\nekisomo ekyanzire. Obuholho buno bukakundikiribawamo eriyiha obuthoki\neribindulha erilhwa omo kisomo (Ddini) kiwe ekyalimo nerisuba omo kindi\nekyanzire, kinyithungi kutse bubisobiso erikangania eddini nerikirirya\nlikuwiwe akakangirirya kutse omo mikolere kutse omo bisakango ngekisomo\nkikuwiwe kokikamulhaghira.\nEkipindi 19.\nOmundu niwabuholho eriyibughira neribya no'bulengekenia bwiwe,\neriyiisakira neryisomera ngobulengekania bwiwe ngokwabuli,. Obuholho\nbuno bukakundikirawamo erikolesya obulengekania bwiwe ahathe\nerimubandako amabya omo nzira eyerisondya nerihulhukya omulenge nowatsi\nowebirengekanio byiwe ahosi hosi ohwangalhabyaho. Thubughe; oko Radio,\nomo bisakanyo by'ebitabo nebindi nebindi."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "34bd8963957dea87c4dd1a912b16384f",
            "Index": 4,
            "Label": "5",
            "Size": [
                595.0,
                842.0
            ],
            "Text": "Ekipindi 20.\nOmundu wosi wosi awithe obuthoki kandi niwabuholho erihindahindana omo\nndeko yosi yosi kutse erilhaliryayo, kyamaminyikalha ndeke indi\nsiyerisulhusuthya obuholho bwabandu.\nSihali namyuima erikakwa ind athenithabya wakithunga kirebe.\nEkipindi 21.\nBuli muyima niwabuholho erithunga obwembembethya omo businga\nobw'ekihugho kiwe.\nKandi nibya awithe obuthoki obulingirirene no'bwabanyikiwe,\neriyithungira omubiiri kutse ekithongole ekyangathoka eryembembethya omo\nbuthabale obw'ekihugho kiwe, kutse erihererya nerikolera obubuya\nbwanyikiwe.\nEryanza nerithwamo lyabandu lyerikathekawa eryaseghemerako eribyaho\nno'buthoki obw'obusinga (Government). Erithwamo lino litholere eryabyaho\nomukaghulhu akapimimire omo Ihulengo Ihomughulhu mulebe ewatholere.\nKandi nerisombolha eryabya ly'abandu bosi abakabya ibahikire omomyaka\nyobukulhu bwabo (Mature) abali omo kihugho ekyo. Neryo erisombolha eryo\neryabya indi buli mundu muyima enyathoya ekithuli kiyima omukasanduko\nkayima okwanzire ekane omombitha.\nEkipindi 22.\nBuli mundu iyo ngomunyandulhani, akethekawa enyasikira omo buholho,\nkandi neribya namaha indi obusinga bw'ekihugho kiwe erimuhiriraho\nemibere eyitholerene erimuthokesya erikulhakulhana liwe. Thubughe indi;\nniyerisondererya obutheke kutse oby'obubuthiranwabwiwe. Neryo obusinga\nobw'ekihugho ekyo nerikolhangana nebihugho ebihindahindene, buwithe\nolukwamirwa nerilhangira indi omunyandulhani akathunga emibere eyowene\nomo byerithungo, eribya bwiranda omo kitsumbi kyobbuthiranwa bwiwe,\nnerimusighira obuholho neryo angathunga esyonzira esy'erikulhana omo\nngebe sikuwiwe.\nEkipindi 23.\nOmundu wosi awithe obuthoki (Rights) erithunga omubiri. Ekyo kibo-\nherwemo eribya wabuholho eriyisombolera omubiiri owakayowa athe anzire\nerikolha, kandi atholere enyabya omo mibere eyowene omo mubiiri oyo.\nNeryo kolitha awithe obuholho obusinga erilhangira indi kwenenekwenene\nakathunga omubiri.\nBuli mundu atholere eribya enyakathuhawa omusara wiwe kutse olhuhembo\nIhwiwe omo bilingirirania hayima na banyikiwe, olhuhikene nomubiri wiwe\nowlyakolha kandi omusara oyo atholere eribya inyakathoka eribya\nenyakamwimanayaho ndeke iyo nabe'nyumba yiwe.\nBuli eyokakolha awithe obuthoki (Right) erithunga omusara kutse\nolhuhembo olhutholerene kandi olhuhikire erimuthekaho kutse rimughunza\nndeke iyo ne'ka yiwe omo kitsumbi ekitholere erimulingirirania omo\nmibere eyisosone neyabanyikiwe. Kandi nibya atholere inyongerwa\nkyabanika indi omusara wiwe syalireka akalingirirana omo kitsumbi"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "d7252c9f79c38df8b5961c82e1ad90bb",
            "Index": 5,
            "Label": "6",
            "Size": [
                595.0,
                842.0
            ],
            "Text": "ekiringirirene hayima nabanyikiwe.\nBuli muyima awithe obuthoki eryingira omo kithunga kyabakoli kuts\neribumbabumbakyo, neryo angathoka eriyilhwirako nerighusa omulenge\namabya inyawithe ebikamulhuma omo 'byeringirya (Working Conditions)\nerithandimuthokesya eriberererya eriyitsutsa liwe omo kihugho.\nEkipindi 24.\nBuli mundu atholere erithunga akathambi akerihmulikanirako bul'ikolha\nomubiiri atholere enyahumuliryahgo. Eki kiboherwemo endambieytholere\nkandi eyipimire eyakakolerako buli'hinga oko mubiiri. Atholere\nenyathunga buli kirimo (Annually), erilhuhuka eririko erithuha.\nEkipindi 25.\nBuli mundu awithe obuthoki eribya omo buholho nemibere eyikamuthokesaya\neririndira esyongebe siwe omo mibere eyisitholerene erithunga amaghalha\namabuya. Oko ndambi yenenguma awithe obuholho eriyilhwirako nerilhangira\nathi akakolerera nerirembera abandu benyumba yiwe bo ndeke. Omo muli\neribalisya, eribambalya neribalholerera oko malhwere awabulikiro\nnawakanyambuthukira. Kandi nerilhangira athi akawathikayab oerilhangira\nindi thubughe; omundu wiwe amalhwalha oko mubiri, amasyakulhuha, amabya\nndimethime. Ebindu ebiri ngebi byamabya indi byamahika oko mundu wiwe,\nongumbe enyabya enyanawithe erisika kandi namaha indi obudinga\nobw'ekihugho kiwe bunamuwithire emibeghekere eyeowene eyakaseghemerako\nindi akendisighalha enyane omo kitsumbi eky'obundu ngabandu abandi\nbanyikiwe.\nEsyomekeke nabamaama wabo bakatholerana ibalholererwa ndeke omo mibere\neyembaghane kandi eyowene. Abana bosi, babuthirwe omo muyi awasibwa\nngomuyi owathehenie kutse maama na thatha wabo sibathehenie, abana abo\nbakathekawa ibalholererwa omubilingirania.\nEkipindi 26.\nBuli mundu awithe obuholho nobuthoki erithenekwa neri kangulwa eritheko\neririhisibwa aliryo erikahebawa buyira a no'businga obwe kihugho ekyo,\nhakire hakire omu bithumbi eby'eritsukirako ebyasibwe ng'ebye (Primary).\nLino niryabuli mundu ahathe musighalire. Amathendekero awakangirira\nemibiiri eye'byalha, emibiire eyamenge awamalengekania awo'bwongo nagho\nahtolere enyakingulhwa neribya indi buli mundi eyowabirilhaba ebibulyo\nbiwe erihika oko Ihulengo olhuhamibirwe nekithunga ekyobukangiriya\nobwe'kihugho ekyo, athekwa erikiriribwa nemukingulira olhuyi omo\nmathendekero ayo omo bulingirirania.\nErithendekwa lyosi litholere eniryerilhangira indi olhughobe Ihwalyo\nIhosi Ihutholere eribya enilhweriretha emibere nerithungisya omundu\nobuholho busa busa. Kandi buli mundu atholere eribya indi akathekawa\nerihiramo ekitsumbi obuholho bw'omundu obw'obubuthiranwa. Abiyi\nbakathekawa ibathendekwa nerikuthirwa oko, bukulhu nomubongo wabandu.\nNimukyana indi abandu sibawithe malengekania awasosene, kutse sibasosene\noko rangi yolhuhwe, kutse sibalikolerana, batholere ibanzana,\nibahindahindana hayima nerikamirirya emikolere eyebyo si byo ebyobihugho\nebihindahinane (United Nations) byakolha haweririnda obuholho nekitsumbi"
        },
        "6": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bc24b2c25c206051f71d8acb57643178",
            "Index": 6,
            "Label": "7",
            "Size": [
                595.0,
                842.0
            ],
            "Text": "kyabandu omo kihugho.\nAbabuthi bawithe obuthoki, obw'okubanza, erisonderya abana babo, hayima\nneribasombolera, nganibuthendekwa bwamuthinaki obutholere erihebwa abana\nabo.\nEkipindi 27.\nBuli mundu awithe obuthoki eryingira nerikolerana nabanyikiwe, omo\nbwoswire, nomo bwiranda obwobuthiranwa obwabandu obwikere nabo, kandi\nneritsangira ebibuya ebikakolhawa abawithe amenge omo byobuthiranwa\nhayima nerighanabana oko bibuya ebikalhwa omo menge awlengethukire\nawalhwire omo byerikulhakulhana ebyekinyamenge (Scientific Development).\nBuli muyima awithe obuthoki eriyiwathikania omo mikolere eyikabya\neyiriho habweriretha obuholho obwamalengekenia hayima nemitse, kandi\nnobutheke bwebindu omo bandu, nerighabana okwebyo ebikaya ebyalhwire mo;\nkutse nibyerisakanga ebitabo, erilhusya oko bandu kw'ebitsutsu byabo\n(Ebisosano) kutse kindu kyosi kyosi.\nEkipindi 28.\nBuli mundu wosi awithe obuthoki erilhangira athi ebyosi ebyabughirweko\nomo kisakango kino, ekikahamulha nerisungasinga obuholho nekitsumbi\nky'omundu bikahirawa omo mikolere.\nEkipindi 29.\nBuli mundu awithe olhukwamira erilhangira indi abandu bosi bakathunga\nerikulhakulhana. Kusangwa oyo ghomulingo nayo owangalhabamo erimukolya\nokwekulhakulhana liwe.\nOmo mikolere eyerikamirirya obuthoki nobuholho, buli mundu akathekawa\neribya omo byalha by'obuthoki bwebihano bisa ebihirirweho habweririnda\nobuholho, eriminyikalha, nolhukengerwa hayima nobuthoki obweribya\nbwiranda obwa'bandu bosi, kandi ebikalhwira obubuya nobulingirirania omo\nbandu bosi.\n[Missing]\nEkipindi 30.\nSihali omo bihano bino ebikahamulha obuholho nekitsumbi ky'abandu,\nekitholerene eribindulhwa indi mbwino kiwathire oko kihugho kirebe,\nbandu balebe, kithongole kirebe kutse mundu mulebe erikolesya obuthoki\nobw'ekisakango kino, eriyikolesya eby'esyonye, ebikatsandaya obuthoki\nnobuholho obwerihamulhwa erye'kisakango kino."
        }
    }
}

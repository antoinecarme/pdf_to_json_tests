{
    "MetaData": {
        "Author": null,
        "Creation_Date": 1581469060,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7b2fdb645d70346ddbd2202ca2857011",
            "Index": 0,
            "Label": "1",
            "Size": [
                595.0,
                842.0
            ],
            "Text": "EBIRI OMO KISAKANGO EKYEKIHUGHO KYOSI EKIKAHAMULHA OBUHOLHO NEKISUMBI\nKYO'BUNDUEKYAMABIRIKANIBWAKO AHEGHULHU\nEBYERITSUKIRAKO:\nAbandu bosi omo kihugho, omobubuthiranwa, balingirirene omo kitsumbi hayima nobuthoki\nobuthebwangathokekana eribalhusibwako. Oyo ghomusingi owobuholho nobulingirirania omo\nkihugho kyosi. Abandu bamabya bathe bangakolesya 'erijema' ngekyamlhwa ekighunzerereyo,\neriyitsuna obuthabali kutse obusinga obutsurumire kutse obuthawithe lukogho kandi\nibukasulhusuthaya neribulya abandu obuholho bwabo; nikwa kitholere obuholho ne kitsumbi\nibyathabalhwa ebihano.\nEkithunga ekyebihugho ebihindahindene (United Nations), omo kisakango kyakyo,\nkikanganaya ngokukimanire nerhamirya hayima nerisikya ekitsumbi kyabandu kandi\nnerihiramukyo olhukengerwa omubwoswire. Nikwa kolithya indi kyabirilhabyaho erihabulha\nabandu erighenda embere neriyitsingirira obubuya obweryuwania emibere yesyongebe\nneribyaho, omomibere eyithekene.\nEbihugho ebiwithe obumember (member States) omokithunga kino, byabirihamulha nerithwamo\neriwathikania hayima nekithunga ekyebihugho ebihindahindene, erihabulha nerikamirirya\nabandu bosi eririnda nerihiramo ekitsumbi ekyo'buholho nobwiranda bw'OBUNDU Nemisingi\nyabo.\nErihabuka ndeke obuthoki (Rights) nobuholho bw'obundu (Personality Freedom) ngokokire\nkikulhu kutsibutsibu, kandi neriberererya eriyilhagha\nnhulhu olhwebihugho ebihindahindene (The United Nations General Assembly), Ihukahabulha\nnerihererya ekihano ekikathabalha nerihamulha OBUHOLHO BW'ABANDU BOSI EHOSI\nOMMOKIHUGHO.\nAbandu bosi, ehosi eribya nenzumwa nguma (Ekilhubirirwa) ekyebihugho byosi, batholere\neryibuka ERIHAMULYA LINO hayima neriyikambikania erihabulha, erithendeka hayima\nnerikamirirya erihiiramo obuholho bw'obundu ekitsumbi, nerikangania kinyithungi\neririnda ebihano omobandu abali omo kipindi ekiri omo buthoki bw'ebyalha byaghu.\nEndeko eno (General Assembly), omo kisakango kyayo yikahulhukayamo ebihano\nbikulhubikulhu 30 (Makumi asathu) ngokubisakira ahikwa bithya;\nEkipindi 1.\nAbandu omububuthiranwa bakabuthawa ibanawithe obuthoki nobuholho obulingirirene,\nmobahangikwa ibanawithe amenge, neryo ibakathoka erighabania abathya ekibuya\nnekisandire. Nokweryo buli muyima atholere eryanza munyikiwe ngababuthenwe.\nEkipindi 2.\nBuli puyima awithe obuthoki eribya nobuholho obukabughawako omo kisango kino ahathe\nerighabaniamo lyomuhanda wosiwosi eriseghemera ngokobinu; oko rangi eyolhuhwe lhwiwe,\noko mubughe wiwe, oko kihanda ekyobubuthiranwa bwiwe, oko kihugho ekyakalhwiramo kutse\nabuthirwemo, oko malengekania wiwe awemibere eyobyobuthabali, omo lhughanda\nalwakabuthawamo, nimukali kuse nimulhume, nimutheke kutse nimunaku, nimutheke\nomoby'ekisomo ekyamenge kutse syalyathalholha omo kitabo kyosikyosi, nebindi ebisosene\nngebyo sibirilhusaya mundu wosi kw'obuholho bwiwe nimukyanabya ekitsumbi kiwe.\nEkipindi 3."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8d3b8b89b1e297e8666c8a2ae95b5558",
            "Index": 1,
            "Label": "2",
            "Size": [
                595.0,
                842.0
            ],
            "Text": "Buli mundu wosi niweribya wangebe kandi wabitsange emighulhu yiwe yosi esihahali\nsulhusuthibwa omomibere yosiyosi.\nEkipindi 4.\nSihali namuyima oyowangalembererwa omubunzenda, kandi nobusuburi obw'obunzende\nsibulyanzibawa nimulyanabya erikiriribwa omokihugho kyosi.\nEkipindi 5.\nSihali namuyima eyotholere erisulhusuthibwa, erihemulikanibwa, neryaghalibwa\nerikatsandaya esyongebe siwe.\nEkipindi 6.\nBuli muyima awithe obuthoki (Rights) eribya nekitsumbi ngekyoghundi mundu wosiwosi\nembere syebihano ehosi ohwali.\nEkipindi 7.\nAbandu bosi balingirirene embere syebihano kandi bawithe obuholho eririndwa nebihahano\nahathe kasolholho. Neryo nno buli mundu niwabuholho eriyilhakira neritsunirwa amabya\nenyamakolhwa nabi kutse inyamasolholhwa omomibere yosiyosi eyithekiriribawa nerihamulha\neriri omo kisakango kino.\nEkipindi 8.\nBuli muyima awithe obuholho erithwalha obulitho bwiwe omubyaghanda ebyobulekya\nebyasibwe nerihamulhwa ekyaghanda kikulhu ekyobusinga ekyekihugho ekyo, ekyathoka\nerimulekya nerimutsinura oko bulitho obo, kyamanya indi habereho eryaghalibwa omongebe\nsiwe hayima nobuholho obukamuhebwa nerihamulha lyebihano ebyckyaghanda kikulhu\nekyekihugho ekyalimo.\nEkindi 9.\nSihali mundu wosiwosi eyowangahambwa akathwalibwa omo muliki buyirayira (Arbitrary\narrests) kutse erithibithwako akahulhukibwa eyihya ye kihugho kyewabo (exile),\nmulyanabya erimukingira omo muliki molhughumerere butsira thongana omo kyaghanda\nkyebihano ebyekihugho kiwe.\nEkipindi 10.\nBuli mundu nuwabuholho, ahathe erisolholha, erikiriribwa eriyithonganira oko Ihubanza\nIhosi olhukamubiribawako, embere sye'kyaghanda ekyasibwe ngekyabalekya ekithawithe\nIhuhande kutse kasolholho. Neryo ekyathoka erimulekya oko Ihubanza kutse erilholho\neryalyakolha erikaghanibawa, eryalyakolha nerithwa ebihano ngokobiri omokisakango\nekyekyaghanda eky'ekihugho ekyo kutse eky'ekikugho ebihindahindene ekyahamulha\nekisakango kino.\nEkipindi 11.\nBuli mundu wosi amabya indi awithe olhubanza kutse erilholho eriakumbughawako indi\nakolire, kandi iryangamukolya okwighalibwa omongebe siwe nerimubohesya omo nyumba\nyomuliki, awithe obuholho eririndwa kutse erimutsunga ng'oyotheko Ihubanza erikolya\nebihano ahobikendimulhumanirya omo kyaghanda ekyabalekya. Naho aliryo inyane wabuholho\nneritusungwa kandi nerikiriribwa eriyithonganira neririndwa ebihano omumibere"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "63fc49ba8a41ad22067102e376aa86f6",
            "Index": 2,
            "Label": "3",
            "Size": [
                595.0,
                842.0
            ],
            "Text": "eyitholerene omo kitsumbi ky'obundu.\nSihali mundu namuyima eyotholere erighanzwa ngoyowithe olhubanza kutse ngomunyamuliki,\nkandi neryaghalibwa esyongebe siwe, nibya ekikamwaghalisaya isikyabya kyerimuhira\nomolhubanza Ihungana nolho, omomughulhu kyakolerawamo, omomighanza eyebihano\nebyomukyaghanda ekyabalekya eky'ekihugho kiwe kutse eky'ebugho ebihindahindene\nngokobyasibwe ehosi. Omomibere yenemiyama, sihali eyowangathunga eryaghalibwa\n(ekifubiro) erilhabire (heavier penalty) kutse erilhusibwamoembanulho eyilhabiryirye\nokweghalibwa eryanagthungire omomughulhu akolha olhubanza kutse erilholho eryo.\nEkipindi 12.\nSihale namuyima eyowithe obuthoki, nomubwanabya obusinga, eyowangayingirya omo myatsi\nkutse omo bindu byamundu wosi wosi ebiri omo maboko kutse omo buthoki bwiwe thubughe;\nomuyi wiwe, kutse mwatse wahe owakahambangana oko byesyombitha siwe nga; ahakakesaya,\nebisakango byiwe kutse eryanza erimutsandirya erina liwe, ekitsumbi kiwe, mulyanabya\nerimuhemulikania omo bandu. Neryo buli mundu ali omo byalha byobuthoki no'mobuholho\nbwebihano omo bulingirirania.\nEkipindi 13.\nOmundu wosi niwabuholho erighrnda ngokwanzire neriyisonderya ahakanza erikalha ono\nkihugho kyewabo.\nBuli mundu niwabuholho erihuma omo kihugho kutse omo kipindi, nimukyanginabya\ninikihugho kyewabo, erighenda nerisondya ohwakakwa muhwa eribya kutse erighenda erisaba\nobwikalho omo kihugho ekindi ekyanginamwikirirya erimuhabo. Kandi nibya niwabuholho\nerisuba omo kihugho kyewabo amayanzira eyowenewene.\nEkipindi 14.\nHamabyaho erithibithwako (Persecution) kutse erihima oko mundu wosi wosi, akabya\ninyawithe obuholho omo kihugho ekyanga enyanzire erisabamo obwikalho, neriberamo\nwabwiranda omwekyo ekyabiryanza, nerikiriribwa eribyamukyo.\nObuthoki kutse obuholho obo, sibwangalhusibwa oko mundu busana neribya indi awithe\nolhubanza busana nerithwa ebihano ebyanulikaghulhu (Common Law) kutse emibere eyabuli\nkaghulhu eyomukihugho ekyo. Kandi nimukyanabya indi syalithakolha ngerisonda eryemibere\neye'bihano ebyendeko ngulhu eyebihugho.\nEkipindi 15.\nBuli mundu awithe obuthoki eribya nobunyandulhani obwekihugho ekya kagaghanzirawamo\nnhekiwe (Nationality).\nSihali buthoki bwangalhusya oko mundu wosi ko'bunyandulhani bwiwe amabya\nisyalithayanzira athya. Nimulyanabya erimughania eribindulha obunyandulhani bwiwe\nnhokwanzire.\nEkipindi 16.\nOmundu wosi anyabirihika oko mughulhu owobukulhu bwiwe owerithahiryamo kutse\nerithahibirwamo, sihali buthoki bwosi obwangamukagha kutse erimughania erikolha athya,\namabya enyabiryanza erithahya kutse erithahibwa. Sihali Ihubibi Ihosi erilhaba omo\nIhughanda olwalhwiremo, erangi eyolhuhwe Ijwiwe, ekisomo (Religion) ekyakikirirayamo.\nKandi nubya omo ndambi yosi yosi eyibakagunza ebanathahenie, bakabya ibanalingirirene,"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bda732b57a09edc54199e1d1ec2d0acf",
            "Index": 3,
            "Label": "4",
            "Size": [
                595.0,
                842.0
            ],
            "Text": "kyanabya indi bamanza erirekangana, bakabya ibakinalingirirene oko kathambi ako omo\nbuthoki bwabo bamabya ikubanzire batha.\nErilhusyaho, anathahengenie bano bamabya ibakayanzira bathya, erithahangania lyabo\nsiryangabya erihikire kutse eryasibwe ngomuyi owakabya enyasibwe indi athekire.\nEmiyi yonzuko ey'obundu, neryo yitholere eyathunga nerirekerayo ekitsumbi kyayo\nobuthalekerera kutse ebiro byosi. Kandi nibya olhukwamirwa olhweririnda neritsunga\nemiyi eyo, nobusinga (Government) bunawithe kulho.\nEkipindi 17.\nOmundu wosi ali eyowene kutse nabalikiwe, awithe obuthoki eriyithungira obutheke bwiwe-\nbwiwe eyowenewene (Personal Property).\nSihale mundu wangalhusibwako obutheke bwiwe obo mbino inyalyayanzira eyowenewene.\nEkipindi 18.\nOmundu wosi awithe obuholho eriyilhusiryamo ekibi nekibuya erisoma ekisomo ekyanzire.\nObuholho buno bukakundikiribawamo eriyiha obuthoki eribindulha erilhwa omo kisomo\n(Ddini) kiwe ekyalimo nerisuba omo kindi ekyanzire, kinyithungi kutse bubisobiso\nerikangania eddini nerikirirya likuwiwe akakangirirya kutse omo mikolere kutse omo\nbisakango ngekisomo kikuwiwe kokikamulhaghira.\nEkipindi 19.\nOmundu niwabuholho eriyibughira neribya no'bulengekenia bwiwe, eriyiisakira neryisomera\nngobulengekania bwiwe ngokwabuli,. Obuholho buno bukakundikirawamo erikolesya\nobulengekania bwiwe ahathe erimubandako amabya omo nzira eyerisondya nerihulhukya\nomulenge nowatsi owebirengekanio byiwe ahosi hosi ohwangalhabyaho. Thubughe; oko Radio,\nomo bisakanyo by'ebitabo nebindi nebindi.\nEkipindi 20.\nOmundu wosi wosi awithe obuthoki kandi niwabuholho erihindahindana omo ndeko yosi yosi\nkutse erilhaliryayo, kyamaminyikalha ndeke indi siyerisulhusuthya obuholho bwabandu.\nSihali namyuima erikakwa ind athenithabya wakithunga kirebe.\nEkipindi 21.\nBuli muyima niwabuholho erithunga obwembembethya omo businga obw'ekihugho kiwe.\nKandi nibya awithe obuthoki obulingirirene no'bwabanyikiwe, eriyithungira omubiiri\nkutse ekithongole ekyangathoka eryembembethya omo buthabale obw'ekihugho kiwe, kutse\nerihererya nerikolera obubuya bwanyikiwe.\nEryanza nerithwamo lyabandu lyerikathekawa eryaseghemerako eribyaho no'buthoki\nobw'obusinga (Government). Erithwamo lino litholere eryabyaho omukaghulhu akapimimire\nomo Ihulengo Ihomughulhu mulebe ewatholere. Kandi nerisombolha eryabya ly'abandu bosi\nabakabya ibahikire omomyaka yobukulhu bwabo (Mature) abali omo kihugho ekyo. Neryo\nerisombolha eryo eryabya indi buli mundu muyima enyathoya ekithuli kiyima omukasanduko\nkayima okwanzire ekane omombitha.\nEkipindi 22."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "9eccf81a9510e68312a12cdd9f09ce7f",
            "Index": 4,
            "Label": "5",
            "Size": [
                595.0,
                842.0
            ],
            "Text": "Buli mundu iyo ngomunyandulhani, akethekawa enyasikira omo buholho, kandi neribya\nnamaha indi obusinga bw'ekihugho kiwe erimuhiriraho emibere eyitholerene erimuthokesya\nerikulhakulhana liwe. Thubughe indi; niyerisondererya obutheke kutse\noby'obubuthiranwabwiwe. Neryo obusinga obw'ekihugho ekyo nerikolhangana nebihugho\nebihindahindene, buwithe olukwamirwa nerilhangira indi omunyandulhani akathunga emibere\neyowene omo byerithungo, eribya bwiranda omo kitsumbi kyobbuthiranwa bwiwe,\nnerimusighira obuholho neryo angathunga esyonzira esy'erikulhana omo ngebe sikuwiwe.\nEkipindi 23.\nOmundu wosi awithe obuthoki (Rights) erithunga omubiri. Ekyo kibo-herwemo eribya\nwabuholho eriyisombolera omubiiri owakayowa athe anzire erikolha, kandi atholere\nenyabya omo mibere eyowene omo mubiiri oyo. Neryo kolitha awithe obuholho obusinga\nerilhangira indi kwenenekwenene akathunga omubiri.\nBuli mundu atholere eribya enyakathuhawa omusara wiwe kutse olhuhembo Ihwiwe omo\nbilingirirania hayima na banyikiwe, olhuhikene nomubiri wiwe owlyakolha kandi omusara\noyo atholere eribya inyakathoka eribya enyakamwimanayaho ndeke iyo nabe'nyumba yiwe.\nBuli eyokakolha awithe obuthoki (Right) erithunga omusara kutse olhuhembo olhutholerene\nkandi olhuhikire erimuthekaho kutse rimughunza ndeke iyo ne'ka yiwe omo kitsumbi\nekitholere erimulingirirania omo mibere eyisosone neyabanyikiwe. Kandi nibya atholere\ninyongerwa kyabanika indi omusara wiwe syalireka akalingirirana omo kitsumbi\nekiringirirene hayima nabanyikiwe.\nBuli muyima awithe obuthoki eryingira omo kithunga kyabakoli kuts eribumbabumbakyo,\nneryo angathoka eriyilhwirako nerighusa omulenge amabya inyawithe ebikamulhuma omo\n'byeringirya (Working Conditions) erithandimuthokesya eriberererya eriyitsutsa liwe omo\nkihugho.\nEkipindi 24.\nBuli mundu atholere erithunga akathambi akerihmulikanirako bul'ikolha omubiiri atholere\nenyahumuliryahgo. Eki kiboherwemo endambieytholere kandi eyipimire eyakakolerako\nbuli'hinga oko mubiiri. Atholere enyathunga buli kirimo (Annually), erilhuhuka eririko\nerithuha.\nEkipindi 25.\nBuli mundu awithe obuthoki eribya omo buholho nemibere eyikamuthokesaya eririndira\nesyongebe siwe omo mibere eyisitholerene erithunga amaghalha amabuya. Oko ndambi\nyenenguma awithe obuholho eriyilhwirako nerilhangira athi akakolerera nerirembera\nabandu benyumba yiwe bo ndeke. Omo muli eribalisya, eribambalya neribalholerera oko\nmalhwere awabulikiro nawakanyambuthukira. Kandi nerilhangira athi akawathikayab\noerilhangira indi thubughe; omundu wiwe amalhwalha oko mubiri, amasyakulhuha, amabya\nndimethime. Ebindu ebiri ngebi byamabya indi byamahika oko mundu wiwe, ongumbe enyabya\nenyanawithe erisika kandi namaha indi obudinga obw'ekihugho kiwe bunamuwithire\nemibeghekere eyeowene eyakaseghemerako indi akendisighalha enyane omo kitsumbi\neky'obundu ngabandu abandi banyikiwe.\nEsyomekeke nabamaama wabo bakatholerana ibalholererwa ndeke omo mibere eyembaghane\nkandi eyowene. Abana bosi, babuthirwe omo muyi awasibwa ngomuyi owathehenie kutse maama\nna thatha wabo sibathehenie, abana abo bakathekawa ibalholererwa omubilingirania.\nEkipindi 26."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "08199def01ee772cb3e7a1059e282d21",
            "Index": 5,
            "Label": "6",
            "Size": [
                595.0,
                842.0
            ],
            "Text": "Buli mundu awithe obuholho nobuthoki erithenekwa neri kangulwa eritheko eririhisibwa\naliryo erikahebawa buyira a no'businga obwe kihugho ekyo, hakire hakire omu bithumbi\neby'eritsukirako ebyasibwe ng'ebye (Primary). Lino niryabuli mundu ahathe musighalire.\nAmathendekero awakangirira emibiiri eye'byalha, emibiire eyamenge awamalengekania\nawo'bwongo nagho ahtolere enyakingulhwa neribya indi buli mundi eyowabirilhaba ebibulyo\nbiwe erihika oko Ihulengo olhuhamibirwe nekithunga ekyobukangiriya obwe'kihugho ekyo,\nathekwa erikiriribwa nemukingulira olhuyi omo mathendekero ayo omo bulingirirania.\nErithendekwa lyosi litholere eniryerilhangira indi olhughobe Ihwalyo Ihosi Ihutholere\neribya enilhweriretha emibere nerithungisya omundu obuholho busa busa. Kandi buli mundu\natholere eribya indi akathekawa erihiramo ekitsumbi obuholho bw'omundu\nobw'obubuthiranwa. Abiyi bakathekawa ibathendekwa nerikuthirwa oko, bukulhu nomubongo\nwabandu. Nimukyana indi abandu sibawithe malengekania awasosene, kutse sibasosene oko\nrangi yolhuhwe, kutse sibalikolerana, batholere ibanzana, ibahindahindana hayima\nnerikamirirya emikolere eyebyo si byo ebyobihugho ebihindahinane (United Nations)\nbyakolha haweririnda obuholho nekitsumbi kyabandu omo kihugho.\nAbabuthi bawithe obuthoki, obw'okubanza, erisonderya abana babo, hayima\nneribasombolera, nganibuthendekwa bwamuthinaki obutholere erihebwa abana abo.\nEkipindi 27.\nBuli mundu awithe obuthoki eryingira nerikolerana nabanyikiwe, omo bwoswire, nomo\nbwiranda obwobuthiranwa obwabandu obwikere nabo, kandi neritsangira ebibuya\nebikakolhawa abawithe amenge omo byobuthiranwa hayima nerighanabana oko bibuya\nebikalhwa omo menge awlengethukire awalhwire omo byerikulhakulhana ebyekinyamenge\n(Scientific Development).\nBuli muyima awithe obuthoki eriyiwathikania omo mikolere eyikabya eyiriho habweriretha\nobuholho obwamalengekenia hayima nemitse, kandi nobutheke bwebindu omo bandu,\nnerighabana okwebyo ebikaya ebyalhwire mo; kutse nibyerisakanga ebitabo, erilhusya oko\nbandu kw'ebitsutsu byabo (Ebisosano) kutse kindu kyosi kyosi.\nEkipindi 28.\nBuli mundu wosi awithe obuthoki erilhangira athi ebyosi ebyabughirweko omo kisakango\nkino, ekikahamulha nerisungasinga obuholho nekitsumbi ky'omundu bikahirawa omo\nmikolere.\nEkipindi 29.\nBuli mundu awithe olhukwamira erilhangira indi abandu bosi bakathunga erikulhakulhana.\nKusangwa oyo ghomulingo nayo owangalhabamo erimukolya okwekulhakulhana liwe.\nOmo mikolere eyerikamirirya obuthoki nobuholho, buli mundu akathekawa eribya omo byalha\nby'obuthoki bwebihano bisa ebihirirweho habweririnda obuholho, eriminyikalha,\nnolhukengerwa hayima nobuthoki obweribya bwiranda obwa'bandu bosi, kandi ebikalhwira\nobubuya nobulingirirania omo bandu bosi.\n[Missing]\nEkipindi 30.\nSihali omo bihano bino ebikahamulha obuholho nekitsumbi ky'abandu, ekitholerene\neribindulhwa indi mbwino kiwathire oko kihugho kirebe, bandu balebe, kithongole kirebe\nkutse mundu mulebe erikolesya obuthoki obw'ekisakango kino, eriyikolesya eby'esyonye,"
        },
        "6": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "e1fa0a4c2e3d3ab5c70b02366928f203",
            "Index": 6,
            "Label": "7",
            "Size": [
                595.0,
                842.0
            ],
            "Text": "ebikatsandaya obuthoki nobuholho obwerihamulhwa erye'kisakango kino."
        }
    }
}

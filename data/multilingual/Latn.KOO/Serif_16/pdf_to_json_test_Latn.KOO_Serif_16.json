{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469002,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "EBIRI OMO KISAKANGO EKYEKIHUGHO KYOSI EKIKAHAMULHA OBUHOLHO\nNEKISUMBI KYO'BUNDUEKYAMABIRIKANIBWAKO AHEGHULHU\nEBYERITSUKIRAKO:\nAbandu bosi omo kihugho, omobubuthiranwa, balingirirene omo kitsumbi hayima\nnobuthoki obuthebwangathokekana eribalhusibwako. Oyo ghomusingi owobuholho\nnobulingirirania omo kihugho kyosi. Abandu bamabya bathe bangakolesya 'erijema'\nngekyamlhwa ekighunzerereyo, eriyitsuna obuthabali kutse obusinga obutsurumire\nkutse obuthawithe lukogho kandi ibukasulhusuthaya neribulya abandu obuholho\nbwabo; nikwa kitholere obuholho ne kitsumbi ibyathabalhwa ebihano.\nEkithunga ekyebihugho ebihindahindene (United Nations), omo kisakango kyakyo,\nkikanganaya ngokukimanire nerhamirya hayima nerisikya ekitsumbi kyabandu kandi\nnerihiramukyo olhukengerwa omubwoswire. Nikwa kolithya indi kyabirilhabyaho\nerihabulha abandu erighenda embere neriyitsingirira obubuya obweryuwania\nemibere yesyongebe neribyaho, omomibere eyithekene.\nEbihugho ebiwithe obumember (member States) omokithunga kino, byabirihamulha\nnerithwamo eriwathikania hayima nekithunga ekyebihugho ebihindahindene,\nerihabulha nerikamirirya abandu bosi eririnda nerihiramo ekitsumbi ekyo'buholho\nnobwiranda bw'OBUNDU Nemisingi yabo.\nErihabuka ndeke obuthoki (Rights) nobuholho bw'obundu (Personality Freedom)\nngokokire kikulhu kutsibutsibu, kandi neriberererya eriyilhagha\nnhulhu olhwebihugho ebihindahindene (The United Nations General Assembly),\nIhukahabulha nerihererya ekihano ekikathabalha nerihamulha OBUHOLHO\nBW'ABANDU BOSI EHOSI OMMOKIHUGHO.\nAbandu bosi, ehosi eribya nenzumwa nguma (Ekilhubirirwa) ekyebihugho byosi,\nbatholere eryibuka ERIHAMULYA LINO hayima neriyikambikania erihabulha,\nerithendeka hayima nerikamirirya erihiiramo obuholho bw'obundu ekitsumbi,\nnerikangania kinyithungi eririnda ebihano omobandu abali omo kipindi ekiri omo\nbuthoki bw'ebyalha byaghu.\nEndeko eno (General Assembly), omo kisakango kyayo yikahulhukayamo ebihano\nbikulhubikulhu 30 (Makumi asathu) ngokubisakira ahikwa bithya;\nEkipindi 1.\nAbandu omububuthiranwa bakabuthawa ibanawithe obuthoki nobuholho\nobulingirirene, mobahangikwa ibanawithe amenge, neryo ibakathoka erighabania\nabathya ekibuya nekisandire. Nokweryo buli muyima atholere eryanza munyikiwe\nngababuthenwe.\nEkipindi 2.\nBuli puyima awithe obuthoki eribya nobuholho obukabughawako omo kisango kino\nahathe erighabaniamo lyomuhanda wosiwosi eriseghemera ngokobinu; oko rangi\neyolhuhwe lhwiwe, oko mubughe wiwe, oko kihanda ekyobubuthiranwa bwiwe, oko\nkihugho ekyakalhwiramo kutse abuthirwemo, oko malengekania wiwe awemibere\neyobyobuthabali, omo lhughanda alwakabuthawamo, nimukali kuse nimulhume,\nnimutheke kutse nimunaku, nimutheke omoby'ekisomo ekyamenge kutse\nsyalyathalholha omo kitabo kyosikyosi, nebindi ebisosene ngebyo sibirilhusaya",
            "Image": "cb76e8d8a006e6196f46f170519256c3"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "mundu wosi kw'obuholho bwiwe nimukyanabya ekitsumbi kiwe.\nEkipindi 3.\nBuli mundu wosi niweribya wangebe kandi wabitsange emighulhu yiwe yosi esihahali\nsulhusuthibwa omomibere yosiyosi.\nEkipindi 4.\nSihali namuyima oyowangalembererwa omubunzenda, kandi nobusuburi\nobw'obunzende sibulyanzibawa nimulyanabya erikiriribwa omokihugho kyosi.\nEkipindi 5.\nSihali namuyima eyotholere erisulhusuthibwa, erihemulikanibwa, neryaghalibwa\nerikatsandaya esyongebe siwe.\nEkipindi 6.\nBuli muyima awithe obuthoki (Rights) eribya nekitsumbi ngekyoghundi mundu\nwosiwosi embere syebihano ehosi ohwali.\nEkipindi 7.\nAbandu bosi balingirirene embere syebihano kandi bawithe obuholho eririndwa\nnebihahano ahathe kasolholho. Neryo nno buli mundu niwabuholho eriyilhakira\nneritsunirwa amabya enyamakolhwa nabi kutse inyamasolholhwa omomibere yosiyosi\neyithekiriribawa nerihamulha eriri omo kisakango kino.\nEkipindi 8.\nBuli muyima awithe obuholho erithwalha obulitho bwiwe omubyaghanda ebyobulekya\nebyasibwe nerihamulhwa ekyaghanda kikulhu ekyobusinga ekyekihugho ekyo,\nekyathoka erimulekya nerimutsinura oko bulitho obo, kyamanya indi habereho\neryaghalibwa omongebe siwe hayima nobuholho obukamuhebwa nerihamulha\nlyebihano ebyckyaghanda kikulhu ekyekihugho ekyalimo.\nEkindi 9.\nSihali mundu wosiwosi eyowangahambwa akathwalibwa omo muliki buyirayira\n(Arbitrary arrests) kutse erithibithwako akahulhukibwa eyihya ye kihugho kyewabo\n(exile), mulyanabya erimukingira omo muliki molhughumerere butsira thongana omo\nkyaghanda kyebihano ebyekihugho kiwe.\nEkipindi 10.\nBuli mundu nuwabuholho, ahathe erisolholha, erikiriribwa eriyithonganira oko\nIhubanza Ihosi olhukamubiribawako, embere sye'kyaghanda ekyasibwe\nngekyabalekya ekithawithe Ihuhande kutse kasolholho. Neryo ekyathoka erimulekya\noko Ihubanza kutse erilholho eryalyakolha erikaghanibawa, eryalyakolha nerithwa\nebihano ngokobiri omokisakango ekyekyaghanda eky'ekihugho ekyo kutse\neky'ekikugho ebihindahindene ekyahamulha ekisakango kino.\nEkipindi 11.\nBuli mundu wosi amabya indi awithe olhubanza kutse erilholho eriakumbughawako\nindi akolire, kandi iryangamukolya okwighalibwa omongebe siwe nerimubohesya omo",
            "Image": "3f3935b51a3e18f733c9935ec79951bb"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "nyumba yomuliki, awithe obuholho eririndwa kutse erimutsunga ng'oyotheko\nIhubanza erikolya ebihano ahobikendimulhumanirya omo kyaghanda ekyabalekya.\nNaho aliryo inyane wabuholho neritusungwa kandi nerikiriribwa eriyithonganira\nneririndwa ebihano omumibere eyitholerene omo kitsumbi ky'obundu.\nSihali mundu namuyima eyotholere erighanzwa ngoyowithe olhubanza kutse\nngomunyamuliki, kandi neryaghalibwa esyongebe siwe, nibya ekikamwaghalisaya\nisikyabya kyerimuhira omolhubanza Ihungana nolho, omomughulhu kyakolerawamo,\nomomighanza eyebihano ebyomukyaghanda ekyabalekya eky'ekihugho kiwe kutse\neky'ebugho ebihindahindene ngokobyasibwe ehosi. Omomibere yenemiyama, sihali\neyowangathunga eryaghalibwa (ekifubiro) erilhabire (heavier penalty) kutse\nerilhusibwamoembanulho eyilhabiryirye okweghalibwa eryanagthungire\nomomughulhu akolha olhubanza kutse erilholho eryo.\nEkipindi 12.\nSihale namuyima eyowithe obuthoki, nomubwanabya obusinga, eyowangayingirya\nomo myatsi kutse omo bindu byamundu wosi wosi ebiri omo maboko kutse omo\nbuthoki bwiwe thubughe; omuyi wiwe, kutse mwatse wahe owakahambangana oko\nbyesyombitha siwe nga; ahakakesaya, ebisakango byiwe kutse eryanza\nerimutsandirya erina liwe, ekitsumbi kiwe, mulyanabya erimuhemulikania omo\nbandu. Neryo buli mundu ali omo byalha byobuthoki no'mobuholho bwebihano omo\nbulingirirania.\nEkipindi 13.\nOmundu wosi niwabuholho erighrnda ngokwanzire neriyisonderya ahakanza erikalha\nono kihugho kyewabo.\nBuli mundu niwabuholho erihuma omo kihugho kutse omo kipindi, nimukyanginabya\ninikihugho kyewabo, erighenda nerisondya ohwakakwa muhwa eribya kutse\nerighenda erisaba obwikalho omo kihugho ekindi ekyanginamwikirirya erimuhabo.\nKandi nibya niwabuholho erisuba omo kihugho kyewabo amayanzira eyowenewene.\nEkipindi 14.\nHamabyaho erithibithwako (Persecution) kutse erihima oko mundu wosi wosi, akabya\ninyawithe obuholho omo kihugho ekyanga enyanzire erisabamo obwikalho,\nneriberamo wabwiranda omwekyo ekyabiryanza, nerikiriribwa eribyamukyo.\nObuthoki kutse obuholho obo, sibwangalhusibwa oko mundu busana neribya indi\nawithe olhubanza busana nerithwa ebihano ebyanulikaghulhu (Common Law) kutse\nemibere eyabuli kaghulhu eyomukihugho ekyo. Kandi nimukyanabya indi\nsyalithakolha ngerisonda eryemibere eye'bihano ebyendeko ngulhu eyebihugho.\nEkipindi 15.\nBuli mundu awithe obuthoki eribya nobunyandulhani obwekihugho ekya\nkagaghanzirawamo nhekiwe (Nationality).\nSihali buthoki bwangalhusya oko mundu wosi ko'bunyandulhani bwiwe amabya\nisyalithayanzira athya. Nimulyanabya erimughania eribindulha obunyandulhani\nbwiwe nhokwanzire.\nEkipindi 16.",
            "Image": "cce63fbb044121bff151a70769ea7918"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Omundu wosi anyabirihika oko mughulhu owobukulhu bwiwe owerithahiryamo kutse\nerithahibirwamo, sihali buthoki bwosi obwangamukagha kutse erimughania erikolha\nathya, amabya enyabiryanza erithahya kutse erithahibwa. Sihali Ihubibi Ihosi\nerilhaba omo Ihughanda olwalhwiremo, erangi eyolhuhwe Ijwiwe, ekisomo (Religion)\nekyakikirirayamo. Kandi nubya omo ndambi yosi yosi eyibakagunza ebanathahenie,\nbakabya ibanalingirirene, kyanabya indi bamanza erirekangana, bakabya\nibakinalingirirene oko kathambi ako omo buthoki bwabo bamabya ikubanzire batha.\nErilhusyaho, anathahengenie bano bamabya ibakayanzira bathya, erithahangania\nlyabo siryangabya erihikire kutse eryasibwe ngomuyi owakabya enyasibwe indi\nathekire.\nEmiyi yonzuko ey'obundu, neryo yitholere eyathunga nerirekerayo ekitsumbi kyayo\nobuthalekerera kutse ebiro byosi. Kandi nibya olhukwamirwa olhweririnda\nneritsunga emiyi eyo, nobusinga (Government) bunawithe kulho.\nEkipindi 17.\nOmundu wosi ali eyowene kutse nabalikiwe, awithe obuthoki eriyithungira obutheke\nbwiwe-bwiwe eyowenewene (Personal Property).\nSihale mundu wangalhusibwako obutheke bwiwe obo mbino inyalyayanzira\neyowenewene.\nEkipindi 18.\nOmundu wosi awithe obuholho eriyilhusiryamo ekibi nekibuya erisoma ekisomo\nekyanzire. Obuholho buno bukakundikiribawamo eriyiha obuthoki eribindulha\nerilhwa omo kisomo (Ddini) kiwe ekyalimo nerisuba omo kindi ekyanzire, kinyithungi\nkutse bubisobiso erikangania eddini nerikirirya likuwiwe akakangirirya kutse omo\nmikolere kutse omo bisakango ngekisomo kikuwiwe kokikamulhaghira.\nEkipindi 19.\nOmundu niwabuholho eriyibughira neribya no'bulengekenia bwiwe, eriyiisakira\nneryisomera ngobulengekania bwiwe ngokwabuli,. Obuholho buno\nbukakundikirawamo erikolesya obulengekania bwiwe ahathe erimubandako amabya\nomo nzira eyerisondya nerihulhukya omulenge nowatsi owebirengekanio byiwe ahosi\nhosi ohwangalhabyaho. Thubughe; oko Radio, omo bisakanyo by'ebitabo nebindi\nnebindi.\nEkipindi 20.\nOmundu wosi wosi awithe obuthoki kandi niwabuholho erihindahindana omo ndeko\nyosi yosi kutse erilhaliryayo, kyamaminyikalha ndeke indi siyerisulhusuthya obuholho\nbwabandu.\nSihali namyuima erikakwa ind athenithabya wakithunga kirebe.\nEkipindi 21.\nBuli muyima niwabuholho erithunga obwembembethya omo businga obw'ekihugho\nkiwe.\nKandi nibya awithe obuthoki obulingirirene no'bwabanyikiwe, eriyithungira omubiiri\nkutse ekithongole ekyangathoka eryembembethya omo buthabale obw'ekihugho",
            "Image": "e4ebb9631a97ce7272d496bfebeac957"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "kiwe, kutse erihererya nerikolera obubuya bwanyikiwe.\nEryanza nerithwamo lyabandu lyerikathekawa eryaseghemerako eribyaho no'buthoki\nobw'obusinga (Government). Erithwamo lino litholere eryabyaho omukaghulhu\nakapimimire omo Ihulengo Ihomughulhu mulebe ewatholere. Kandi nerisombolha\neryabya ly'abandu bosi abakabya ibahikire omomyaka yobukulhu bwabo (Mature)\nabali omo kihugho ekyo. Neryo erisombolha eryo eryabya indi buli mundu muyima\nenyathoya ekithuli kiyima omukasanduko kayima okwanzire ekane omombitha.\nEkipindi 22.\nBuli mundu iyo ngomunyandulhani, akethekawa enyasikira omo buholho, kandi\nneribya namaha indi obusinga bw'ekihugho kiwe erimuhiriraho emibere eyitholerene\nerimuthokesya erikulhakulhana liwe. Thubughe indi; niyerisondererya obutheke\nkutse oby'obubuthiranwabwiwe. Neryo obusinga obw'ekihugho ekyo nerikolhangana\nnebihugho ebihindahindene, buwithe olukwamirwa nerilhangira indi omunyandulhani\nakathunga emibere eyowene omo byerithungo, eribya bwiranda omo kitsumbi\nkyobbuthiranwa bwiwe, nerimusighira obuholho neryo angathunga esyonzira\nesy'erikulhana omo ngebe sikuwiwe.\nEkipindi 23.\nOmundu wosi awithe obuthoki (Rights) erithunga omubiri. Ekyo kibo-herwemo eribya\nwabuholho eriyisombolera omubiiri owakayowa athe anzire erikolha, kandi atholere\nenyabya omo mibere eyowene omo mubiiri oyo. Neryo kolitha awithe obuholho\nobusinga erilhangira indi kwenenekwenene akathunga omubiri.\nBuli mundu atholere eribya enyakathuhawa omusara wiwe kutse olhuhembo Ihwiwe\nomo bilingirirania hayima na banyikiwe, olhuhikene nomubiri wiwe owlyakolha kandi\nomusara oyo atholere eribya inyakathoka eribya enyakamwimanayaho ndeke iyo\nnabe'nyumba yiwe.\nBuli eyokakolha awithe obuthoki (Right) erithunga omusara kutse olhuhembo\nolhutholerene kandi olhuhikire erimuthekaho kutse rimughunza ndeke iyo ne'ka yiwe\nomo kitsumbi ekitholere erimulingirirania omo mibere eyisosone neyabanyikiwe.\nKandi nibya atholere inyongerwa kyabanika indi omusara wiwe syalireka\nakalingirirana omo kitsumbi ekiringirirene hayima nabanyikiwe.\nBuli muyima awithe obuthoki eryingira omo kithunga kyabakoli kuts\neribumbabumbakyo, neryo angathoka eriyilhwirako nerighusa omulenge amabya\ninyawithe ebikamulhuma omo 'byeringirya (Working Conditions)\nerithandimuthokesya eriberererya eriyitsutsa liwe omo kihugho.\nEkipindi 24.\nBuli mundu atholere erithunga akathambi akerihmulikanirako bul'ikolha omubiiri\natholere enyahumuliryahgo. Eki kiboherwemo endambieytholere kandi eyipimire\neyakakolerako buli'hinga oko mubiiri. Atholere enyathunga buli kirimo (Annually),\nerilhuhuka eririko erithuha.\nEkipindi 25.\nBuli mundu awithe obuthoki eribya omo buholho nemibere eyikamuthokesaya\neririndira esyongebe siwe omo mibere eyisitholerene erithunga amaghalha amabuya.\nOko ndambi yenenguma awithe obuholho eriyilhwirako nerilhangira athi akakolerera\nnerirembera abandu benyumba yiwe bo ndeke. Omo muli eribalisya, eribambalya",
            "Image": "3e6634e1f38dfa93dcbe66161efd9d47"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "neribalholerera oko malhwere awabulikiro nawakanyambuthukira. Kandi nerilhangira\nathi akawathikayab oerilhangira indi thubughe; omundu wiwe amalhwalha oko\nmubiri, amasyakulhuha, amabya ndimethime. Ebindu ebiri ngebi byamabya indi\nbyamahika oko mundu wiwe, ongumbe enyabya enyanawithe erisika kandi namaha\nindi obudinga obw'ekihugho kiwe bunamuwithire emibeghekere eyeowene\neyakaseghemerako indi akendisighalha enyane omo kitsumbi eky'obundu ngabandu\nabandi banyikiwe.\nEsyomekeke nabamaama wabo bakatholerana ibalholererwa ndeke omo mibere\neyembaghane kandi eyowene. Abana bosi, babuthirwe omo muyi awasibwa ngomuyi\nowathehenie kutse maama na thatha wabo sibathehenie, abana abo bakathekawa\nibalholererwa omubilingirania.\nEkipindi 26.\nBuli mundu awithe obuholho nobuthoki erithenekwa neri kangulwa eritheko\neririhisibwa aliryo erikahebawa buyira a no'businga obwe kihugho ekyo, hakire\nhakire omu bithumbi eby'eritsukirako ebyasibwe ng'ebye (Primary). Lino niryabuli\nmundu ahathe musighalire. Amathendekero awakangirira emibiiri eye'byalha,\nemibiire eyamenge awamalengekania awo'bwongo nagho ahtolere enyakingulhwa\nneribya indi buli mundi eyowabirilhaba ebibulyo biwe erihika oko Ihulengo\nolhuhamibirwe nekithunga ekyobukangiriya obwe'kihugho ekyo, athekwa erikiriribwa\nnemukingulira olhuyi omo mathendekero ayo omo bulingirirania.\nErithendekwa lyosi litholere eniryerilhangira indi olhughobe Ihwalyo Ihosi Ihutholere\neribya enilhweriretha emibere nerithungisya omundu obuholho busa busa. Kandi buli\nmundu atholere eribya indi akathekawa erihiramo ekitsumbi obuholho bw'omundu\nobw'obubuthiranwa. Abiyi bakathekawa ibathendekwa nerikuthirwa oko, bukulhu\nnomubongo wabandu. Nimukyana indi abandu sibawithe malengekania awasosene,\nkutse sibasosene oko rangi yolhuhwe, kutse sibalikolerana, batholere ibanzana,\nibahindahindana hayima nerikamirirya emikolere eyebyo si byo ebyobihugho\nebihindahinane (United Nations) byakolha haweririnda obuholho nekitsumbi\nkyabandu omo kihugho.\nAbabuthi bawithe obuthoki, obw'okubanza, erisonderya abana babo, hayima\nneribasombolera, nganibuthendekwa bwamuthinaki obutholere erihebwa abana abo.\nEkipindi 27.\nBuli mundu awithe obuthoki eryingira nerikolerana nabanyikiwe, omo bwoswire,\nnomo bwiranda obwobuthiranwa obwabandu obwikere nabo, kandi neritsangira\nebibuya ebikakolhawa abawithe amenge omo byobuthiranwa hayima nerighanabana\noko bibuya ebikalhwa omo menge awlengethukire awalhwire omo byerikulhakulhana\nebyekinyamenge (Scientific Development).\nBuli muyima awithe obuthoki eriyiwathikania omo mikolere eyikabya eyiriho\nhabweriretha obuholho obwamalengekenia hayima nemitse, kandi nobutheke\nbwebindu omo bandu, nerighabana okwebyo ebikaya ebyalhwire mo; kutse\nnibyerisakanga ebitabo, erilhusya oko bandu kw'ebitsutsu byabo (Ebisosano) kutse\nkindu kyosi kyosi.\nEkipindi 28.\nBuli mundu wosi awithe obuthoki erilhangira athi ebyosi ebyabughirweko omo\nkisakango kino, ekikahamulha nerisungasinga obuholho nekitsumbi ky'omundu",
            "Image": "4a9e2a8c0a5a7d66dbb552c46504bfa6"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "bikahirawa omo mikolere.\nEkipindi 29.\nBuli mundu awithe olhukwamira erilhangira indi abandu bosi bakathunga\nerikulhakulhana. Kusangwa oyo ghomulingo nayo owangalhabamo erimukolya\nokwekulhakulhana liwe.\nOmo mikolere eyerikamirirya obuthoki nobuholho, buli mundu akathekawa eribya\nomo byalha by'obuthoki bwebihano bisa ebihirirweho habweririnda obuholho,\neriminyikalha, nolhukengerwa hayima nobuthoki obweribya bwiranda obwa'bandu\nbosi, kandi ebikalhwira obubuya nobulingirirania omo bandu bosi.\n[Missing]\nEkipindi 30.\nSihali omo bihano bino ebikahamulha obuholho nekitsumbi ky'abandu, ekitholerene\neribindulhwa indi mbwino kiwathire oko kihugho kirebe, bandu balebe, kithongole\nkirebe kutse mundu mulebe erikolesya obuthoki obw'ekisakango kino, eriyikolesya\neby'esyonye, ebikatsandaya obuthoki nobuholho obwerihamulhwa erye'kisakango\nkino.",
            "Image": "d16d662a65bd58fabc6c6358889e0b3e"
        }
    }
}

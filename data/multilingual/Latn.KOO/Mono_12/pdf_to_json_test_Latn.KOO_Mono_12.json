{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468917,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "EBIRI OMO KISAKANGO EKYEKIHUGHO KYOSI EKIKAHAMULHA OBUHOLHO NEKISUMBI\nKYO'BUNDUEKYAMABIRIKANIBWAKO AHEGHULHU\nEBYERITSUKIRAKO:\nAbandu bosi omo kihugho, omobubuthiranwa, balingirirene omo kitsumbi hayima nobuthoki\nobuthebwangathokekana eribalhusibwako. Oyo ghomusingi owobuholho nobulingirirania omo kihugho\nkyosi. Abandu bamabya bathe bangakolesya 'erijema' ngekyamlhwa ekighunzerereyo, eriyitsuna\nobuthabali kutse obusinga obutsurumire kutse obuthawithe lukogho kandi ibukasulhusuthaya\nneribulya abandu obuholho bwabo; nikwa kitholere obuholho ne kitsumbi ibyathabalhwa ebihano.\nEkithunga ekyebihugho ebihindahindene (United Nations), omo kisakango kyakyo, kikanganaya\nngokukimanire nerhamirya hayima nerisikya ekitsumbi kyabandu kandi nerihiramukyo olhukengerwa\nomubwoswire. Nikwa kolithya indi kyabirilhabyaho erihabulha abandu erighenda embere\nneriyitsingirira obubuya obweryuwania emibere yesyongebe neribyaho, omomibere eyithekene.\nEbihugho ebiwithe obumember (member States) omokithunga kino, byabirihamulha nerithwamo\neriwathikania hayima nekithunga ekyebihugho ebihindahindene, erihabulha nerikamirirya abandu\nbosi eririnda nerihiramo ekitsumbi ekyo'buholho nobwiranda bw'OBUNDU Nemisingi yabo.\nErihabuka ndeke obuthoki (Rights) nobuholho bw'obundu (Personality Freedom) ngokokire kikulhu\nkutsibutsibu, kandi neriberererya eriyilhagha\nnhulhu olhwebihugho ebihindahindene (The United Nations General Assembly), Ihukahabulha\nnerihererya ekihano ekikathabalha nerihamulha OBUHOLHO BW'ABANDU BOSI EHOSI OMMOKIHUGHO.\nAbandu bosi, ehosi eribya nenzumwa nguma (Ekilhubirirwa) ekyebihugho byosi, batholere eryibuka\nERIHAMULYA LINO hayima neriyikambikania erihabulha, erithendeka hayima nerikamirirya erihiiramo\nobuholho bw'obundu ekitsumbi, nerikangania kinyithungi eririnda ebihano omobandu abali omo\nkipindi ekiri omo buthoki bw'ebyalha byaghu.\nEndeko eno (General Assembly), omo kisakango kyayo yikahulhukayamo ebihano bikulhubikulhu 30\n(Makumi asathu) ngokubisakira ahikwa bithya;\nEkipindi 1.\nAbandu omububuthiranwa bakabuthawa ibanawithe obuthoki nobuholho obulingirirene, mobahangikwa\nibanawithe amenge, neryo ibakathoka erighabania abathya ekibuya nekisandire. Nokweryo buli\nmuyima atholere eryanza munyikiwe ngababuthenwe.\nEkipindi 2.\nBuli puyima awithe obuthoki eribya nobuholho obukabughawako omo kisango kino ahathe\nerighabaniamo lyomuhanda wosiwosi eriseghemera ngokobinu; oko rangi eyolhuhwe lhwiwe, oko\nmubughe wiwe, oko kihanda ekyobubuthiranwa bwiwe, oko kihugho ekyakalhwiramo kutse abuthirwemo,\noko malengekania wiwe awemibere eyobyobuthabali, omo lhughanda alwakabuthawamo, nimukali kuse\nnimulhume, nimutheke kutse nimunaku, nimutheke omoby'ekisomo ekyamenge kutse syalyathalholha\nomo kitabo kyosikyosi, nebindi ebisosene ngebyo sibirilhusaya mundu wosi kw'obuholho bwiwe\nnimukyanabya ekitsumbi kiwe.\nEkipindi 3.\nBuli mundu wosi niweribya wangebe kandi wabitsange emighulhu yiwe yosi esihahali sulhusuthibwa\nomomibere yosiyosi.\nEkipindi 4.\nSihali namuyima oyowangalembererwa omubunzenda, kandi nobusuburi obw'obunzende sibulyanzibawa\nnimulyanabya erikiriribwa omokihugho kyosi.\nEkipindi 5.\nSihali namuyima eyotholere erisulhusuthibwa, erihemulikanibwa, neryaghalibwa erikatsandaya\nesyongebe siwe.\nEkipindi 6.\nBuli muyima awithe obuthoki (Rights) eribya nekitsumbi ngekyoghundi mundu wosiwosi embere\nsyebihano ehosi ohwali.\nEkipindi 7.\nAbandu bosi balingirirene embere syebihano kandi bawithe obuholho eririndwa nebihahano ahathe\nkasolholho. Neryo nno buli mundu niwabuholho eriyilhakira neritsunirwa amabya enyamakolhwa nabi",
            "Image": "f7ae61d1253f0daf413625ab45581f73"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kutse inyamasolholhwa omomibere yosiyosi eyithekiriribawa nerihamulha eriri omo kisakango kino.\nEkipindi 8.\nBuli muyima awithe obuholho erithwalha obulitho bwiwe omubyaghanda ebyobulekya ebyasibwe\nnerihamulhwa ekyaghanda kikulhu ekyobusinga ekyekihugho ekyo, ekyathoka erimulekya\nnerimutsinura oko bulitho obo, kyamanya indi habereho eryaghalibwa omongebe siwe hayima\nnobuholho obukamuhebwa nerihamulha lyebihano ebyckyaghanda kikulhu ekyekihugho ekyalimo.\nEkindi 9.\nSihali mundu wosiwosi eyowangahambwa akathwalibwa omo muliki buyirayira (Arbitrary arrests)\nkutse erithibithwako akahulhukibwa eyihya ye kihugho kyewabo (exile), mulyanabya erimukingira\nomo muliki molhughumerere butsira thongana omo kyaghanda kyebihano ebyekihugho kiwe.\nEkipindi 10.\nBuli mundu nuwabuholho, ahathe erisolholha, erikiriribwa eriyithonganira oko Ihubanza Ihosi\nolhukamubiribawako, embere sye'kyaghanda ekyasibwe ngekyabalekya ekithawithe Ihuhande kutse\nkasolholho. Neryo ekyathoka erimulekya oko Ihubanza kutse erilholho eryalyakolha\nerikaghanibawa, eryalyakolha nerithwa ebihano ngokobiri omokisakango ekyekyaghanda eky'ekihugho\nekyo kutse eky'ekikugho ebihindahindene ekyahamulha ekisakango kino.\nEkipindi 11.\nBuli mundu wosi amabya indi awithe olhubanza kutse erilholho eriakumbughawako indi akolire,\nkandi iryangamukolya okwighalibwa omongebe siwe nerimubohesya omo nyumba yomuliki, awithe\nobuholho eririndwa kutse erimutsunga ng'oyotheko Ihubanza erikolya ebihano\nahobikendimulhumanirya omo kyaghanda ekyabalekya. Naho aliryo inyane wabuholho neritusungwa\nkandi nerikiriribwa eriyithonganira neririndwa ebihano omumibere eyitholerene omo kitsumbi\nky'obundu.\nSihali mundu namuyima eyotholere erighanzwa ngoyowithe olhubanza kutse ngomunyamuliki, kandi\nneryaghalibwa esyongebe siwe, nibya ekikamwaghalisaya isikyabya kyerimuhira omolhubanza\nIhungana nolho, omomughulhu kyakolerawamo, omomighanza eyebihano ebyomukyaghanda ekyabalekya\neky'ekihugho kiwe kutse eky'ebugho ebihindahindene ngokobyasibwe ehosi. Omomibere yenemiyama,\nsihali eyowangathunga eryaghalibwa (ekifubiro) erilhabire (heavier penalty) kutse\nerilhusibwamoembanulho eyilhabiryirye okweghalibwa eryanagthungire omomughulhu akolha olhubanza\nkutse erilholho eryo.\nEkipindi 12.\nSihale namuyima eyowithe obuthoki, nomubwanabya obusinga, eyowangayingirya omo myatsi kutse omo\nbindu byamundu wosi wosi ebiri omo maboko kutse omo buthoki bwiwe thubughe; omuyi wiwe, kutse\nmwatse wahe owakahambangana oko byesyombitha siwe nga; ahakakesaya, ebisakango byiwe kutse\neryanza erimutsandirya erina liwe, ekitsumbi kiwe, mulyanabya erimuhemulikania omo bandu. Neryo\nbuli mundu ali omo byalha byobuthoki no'mobuholho bwebihano omo bulingirirania.\nEkipindi 13.\nOmundu wosi niwabuholho erighrnda ngokwanzire neriyisonderya ahakanza erikalha ono kihugho\nkyewabo.\nBuli mundu niwabuholho erihuma omo kihugho kutse omo kipindi, nimukyanginabya inikihugho\nkyewabo, erighenda nerisondya ohwakakwa muhwa eribya kutse erighenda erisaba obwikalho omo\nkihugho ekindi ekyanginamwikirirya erimuhabo. Kandi nibya niwabuholho erisuba omo kihugho\nkyewabo amayanzira eyowenewene.\nEkipindi 14.\nHamabyaho erithibithwako (Persecution) kutse erihima oko mundu wosi wosi, akabya inyawithe\nobuholho omo kihugho ekyanga enyanzire erisabamo obwikalho, neriberamo wabwiranda omwekyo\nekyabiryanza, nerikiriribwa eribyamukyo.\nObuthoki kutse obuholho obo, sibwangalhusibwa oko mundu busana neribya indi awithe olhubanza\nbusana nerithwa ebihano ebyanulikaghulhu (Common Law) kutse emibere eyabuli kaghulhu\neyomukihugho ekyo. Kandi nimukyanabya indi syalithakolha ngerisonda eryemibere eye'bihano\nebyendeko ngulhu eyebihugho.\nEkipindi 15.\nBuli mundu awithe obuthoki eribya nobunyandulhani obwekihugho ekya kagaghanzirawamo nhekiwe\n(Nationality).",
            "Image": "ac57d071310ada4fc33985862f1fe7ce"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Sihali buthoki bwangalhusya oko mundu wosi ko'bunyandulhani bwiwe amabya isyalithayanzira\nathya. Nimulyanabya erimughania eribindulha obunyandulhani bwiwe nhokwanzire.\nEkipindi 16.\nOmundu wosi anyabirihika oko mughulhu owobukulhu bwiwe owerithahiryamo kutse erithahibirwamo,\nsihali buthoki bwosi obwangamukagha kutse erimughania erikolha athya, amabya enyabiryanza\nerithahya kutse erithahibwa. Sihali Ihubibi Ihosi erilhaba omo Ihughanda olwalhwiremo, erangi\neyolhuhwe Ijwiwe, ekisomo (Religion) ekyakikirirayamo. Kandi nubya omo ndambi yosi yosi\neyibakagunza ebanathahenie, bakabya ibanalingirirene, kyanabya indi bamanza erirekangana,\nbakabya ibakinalingirirene oko kathambi ako omo buthoki bwabo bamabya ikubanzire batha.\nErilhusyaho, anathahengenie bano bamabya ibakayanzira bathya, erithahangania lyabo siryangabya\nerihikire kutse eryasibwe ngomuyi owakabya enyasibwe indi athekire.\nEmiyi yonzuko ey'obundu, neryo yitholere eyathunga nerirekerayo ekitsumbi kyayo obuthalekerera\nkutse ebiro byosi. Kandi nibya olhukwamirwa olhweririnda neritsunga emiyi eyo, nobusinga\n(Government) bunawithe kulho.\nEkipindi 17.\nOmundu wosi ali eyowene kutse nabalikiwe, awithe obuthoki eriyithungira obutheke bwiwe-bwiwe\neyowenewene (Personal Property).\nSihale mundu wangalhusibwako obutheke bwiwe obo mbino inyalyayanzira eyowenewene.\nEkipindi 18.\nOmundu wosi awithe obuholho eriyilhusiryamo ekibi nekibuya erisoma ekisomo ekyanzire. Obuholho\nbuno bukakundikiribawamo eriyiha obuthoki eribindulha erilhwa omo kisomo (Ddini) kiwe ekyalimo\nnerisuba omo kindi ekyanzire, kinyithungi kutse bubisobiso erikangania eddini nerikirirya\nlikuwiwe akakangirirya kutse omo mikolere kutse omo bisakango ngekisomo kikuwiwe\nkokikamulhaghira.\nEkipindi 19.\nOmundu niwabuholho eriyibughira neribya no'bulengekenia bwiwe, eriyiisakira neryisomera\nngobulengekania bwiwe ngokwabuli,. Obuholho buno bukakundikirawamo erikolesya obulengekania\nbwiwe ahathe erimubandako amabya omo nzira eyerisondya nerihulhukya omulenge nowatsi\nowebirengekanio byiwe ahosi hosi ohwangalhabyaho. Thubughe; oko Radio, omo bisakanyo by'ebitabo\nnebindi nebindi.\nEkipindi 20.\nOmundu wosi wosi awithe obuthoki kandi niwabuholho erihindahindana omo ndeko yosi yosi kutse\nerilhaliryayo, kyamaminyikalha ndeke indi siyerisulhusuthya obuholho bwabandu.\nSihali namyuima erikakwa ind athenithabya wakithunga kirebe.\nEkipindi 21.\nBuli muyima niwabuholho erithunga obwembembethya omo businga obw'ekihugho kiwe.\nKandi nibya awithe obuthoki obulingirirene no'bwabanyikiwe, eriyithungira omubiiri kutse\nekithongole ekyangathoka eryembembethya omo buthabale obw'ekihugho kiwe, kutse erihererya\nnerikolera obubuya bwanyikiwe.\nEryanza nerithwamo lyabandu lyerikathekawa eryaseghemerako eribyaho no'buthoki obw'obusinga\n(Government). Erithwamo lino litholere eryabyaho omukaghulhu akapimimire omo Ihulengo\nIhomughulhu mulebe ewatholere. Kandi nerisombolha eryabya ly'abandu bosi abakabya ibahikire\nomomyaka yobukulhu bwabo (Mature) abali omo kihugho ekyo. Neryo erisombolha eryo eryabya indi\nbuli mundu muyima enyathoya ekithuli kiyima omukasanduko kayima okwanzire ekane omombitha.\nEkipindi 22.\nBuli mundu iyo ngomunyandulhani, akethekawa enyasikira omo buholho, kandi neribya namaha indi\nobusinga bw'ekihugho kiwe erimuhiriraho emibere eyitholerene erimuthokesya erikulhakulhana\nliwe. Thubughe indi; niyerisondererya obutheke kutse oby'obubuthiranwabwiwe. Neryo obusinga\nobw'ekihugho ekyo nerikolhangana nebihugho ebihindahindene, buwithe olukwamirwa nerilhangira\nindi omunyandulhani akathunga emibere eyowene omo byerithungo, eribya bwiranda omo kitsumbi\nkyobbuthiranwa bwiwe, nerimusighira obuholho neryo angathunga esyonzira esy'erikulhana omo\nngebe sikuwiwe.\nEkipindi 23.",
            "Image": "456aa81b81dfaaf7b613b01719aa073b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Omundu wosi awithe obuthoki (Rights) erithunga omubiri. Ekyo kibo-herwemo eribya wabuholho\neriyisombolera omubiiri owakayowa athe anzire erikolha, kandi atholere enyabya omo mibere\neyowene omo mubiiri oyo. Neryo kolitha awithe obuholho obusinga erilhangira indi kwenenekwenene\nakathunga omubiri.\nBuli mundu atholere eribya enyakathuhawa omusara wiwe kutse olhuhembo Ihwiwe omo bilingirirania\nhayima na banyikiwe, olhuhikene nomubiri wiwe owlyakolha kandi omusara oyo atholere eribya\ninyakathoka eribya enyakamwimanayaho ndeke iyo nabe'nyumba yiwe.\nBuli eyokakolha awithe obuthoki (Right) erithunga omusara kutse olhuhembo olhutholerene kandi\nolhuhikire erimuthekaho kutse rimughunza ndeke iyo ne'ka yiwe omo kitsumbi ekitholere\nerimulingirirania omo mibere eyisosone neyabanyikiwe. Kandi nibya atholere inyongerwa kyabanika\nindi omusara wiwe syalireka akalingirirana omo kitsumbi ekiringirirene hayima nabanyikiwe.\nBuli muyima awithe obuthoki eryingira omo kithunga kyabakoli kuts eribumbabumbakyo, neryo\nangathoka eriyilhwirako nerighusa omulenge amabya inyawithe ebikamulhuma omo 'byeringirya\n(Working Conditions) erithandimuthokesya eriberererya eriyitsutsa liwe omo kihugho.\nEkipindi 24.\nBuli mundu atholere erithunga akathambi akerihmulikanirako bul'ikolha omubiiri atholere\nenyahumuliryahgo. Eki kiboherwemo endambieytholere kandi eyipimire eyakakolerako buli'hinga oko\nmubiiri. Atholere enyathunga buli kirimo (Annually), erilhuhuka eririko erithuha.\nEkipindi 25.\nBuli mundu awithe obuthoki eribya omo buholho nemibere eyikamuthokesaya eririndira esyongebe\nsiwe omo mibere eyisitholerene erithunga amaghalha amabuya. Oko ndambi yenenguma awithe\nobuholho eriyilhwirako nerilhangira athi akakolerera nerirembera abandu benyumba yiwe bo ndeke.\nOmo muli eribalisya, eribambalya neribalholerera oko malhwere awabulikiro nawakanyambuthukira.\nKandi nerilhangira athi akawathikayab oerilhangira indi thubughe; omundu wiwe amalhwalha oko\nmubiri, amasyakulhuha, amabya ndimethime. Ebindu ebiri ngebi byamabya indi byamahika oko mundu\nwiwe, ongumbe enyabya enyanawithe erisika kandi namaha indi obudinga obw'ekihugho kiwe\nbunamuwithire emibeghekere eyeowene eyakaseghemerako indi akendisighalha enyane omo kitsumbi\neky'obundu ngabandu abandi banyikiwe.\nEsyomekeke nabamaama wabo bakatholerana ibalholererwa ndeke omo mibere eyembaghane kandi\neyowene. Abana bosi, babuthirwe omo muyi awasibwa ngomuyi owathehenie kutse maama na thatha\nwabo sibathehenie, abana abo bakathekawa ibalholererwa omubilingirania.\nEkipindi 26.\nBuli mundu awithe obuholho nobuthoki erithenekwa neri kangulwa eritheko eririhisibwa aliryo\nerikahebawa buyira a no'businga obwe kihugho ekyo, hakire hakire omu bithumbi eby'eritsukirako\nebyasibwe ng'ebye (Primary). Lino niryabuli mundu ahathe musighalire. Amathendekero\nawakangirira emibiiri eye'byalha, emibiire eyamenge awamalengekania awo'bwongo nagho ahtolere\nenyakingulhwa neribya indi buli mundi eyowabirilhaba ebibulyo biwe erihika oko Ihulengo\nolhuhamibirwe nekithunga ekyobukangiriya obwe'kihugho ekyo, athekwa erikiriribwa nemukingulira\nolhuyi omo mathendekero ayo omo bulingirirania.\nErithendekwa lyosi litholere eniryerilhangira indi olhughobe Ihwalyo Ihosi Ihutholere eribya\nenilhweriretha emibere nerithungisya omundu obuholho busa busa. Kandi buli mundu atholere\neribya indi akathekawa erihiramo ekitsumbi obuholho bw'omundu obw'obubuthiranwa. Abiyi\nbakathekawa ibathendekwa nerikuthirwa oko, bukulhu nomubongo wabandu. Nimukyana indi abandu\nsibawithe malengekania awasosene, kutse sibasosene oko rangi yolhuhwe, kutse sibalikolerana,\nbatholere ibanzana, ibahindahindana hayima nerikamirirya emikolere eyebyo si byo ebyobihugho\nebihindahinane (United Nations) byakolha haweririnda obuholho nekitsumbi kyabandu omo kihugho.\nAbabuthi bawithe obuthoki, obw'okubanza, erisonderya abana babo, hayima neribasombolera,\nnganibuthendekwa bwamuthinaki obutholere erihebwa abana abo.\nEkipindi 27.\nBuli mundu awithe obuthoki eryingira nerikolerana nabanyikiwe, omo bwoswire, nomo bwiranda\nobwobuthiranwa obwabandu obwikere nabo, kandi neritsangira ebibuya ebikakolhawa abawithe amenge\nomo byobuthiranwa hayima nerighanabana oko bibuya ebikalhwa omo menge awlengethukire awalhwire\nomo byerikulhakulhana ebyekinyamenge (Scientific Development).\nBuli muyima awithe obuthoki eriyiwathikania omo mikolere eyikabya eyiriho habweriretha obuholho\nobwamalengekenia hayima nemitse, kandi nobutheke bwebindu omo bandu, nerighabana okwebyo\nebikaya ebyalhwire mo; kutse nibyerisakanga ebitabo, erilhusya oko bandu kw'ebitsutsu byabo\n(Ebisosano) kutse kindu kyosi kyosi.\nEkipindi 28.",
            "Image": "711a47c19cb5bf69f508cd150829859d"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Buli mundu wosi awithe obuthoki erilhangira athi ebyosi ebyabughirweko omo kisakango kino,\nekikahamulha nerisungasinga obuholho nekitsumbi ky'omundu bikahirawa omo mikolere.\nEkipindi 29.\nBuli mundu awithe olhukwamira erilhangira indi abandu bosi bakathunga erikulhakulhana. Kusangwa\noyo ghomulingo nayo owangalhabamo erimukolya okwekulhakulhana liwe.\nOmo mikolere eyerikamirirya obuthoki nobuholho, buli mundu akathekawa eribya omo byalha\nby'obuthoki bwebihano bisa ebihirirweho habweririnda obuholho, eriminyikalha, nolhukengerwa\nhayima nobuthoki obweribya bwiranda obwa'bandu bosi, kandi ebikalhwira obubuya nobulingirirania\nomo bandu bosi.\n[Missing]\nEkipindi 30.\nSihali omo bihano bino ebikahamulha obuholho nekitsumbi ky'abandu, ekitholerene eribindulhwa\nindi mbwino kiwathire oko kihugho kirebe, bandu balebe, kithongole kirebe kutse mundu mulebe\nerikolesya obuthoki obw'ekisakango kino, eriyikolesya eby'esyonye, ebikatsandaya obuthoki\nnobuholho obwerihamulhwa erye'kisakango kino.",
            "Image": "3fe98d52e3a8b2316e8855d59995ba80"
        }
    }
}

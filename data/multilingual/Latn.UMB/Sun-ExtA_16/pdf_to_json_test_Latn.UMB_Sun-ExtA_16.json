{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471391,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya akwi akwala\nl\u2019ecelala, Onjango yatatu yowingi wolofeka vyalikongela yasokiya, V\u2019onjo yonguluvulu\nyo Chaillot ko Paris, ukanda wolwali womoko yomunu. Eteke lyakwamako lyekwi lamosi (11)\nosayi ya cemba yulima ohukayi ovita eciya akwi akwala l\u2019ecelala, onjango yowingi yo\nUNESCO yatyamesa asulilo oku eyo akulihisa ekwatiso lyukanda wowingi wovopange osi\nesukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda omoko yasoka\nkwavosi. Kwenda yesunga yilinga ombembwa yimwe yapana yesunga kwenda yombembwa\nv\u2019olwali.\nOkukolela eci kacakulihiwile kwenda esepwiso lyomoko yomunu, lyatwala kokuponda,\nokungwalisa olondunge vyowi\u00f1gi kwenda ekalu lyolwali lumwe muna vakwamwenyo vakaliyela\nokuvangula kwenda okulitava, vayovoka kusumba kwenda kusuka , yalombolwiwa ndeyi\nyavelapo hayo yalelapo vali keswimo liwa lyomunu.\nOkukolela okuti cavelapo okweca ulongo kokwamako okulyeca kukamba wolofeka.\nOlukolela okuti vukanda owi\u00f1gi wofokeka vyalikongela, wasapula onjanja yokaliye etavo\nlyawo komoko yavelapo yomunu, kekalo kwenda esilivilo lyomwenyo womunu, okulisoka\nkomoko yalume kwenda yakayi kwenda yilombolola utoyi wokweca okwamako kwowingi kwenda\nokweca ekalo lyaposoka lyomwenyo v\u2019eyovo limwe lyavelapo.\nOkukolela okuti olofeka vyalityamela vyatyamela okukwata, okulikwatisako l\u2019elisokiyo\nlyolofeka vilikwete omunga, esumbilo lyolwali kwenda owingi womoko yulume kwenda ayovo\navelapo.\nOkukolela okuti omunga yimwe yolomoko evi kwenda ayovo lyavelapo vali kesilivilo\nkokusumbila etyam\u00ealo eli.\nOnjango yowi\u00f1gi yalombolola ukanda ovu wolwali womoko yomunu l\u2019esokolwilo lyavosi\nokulipitilisa kawi\u00f1gi osi kwenda olofeka vyosi, oco okuti omanu vosi kwenda okuti\navimatamata vyosi vyowi\u00f1gi, okukwata ukanda owu olonjanja vyosi vesokolwilo, vakwata\nongusu yaco, okupisa kelilongiso kwenda kepindiso, lyokwamisako esumbilo lyolomoko evi\nkwenda ombembwa, kwenda okukwata okupisa kovikele vyamako vyeci citumila ofeka kwenda\ncolwali, okukulihisa kwenda okucilinga volwali kwenda ava vaci kasi, nda\u00f1go kowi\u00f1gi\nwolofeka vyatyam\u00ealako ndeci kwevi vyolofeka vikasi kovaso yavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko. Ovo vakwete\nesunga kwenda, kwenda olondunge kwenje ovo vat\u00eala okuliteywila kuvamwe kwenda vakwavo\nvesokolwilo lyocisola.\nOCIHASU CAVALI\nOmunu eye omunu citava okukala lolomoko vyosi kwenda ayovo osi aciwa vukanda owu\nkawupi\u00f1ganyiwa, ndeci citukwiwa kovivalo vyakova, kulume pamwe uk\u00e3yi, k\u2019elimi, ketavo,\nkocisimilo culo\u00f1go woku vyala ofeka ale esokolwilo lyosi likwavo lyefetikilo lyofeka\nale lyowi\u00f1gi, lyukwasi, lyucitiwe wekalo limwe lyosi konepa yikwavo kakukala etepiso\nlalimwe lyupisiwa kesokiyo lyulo\u00f1go wokuvyala ofeka, lyesunga ale lyolwali lyofeka a",
            "Image": "9682f4e0745e1e4def6b4f8ff20b2800"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "lyosi okuti omunu watunda, okuti ofeka eyi yiyovoke okuti yityam\u00eala yikwavo ale yikala\nlongave yimwe yokulitumila oyonw\u00eale.\nOCIHASU CATATU\nLomwe okakala upika nda\u00f1go oselevende; upika kwenda omw\u00eelu yapika vyatatekiwa kolonjila\nvyayo vyosi.\nOCIHASU CAKW\u00c3LA\nLomwe okapumiwa, nda\u00f1go akangiso ohali yalwa, ungangala uvi.\nOCIHASU CAT\u00c3LO\nOmunu eye omunu okwete omoko yokukuliha kolonepa vyosi vyofeka yahe yesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele yalisoka\nkokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi uny\u00f5la ukanda\nowu kwenda esanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama litetwiya ovilinga\nvivi omoko yavelapo eye yokulihiwila kelisokiyo ale kocihandeleko.\nOCIHASU CELEL\u00c3LA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka kwavosi kwenda\nkowi\u00f1gi, konjo yimwe yesombiso lilikasilili kwenda lyasoka likalombolola, nda\u00f1go komoko\nyahe kwenda kasiliyo ahe, nda\u00f1go kalundi ahe okosi kelinga lyepiso vosu\u00f1gamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci elinga lyahe\nlilimbukiwa vokwenda kwolopapelo vyekandu, omu alitavo osi ayongwiwa, evindikiyo\nlikasangiwa.\nLomwe okayikiwa kovilinga ale ovovi vonjanja yaco eci akalingiwa, havakasi ndelinga\nlimwe lyumunu okupisa komoko yofeka ale yolwali ndeci calisoka, hakukakala okayike\nlakamwe kakola aka kakapiwile vosimbu eyi ekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe wulika, epata\nlyahe, onjo yahe kwenda eli tavo lyahe lavakwavo nde\u00f1go okusetekiwa kekalo lyahe kwenda\nunu wahe.\nOCIHASU CEKWI LAVALI",
            "Image": "0945b43217913a57064bb59ef92fd414"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Lomwe okatalisiwa vali ohali lalundi okufwangwiliwa komwenyo wahe ulikasilili kepata,\nkonjo yahe ale katambululo ahe, nda\u00f1go, nda\u00f1go okunyola ekalo lyahe. Omunu eye omunu\nokwete omoko yokutatiwa kocihandeleko, okupisa kalundi aco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okun\u00f5la oku akala nda vokati ke kalo\nlyowi\u00f1gi.\n2.Omunu eye omunu okwete omoko kokutunda v\u2019ofeka yosi okutyamisako eyi ayongola,\nkwenda oku\u00f1gw\u00e2la ofeka yosi.\nOCIHASU CEKWI LAKW\u00c3LA\nKokukwamawa, omunu eye omunu okwete omoko yokuvanjiliya okutilila kofeka yikivavo\nkwenda okukwatisiwa ndukwafeka yi\u00f1gi volofeka vikwavo.\nOCIHASU CEKWI LAT\u00c3LO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Nda\u00f1go omoko yokupongolola unyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda uk\u00e3yi ndengo ohele layimwe yekova,\nyukwafeka ale etavo, vakwete ocipango cokulikw\u00eala kwenda okutunga epata.Ovovakwete\nomokoyimosi osimbu yuvala kwenda kokulitepa kwavo.\nUvala citava okuti va umalusula locipapo kwenda esokolwilo lyasoka lyolokweli\nvyokovaso.\nEpata ocimatamata casoka kwenda cakola cowingi kwenda cikwete omoko yokutatiwa kwowi\u00f1gi\nkwenda kwolombyali.\nOCIHASU CEKWI LEPANDU VALI\nOmunu eye omunu, nda\u00f1go oco ale kowi\u00f1gi, okwete omoko yeci mw\u00eale.\nLomwe ofwangiliwa okuketikiwa kweci cahe.\nOCIHASU CEKWI LECEL\u00c3LA\nOmunu eye omunu okwete omoko yeyovo lyokusokolola, olondunge kwenda etavo.\nOCIHASU CEKWI L\u2019ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osili\u00f1ginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowi\u00f1gi wovofeka yahe,",
            "Image": "b35b6268c8017cb0d505156a18cb01ca"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ndokwi\u00f1gilamo l\u2019utwe ale v\u2019on\u00eale ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owi\u00f1gi wovofeka yahe.\nOnjongole yawi\u00f1gi osi yovihandeleko vyomoko yowi\u00f1gi; onjongole eyi yavangwiwile kocela\ncalomboloka cocili, cikwate onepa volotembo kukulisiso wavyosi wasoka, kwenda kocela\ncovutima, ale vali elinga limwe lisungweko lyeciwa kombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa kwowingi, oko\nkutundilila koku kwata esanju olomoko vyokwasi, vyowingi kwenda ovituwa viyongwiwa kunu\nwavyo kwenda okwamako kulikasilili kwenkalo lyomunu, ohenda yongusu yofeka kwenda\nukamba lolofeka vyolwali, okukwata ocikele celisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okun\u00f5la locipango cahe upange, ekalo lyaposoka kwenda\nlyesanju lyupange okutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata ndeci epata\nlyahe ekalo limwe lyunu womumu kwenda yamisako, ndaciyongola vali ovi kwata vyokutata\nowi\u00f1gi.\nOmunu eye omunu okwete omoko yokutekula, lavakwavo olosindikatu okutyam\u00eala\nkolosindikatu vikwavo oco vatetwiye olonjongole vyaso.\nOCIHASU CAKWI AVALI LAKW\u00c3LA\nOmunu eye omunu okwete omoko yokupuyuka kwenda okupitisa otombo kwenda elyuviko lyasoka\nlyosimbu yupange kwenda epuyuko lyosimbu yifetiwa.\nOCIHASU CAKWI AVALI LAT\u00c3LO\nOmunu eye omunu okwete omoko yutunga womwenyo umwe wasoka oco akwate uhayele wahe,\nekalo lyahe liwa kwenda lyepata lyahe haco lyokulya, okuwala, onjo ovikele vyuhayele,\nndeci vo haco kovipange owi\u00f1gi aposokela; eye okwete omo yokutatiwa konjila yokukala\nokuti kakwete upange, kokuvela, eci ekuti kasilivilavali, kumbumba kokukukatoke\nkolonjila vikwavo vyokumyelisa ovikwata vyahe vyosi vyekwatiso kokwamako lovitangi\nvyulika wonjongole yahe.\nKokucitiwa kwenda kum\u00f5la okwete omoko yekwatiso limwe kwenda ekwatiso limwe lyavelapo.\nOm\u00e3la vosi vacitiwa kavivala ale kosamwa yavo, vakwata etetwiyo limosi lyowi\u00f1gi.\nOCIHASU CAKWI AVALI L\u2019EPANDU\nOmunu eye omunu okwete omoko yelilongiso. Elilongiso likale lyocali, ndeci cikala\nelilongiso lyokuyukiyako kwenda lyongusu. Elilongiso lyokuyukiyako te okulisili\u00f1ginya.\nElilongiso lyulo\u00f1go kwenda lyepindiso te lisandwiwa; okweca onjongole yelilongiso\nlyavelapo liyulwiwe kokulisoka kwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu yocisumbilo komoko\nyomanu kwenda keyovo lyasoka. Oyo yece elomboloko, ongecelo kwenda ukamba p\u2019okati\nkolofeka vyosi kwenda awi\u00f1gi osi olomepele vyakova ale vakwetavo, eci ndeci okwamako\nkwovopange olofeka vyalikongela kokukwatisa ombembwa.",
            "Image": "6d56657cd98437e1da148d894197fb4c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Olofeka, kocipango, omoko yokun\u00f5la elilongiso lyosi vaca k\u2019om\u00e3la vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo wovituwa vyowi\u00f1gi :\nokukwata kovolo\u00f1go kwenda okukwatisa kokwamako kulo\u00f1go kwenda ovowa aca.\nOmunu eye omunu okwete omoko yokutatiwa kolonfongole vyolondunge kwenda ovikwata\nvyalingiwa vyupange ulo\u00f1go walivulu ale ovipapo ale olomapalo evi okuti ovyo efetikilo.\nOCIHASU CAKWI AVALI LECEL\u00c3LA\nOmunu eye omunu okwete omoko yeci avyala, kesokiyo lyowi\u00f1gi kwenda kesokiyo lyolwali,\nocihandeleko cimwe ndeci omoko kwenda ombembwa yipopiwa vukanda owu mupita eci\ncalingiwa.\nOCIHASU CAKWI AVALI LECIYA\nOmunu okwete ovikele kowi\u00f1gi esi okuti olikasilili kesokiyo lyokwamako kunu wahe kwenda\neci citava.\nVupange womoko yahe kwenda kekalo liwa lyombemwa yahe, omunu eye omunu eye umwe okapiwa\nkongave eyi alinga kocihandeleko culika oco akwate ukulihiso kwenda ocisumbilo colomoko\nkwenda eyovo lyovina vikwavo yokusanjwisa alinga awa okuvangula, ucihandeleko cowi\u00f1gi\nkwenda ekalo liwa lyacosi cuvyali wowi\u00f1gi.\nOlomoko evi kwenda eyovo havikatava, vonjila layimwe, okulinga eci hacoko kasa\u00f1gam\u00ealo\nkwenda kafetikilo olofeka vyalitokeka.\nOCIHASU CAKWI ATATU\nLalimwe ekalo lyukande owu litava okuti lilombolwiwa, okuti likatangisa uvyali,\nelyongolwilo limwe ale omunu umwe, omoko yimwe ya\u00f1go yokutyam\u00eala kupange umwe ale\nokutelisa elinga limwe lyokuny\u00f5la olomoko kwenda eyovo, vyatumiwa ndeti mulo.",
            "Image": "3b3be5f8ff4930ed4bd2a3ea88204913"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471378,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya akwi akwala l\u2019ecelala, Onjango yatatu\nyowingi wolofeka vyalikongela yasokiya, V\u2019onjo yonguluvulu yo Chaillot ko Paris, ukanda wolwali womoko yomunu.\nEteke lyakwamako lyekwi lamosi (11) osayi ya cemba yulima ohukayi ovita eciya akwi akwala l\u2019ecelala, onjango\nyowingi yo UNESCO yatyamesa asulilo oku eyo akulihisa ekwatiso lyukanda wowingi wovopange osi esukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda omoko yasoka kwavosi. Kwenda yesunga\nyilinga ombembwa yimwe yapana yesunga kwenda yombembwa v\u2019olwali.\nOkukolela eci kacakulihiwile kwenda esepwiso lyomoko yomunu, lyatwala kokuponda, okungwalisa olondunge vyowi\u00f1gi\nkwenda ekalu lyolwali lumwe muna vakwamwenyo vakaliyela okuvangula kwenda okulitava, vayovoka kusumba kwenda\nkusuka , yalombolwiwa ndeyi yavelapo hayo yalelapo vali keswimo liwa lyomunu.\nOkukolela okuti cavelapo okweca ulongo kokwamako okulyeca kukamba wolofeka.\nOlukolela okuti vukanda owi\u00f1gi wofokeka vyalikongela, wasapula onjanja yokaliye etavo lyawo komoko yavelapo\nyomunu, kekalo kwenda esilivilo lyomwenyo womunu, okulisoka komoko yalume kwenda yakayi kwenda yilombolola utoyi\nwokweca okwamako kwowingi kwenda okweca ekalo lyaposoka lyomwenyo v\u2019eyovo limwe lyavelapo.\nOkukolela okuti olofeka vyalityamela vyatyamela okukwata, okulikwatisako l\u2019elisokiyo lyolofeka vilikwete omunga,\nesumbilo lyolwali kwenda owingi womoko yulume kwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali kesilivilo kokusumbila etyam\u00ealo eli.\nOnjango yowi\u00f1gi yalombolola ukanda ovu wolwali womoko yomunu l\u2019esokolwilo lyavosi okulipitilisa kawi\u00f1gi osi\nkwenda olofeka vyosi, oco okuti omanu vosi kwenda okuti avimatamata vyosi vyowi\u00f1gi, okukwata ukanda owu olonjanja\nvyosi vesokolwilo, vakwata ongusu yaco, okupisa kelilongiso kwenda kepindiso, lyokwamisako esumbilo lyolomoko evi\nkwenda ombembwa, kwenda okukwata okupisa kovikele vyamako vyeci citumila ofeka kwenda colwali, okukulihisa kwenda\nokucilinga volwali kwenda ava vaci kasi, nda\u00f1go kowi\u00f1gi wolofeka vyatyam\u00ealako ndeci kwevi vyolofeka vikasi kovaso\nyavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko. Ovo vakwete esunga kwenda, kwenda olondunge\nkwenje ovo vat\u00eala okuliteywila kuvamwe kwenda vakwavo vesokolwilo lyocisola.\nOCIHASU CAVALI\nOmunu eye omunu citava okukala lolomoko vyosi kwenda ayovo osi aciwa vukanda owu kawupi\u00f1ganyiwa, ndeci citukwiwa\nkovivalo vyakova, kulume pamwe uk\u00e3yi, k\u2019elimi, ketavo, kocisimilo culo\u00f1go woku vyala ofeka ale esokolwilo lyosi\nlikwavo lyefetikilo lyofeka ale lyowi\u00f1gi, lyukwasi, lyucitiwe wekalo limwe lyosi konepa yikwavo kakukala etepiso\nlalimwe lyupisiwa kesokiyo lyulo\u00f1go wokuvyala ofeka, lyesunga ale lyolwali lyofeka a lyosi okuti omunu watunda,\nokuti ofeka eyi yiyovoke okuti yityam\u00eala yikwavo ale yikala longave yimwe yokulitumila oyonw\u00eale.\nOCIHASU CATATU\nLomwe okakala upika nda\u00f1go oselevende; upika kwenda omw\u00eelu yapika vyatatekiwa kolonjila vyayo vyosi.\nOCIHASU CAKW\u00c3LA\nLomwe okapumiwa, nda\u00f1go akangiso ohali yalwa, ungangala uvi.\nOCIHASU CAT\u00c3LO\nOmunu eye omunu okwete omoko yokukuliha kolonepa vyosi vyofeka yahe yesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele yalisoka kokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi uny\u00f5la ukanda owu kwenda esanumulo lyosi\nkwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama litetwiya ovilinga vivi omoko yavelapo eye\nyokulihiwila kelisokiyo ale kocihandeleko.\nOCIHASU CELEL\u00c3LA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka kwavosi kwenda kowi\u00f1gi, konjo yimwe\nyesombiso lilikasilili kwenda lyasoka likalombolola, nda\u00f1go komoko yahe kwenda kasiliyo ahe, nda\u00f1go kalundi ahe\nokosi kelinga lyepiso vosu\u00f1gamisa eye.",
            "Image": "4bfc5c9b3327a2d85f98f2d209fa9d2a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "OCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci elinga lyahe lilimbukiwa vokwenda\nkwolopapelo vyekandu, omu alitavo osi ayongwiwa, evindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa, havakasi ndelinga limwe lyumunu okupisa komoko\nyofeka ale yolwali ndeci calisoka, hakukakala okayike lakamwe kakola aka kakapiwile vosimbu eyi ekandu lyumunu\nlyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe wulika, epata lyahe, onjo yahe kwenda eli tavo\nlyahe lavakwavo nde\u00f1go okusetekiwa kekalo lyahe kwenda unu wahe.\nOCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe ulikasilili kepata, konjo yahe ale katambululo\nahe, nda\u00f1go, nda\u00f1go okunyola ekalo lyahe. Omunu eye omunu okwete omoko yokutatiwa kocihandeleko, okupisa kalundi\naco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okun\u00f5la oku akala nda vokati ke kalo lyowi\u00f1gi.\n2.Omunu eye omunu okwete omoko kokutunda v\u2019ofeka yosi okutyamisako eyi ayongola, kwenda oku\u00f1gw\u00e2la ofeka yosi.\nOCIHASU CEKWI LAKW\u00c3LA\nKokukwamawa, omunu eye omunu okwete omoko yokuvanjiliya okutilila kofeka yikivavo kwenda okukwatisiwa ndukwafeka\nyi\u00f1gi volofeka vikwavo.\nOCIHASU CEKWI LAT\u00c3LO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Nda\u00f1go omoko yokupongolola unyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda uk\u00e3yi ndengo ohele layimwe yekova, yukwafeka ale etavo, vakwete\nocipango cokulikw\u00eala kwenda okutunga epata.Ovovakwete omokoyimosi osimbu yuvala kwenda kokulitepa kwavo.\nUvala citava okuti va umalusula locipapo kwenda esokolwilo lyasoka lyolokweli vyokovaso.\nEpata ocimatamata casoka kwenda cakola cowingi kwenda cikwete omoko yokutatiwa kwowi\u00f1gi kwenda kwolombyali.\nOCIHASU CEKWI LEPANDU VALI\nOmunu eye omunu, nda\u00f1go oco ale kowi\u00f1gi, okwete omoko yeci mw\u00eale.\nLomwe ofwangiliwa okuketikiwa kweci cahe.\nOCIHASU CEKWI LECEL\u00c3LA\nOmunu eye omunu okwete omoko yeyovo lyokusokolola, olondunge kwenda etavo.\nOCIHASU CEKWI L\u2019ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osili\u00f1ginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowi\u00f1gi wovofeka yahe, ndokwi\u00f1gilamo l\u2019utwe ale\nv\u2019on\u00eale ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owi\u00f1gi wovofeka yahe.\nOnjongole yawi\u00f1gi osi yovihandeleko vyomoko yowi\u00f1gi; onjongole eyi yavangwiwile kocela calomboloka cocili, cikwate\nonepa volotembo kukulisiso wavyosi wasoka, kwenda kocela covutima, ale vali elinga limwe lisungweko lyeciwa\nkombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa kwowingi, oko kutundilila koku kwata\nesanju olomoko vyokwasi, vyowingi kwenda ovituwa viyongwiwa kunu wavyo kwenda okwamako kulikasilili kwenkalo\nlyomunu, ohenda yongusu yofeka kwenda ukamba lolofeka vyolwali, okukwata ocikele celisokiyo kwenda ovokwasi ofeka",
            "Image": "566ecf2e8a2032bc8c8452da51a132d4"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okun\u00f5la locipango cahe upange, ekalo lyaposoka kwenda lyesanju lyupange okutatiwa\noco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata ndeci epata lyahe ekalo limwe lyunu womumu\nkwenda yamisako, ndaciyongola vali ovi kwata vyokutata owi\u00f1gi.\nOmunu eye omunu okwete omoko yokutekula, lavakwavo olosindikatu okutyam\u00eala kolosindikatu vikwavo oco vatetwiye\nolonjongole vyaso.\nOCIHASU CAKWI AVALI LAKW\u00c3LA\nOmunu eye omunu okwete omoko yokupuyuka kwenda okupitisa otombo kwenda elyuviko lyasoka lyosimbu yupange kwenda\nepuyuko lyosimbu yifetiwa.\nOCIHASU CAKWI AVALI LAT\u00c3LO\nOmunu eye omunu okwete omoko yutunga womwenyo umwe wasoka oco akwate uhayele wahe, ekalo lyahe liwa kwenda lyepata\nlyahe haco lyokulya, okuwala, onjo ovikele vyuhayele, ndeci vo haco kovipange owi\u00f1gi aposokela; eye okwete omo\nyokutatiwa konjila yokukala okuti kakwete upange, kokuvela, eci ekuti kasilivilavali, kumbumba kokukukatoke\nkolonjila vikwavo vyokumyelisa ovikwata vyahe vyosi vyekwatiso kokwamako lovitangi vyulika wonjongole yahe.\nKokucitiwa kwenda kum\u00f5la okwete omoko yekwatiso limwe kwenda ekwatiso limwe lyavelapo. Om\u00e3la vosi vacitiwa\nkavivala ale kosamwa yavo, vakwata etetwiyo limosi lyowi\u00f1gi.\nOCIHASU CAKWI AVALI L\u2019EPANDU\nOmunu eye omunu okwete omoko yelilongiso. Elilongiso likale lyocali, ndeci cikala elilongiso lyokuyukiyako kwenda\nlyongusu. Elilongiso lyokuyukiyako te okulisili\u00f1ginya. Elilongiso lyulo\u00f1go kwenda lyepindiso te lisandwiwa; okweca\nonjongole yelilongiso lyavelapo liyulwiwe kokulisoka kwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu yocisumbilo komoko yomanu kwenda keyovo\nlyasoka. Oyo yece elomboloko, ongecelo kwenda ukamba p\u2019okati kolofeka vyosi kwenda awi\u00f1gi osi olomepele vyakova\nale vakwetavo, eci ndeci okwamako kwovopange olofeka vyalikongela kokukwatisa ombembwa.\nOlofeka, kocipango, omoko yokun\u00f5la elilongiso lyosi vaca k\u2019om\u00e3la vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo wovituwa vyowi\u00f1gi : okukwata kovolo\u00f1go kwenda\nokukwatisa kokwamako kulo\u00f1go kwenda ovowa aca.\nOmunu eye omunu okwete omoko yokutatiwa kolonfongole vyolondunge kwenda ovikwata vyalingiwa vyupange ulo\u00f1go\nwalivulu ale ovipapo ale olomapalo evi okuti ovyo efetikilo.\nOCIHASU CAKWI AVALI LECEL\u00c3LA\nOmunu eye omunu okwete omoko yeci avyala, kesokiyo lyowi\u00f1gi kwenda kesokiyo lyolwali, ocihandeleko cimwe ndeci\nomoko kwenda ombembwa yipopiwa vukanda owu mupita eci calingiwa.\nOCIHASU CAKWI AVALI LECIYA\nOmunu okwete ovikele kowi\u00f1gi esi okuti olikasilili kesokiyo lyokwamako kunu wahe kwenda eci citava.\nVupange womoko yahe kwenda kekalo liwa lyombemwa yahe, omunu eye omunu eye umwe okapiwa kongave eyi alinga\nkocihandeleko culika oco akwate ukulihiso kwenda ocisumbilo colomoko kwenda eyovo lyovina vikwavo yokusanjwisa\nalinga awa okuvangula, ucihandeleko cowi\u00f1gi kwenda ekalo liwa lyacosi cuvyali wowi\u00f1gi.\nOlomoko evi kwenda eyovo havikatava, vonjila layimwe, okulinga eci hacoko kasa\u00f1gam\u00ealo kwenda kafetikilo olofeka\nvyalitokeka.\nOCIHASU CAKWI ATATU\nLalimwe ekalo lyukande owu litava okuti lilombolwiwa, okuti likatangisa uvyali, elyongolwilo limwe ale omunu umwe,\nomoko yimwe ya\u00f1go yokutyam\u00eala kupange umwe ale okutelisa elinga limwe lyokuny\u00f5la olomoko kwenda eyovo, vyatumiwa\nndeti mulo.",
            "Image": "f5fb02ca94a2ddfeb657f7acdbd1377c"
        }
    }
}

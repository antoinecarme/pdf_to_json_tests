{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471298,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya\nakwi akwala l\u2019ecelala, Onjango yatatu yowingi wolofeka vyalikongela\nyasokiya, V\u2019onjo yonguluvulu yo Chaillot ko Paris, ukanda wolwali womoko\nyomunu. Eteke lyakwamako lyekwi lamosi (11) osayi ya cemba yulima\nohukayi ovita eciya akwi akwala l\u2019ecelala, onjango yowingi yo UNESCO\nyatyamesa asulilo oku eyo akulihisa ekwatiso lyukanda wowingi wovopange\nosi esukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda\nomoko yasoka kwavosi. Kwenda yesunga yilinga ombembwa yimwe yapana\nyesunga kwenda yombembwa v\u2019olwali.\nOkukolela eci kacakulihiwile kwenda esepwiso lyomoko yomunu, lyatwala\nkokuponda, okungwalisa olondunge vyowi\u00f1gi kwenda ekalu lyolwali lumwe\nmuna vakwamwenyo vakaliyela okuvangula kwenda okulitava, vayovoka\nkusumba kwenda kusuka , yalombolwiwa ndeyi yavelapo hayo yalelapo vali\nkeswimo liwa lyomunu.\nOkukolela okuti cavelapo okweca ulongo kokwamako okulyeca kukamba\nwolofeka.\nOlukolela okuti vukanda owi\u00f1gi wofokeka vyalikongela, wasapula onjanja\nyokaliye etavo lyawo komoko yavelapo yomunu, kekalo kwenda esilivilo\nlyomwenyo womunu, okulisoka komoko yalume kwenda yakayi kwenda\nyilombolola utoyi wokweca okwamako kwowingi kwenda okweca ekalo\nlyaposoka lyomwenyo v\u2019eyovo limwe lyavelapo.\nOkukolela okuti olofeka vyalityamela vyatyamela okukwata, okulikwatisako\nl\u2019elisokiyo lyolofeka vilikwete omunga, esumbilo lyolwali kwenda owingi\nwomoko yulume kwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali\nkesilivilo kokusumbila etyam\u00ealo eli.\nOnjango yowi\u00f1gi yalombolola ukanda ovu wolwali womoko yomunu\nl\u2019esokolwilo lyavosi okulipitilisa kawi\u00f1gi osi kwenda olofeka vyosi, oco\nokuti omanu vosi kwenda okuti avimatamata vyosi vyowi\u00f1gi, okukwata\nukanda owu olonjanja vyosi vesokolwilo, vakwata ongusu yaco, okupisa\nkelilongiso kwenda kepindiso, lyokwamisako esumbilo lyolomoko evi kwenda\nombembwa, kwenda okukwata okupisa kovikele vyamako vyeci citumila ofeka\nkwenda colwali, okukulihisa kwenda okucilinga volwali kwenda ava vaci\nkasi, nda\u00f1go kowi\u00f1gi wolofeka vyatyam\u00ealako ndeci kwevi vyolofeka vikasi\nkovaso yavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko.\nOvo vakwete esunga kwenda, kwenda olondunge kwenje ovo vat\u00eala\nokuliteywila kuvamwe kwenda vakwavo vesokolwilo lyocisola.\nOCIHASU CAVALI",
            "Image": "bb303a89a58fe9740c987bb64faff496"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Omunu eye omunu citava okukala lolomoko vyosi kwenda ayovo osi aciwa\nvukanda owu kawupi\u00f1ganyiwa, ndeci citukwiwa kovivalo vyakova, kulume\npamwe uk\u00e3yi, k\u2019elimi, ketavo, kocisimilo culo\u00f1go woku vyala ofeka ale\nesokolwilo lyosi likwavo lyefetikilo lyofeka ale lyowi\u00f1gi, lyukwasi,\nlyucitiwe wekalo limwe lyosi konepa yikwavo kakukala etepiso lalimwe\nlyupisiwa kesokiyo lyulo\u00f1go wokuvyala ofeka, lyesunga ale lyolwali\nlyofeka a lyosi okuti omunu watunda, okuti ofeka eyi yiyovoke okuti\nyityam\u00eala yikwavo ale yikala longave yimwe yokulitumila oyonw\u00eale.\nOCIHASU CATATU\nLomwe okakala upika nda\u00f1go oselevende; upika kwenda omw\u00eelu yapika\nvyatatekiwa kolonjila vyayo vyosi.\nOCIHASU CAKW\u00c3LA\nLomwe okapumiwa, nda\u00f1go akangiso ohali yalwa, ungangala uvi.\nOCIHASU CAT\u00c3LO\nOmunu eye omunu okwete omoko yokukuliha kolonepa vyosi vyofeka yahe\nyesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele\nyalisoka kokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi\nuny\u00f5la ukanda owu kwenda esanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama\nlitetwiya ovilinga vivi omoko yavelapo eye yokulihiwila kelisokiyo ale\nkocihandeleko.\nOCIHASU CELEL\u00c3LA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka\nkwavosi kwenda kowi\u00f1gi, konjo yimwe yesombiso lilikasilili kwenda\nlyasoka likalombolola, nda\u00f1go komoko yahe kwenda kasiliyo ahe, nda\u00f1go\nkalundi ahe okosi kelinga lyepiso vosu\u00f1gamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci\nelinga lyahe lilimbukiwa vokwenda kwolopapelo vyekandu, omu alitavo osi\nayongwiwa, evindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa,\nhavakasi ndelinga limwe lyumunu okupisa komoko yofeka ale yolwali ndeci\ncalisoka, hakukakala okayike lakamwe kakola aka kakapiwile vosimbu eyi",
            "Image": "7d2760bf6525770fff26b94719ba0d29"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe\nwulika, epata lyahe, onjo yahe kwenda eli tavo lyahe lavakwavo nde\u00f1go\nokusetekiwa kekalo lyahe kwenda unu wahe.\nOCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe\nulikasilili kepata, konjo yahe ale katambululo ahe, nda\u00f1go, nda\u00f1go\nokunyola ekalo lyahe. Omunu eye omunu okwete omoko yokutatiwa\nkocihandeleko, okupisa kalundi aco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okun\u00f5la oku akala nda\nvokati ke kalo lyowi\u00f1gi.\n2.Omunu eye omunu okwete omoko kokutunda v\u2019ofeka yosi okutyamisako eyi\nayongola, kwenda oku\u00f1gw\u00e2la ofeka yosi.\nOCIHASU CEKWI LAKW\u00c3LA\nKokukwamawa, omunu eye omunu okwete omoko yokuvanjiliya okutilila kofeka\nyikivavo kwenda okukwatisiwa ndukwafeka yi\u00f1gi volofeka vikwavo.\nOCIHASU CEKWI LAT\u00c3LO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Nda\u00f1go omoko yokupongolola\nunyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda uk\u00e3yi ndengo ohele layimwe\nyekova, yukwafeka ale etavo, vakwete ocipango cokulikw\u00eala kwenda\nokutunga epata.Ovovakwete omokoyimosi osimbu yuvala kwenda kokulitepa\nkwavo.\nUvala citava okuti va umalusula locipapo kwenda esokolwilo lyasoka\nlyolokweli vyokovaso.\nEpata ocimatamata casoka kwenda cakola cowingi kwenda cikwete omoko\nyokutatiwa kwowi\u00f1gi kwenda kwolombyali.\nOCIHASU CEKWI LEPANDU VALI\nOmunu eye omunu, nda\u00f1go oco ale kowi\u00f1gi, okwete omoko yeci mw\u00eale.\nLomwe ofwangiliwa okuketikiwa kweci cahe.\nOCIHASU CEKWI LECEL\u00c3LA\nOmunu eye omunu okwete omoko yeyovo lyokusokolola, olondunge kwenda",
            "Image": "582a2edd50e71db0b2054d10a2761b8b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "etavo.\nOCIHASU CEKWI L\u2019ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osili\u00f1ginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowi\u00f1gi\nwovofeka yahe, ndokwi\u00f1gilamo l\u2019utwe ale v\u2019on\u00eale ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owi\u00f1gi\nwovofeka yahe.\nOnjongole yawi\u00f1gi osi yovihandeleko vyomoko yowi\u00f1gi; onjongole eyi\nyavangwiwile kocela calomboloka cocili, cikwate onepa volotembo\nkukulisiso wavyosi wasoka, kwenda kocela covutima, ale vali elinga limwe\nlisungweko lyeciwa kombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa\nkwowingi, oko kutundilila koku kwata esanju olomoko vyokwasi, vyowingi\nkwenda ovituwa viyongwiwa kunu wavyo kwenda okwamako kulikasilili\nkwenkalo lyomunu, ohenda yongusu yofeka kwenda ukamba lolofeka vyolwali,\nokukwata ocikele celisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okun\u00f5la locipango cahe upange, ekalo\nlyaposoka kwenda lyesanju lyupange okutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata\nndeci epata lyahe ekalo limwe lyunu womumu kwenda yamisako, ndaciyongola\nvali ovi kwata vyokutata owi\u00f1gi.\nOmunu eye omunu okwete omoko yokutekula, lavakwavo olosindikatu\nokutyam\u00eala kolosindikatu vikwavo oco vatetwiye olonjongole vyaso.\nOCIHASU CAKWI AVALI LAKW\u00c3LA\nOmunu eye omunu okwete omoko yokupuyuka kwenda okupitisa otombo kwenda\nelyuviko lyasoka lyosimbu yupange kwenda epuyuko lyosimbu yifetiwa.\nOCIHASU CAKWI AVALI LAT\u00c3LO\nOmunu eye omunu okwete omoko yutunga womwenyo umwe wasoka oco akwate\nuhayele wahe, ekalo lyahe liwa kwenda lyepata lyahe haco lyokulya,\nokuwala, onjo ovikele vyuhayele, ndeci vo haco kovipange owi\u00f1gi",
            "Image": "1543a552103ecbe05717386a2b43882e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "aposokela; eye okwete omo yokutatiwa konjila yokukala okuti kakwete\nupange, kokuvela, eci ekuti kasilivilavali, kumbumba kokukukatoke\nkolonjila vikwavo vyokumyelisa ovikwata vyahe vyosi vyekwatiso kokwamako\nlovitangi vyulika wonjongole yahe.\nKokucitiwa kwenda kum\u00f5la okwete omoko yekwatiso limwe kwenda ekwatiso\nlimwe lyavelapo. Om\u00e3la vosi vacitiwa kavivala ale kosamwa yavo, vakwata\netetwiyo limosi lyowi\u00f1gi.\nOCIHASU CAKWI AVALI L\u2019EPANDU\nOmunu eye omunu okwete omoko yelilongiso. Elilongiso likale lyocali,\nndeci cikala elilongiso lyokuyukiyako kwenda lyongusu. Elilongiso\nlyokuyukiyako te okulisili\u00f1ginya. Elilongiso lyulo\u00f1go kwenda lyepindiso\nte lisandwiwa; okweca onjongole yelilongiso lyavelapo liyulwiwe\nkokulisoka kwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu\nyocisumbilo komoko yomanu kwenda keyovo lyasoka. Oyo yece elomboloko,\nongecelo kwenda ukamba p\u2019okati kolofeka vyosi kwenda awi\u00f1gi osi\nolomepele vyakova ale vakwetavo, eci ndeci okwamako kwovopange olofeka\nvyalikongela kokukwatisa ombembwa.\nOlofeka, kocipango, omoko yokun\u00f5la elilongiso lyosi vaca k\u2019om\u00e3la vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo\nwovituwa vyowi\u00f1gi : okukwata kovolo\u00f1go kwenda okukwatisa kokwamako\nkulo\u00f1go kwenda ovowa aca.\nOmunu eye omunu okwete omoko yokutatiwa kolonfongole vyolondunge kwenda\novikwata vyalingiwa vyupange ulo\u00f1go walivulu ale ovipapo ale olomapalo\nevi okuti ovyo efetikilo.\nOCIHASU CAKWI AVALI LECEL\u00c3LA\nOmunu eye omunu okwete omoko yeci avyala, kesokiyo lyowi\u00f1gi kwenda\nkesokiyo lyolwali, ocihandeleko cimwe ndeci omoko kwenda ombembwa\nyipopiwa vukanda owu mupita eci calingiwa.\nOCIHASU CAKWI AVALI LECIYA\nOmunu okwete ovikele kowi\u00f1gi esi okuti olikasilili kesokiyo lyokwamako\nkunu wahe kwenda eci citava.\nVupange womoko yahe kwenda kekalo liwa lyombemwa yahe, omunu eye omunu\neye umwe okapiwa kongave eyi alinga kocihandeleko culika oco akwate\nukulihiso kwenda ocisumbilo colomoko kwenda eyovo lyovina vikwavo\nyokusanjwisa alinga awa okuvangula, ucihandeleko cowi\u00f1gi kwenda ekalo\nliwa lyacosi cuvyali wowi\u00f1gi.\nOlomoko evi kwenda eyovo havikatava, vonjila layimwe, okulinga eci\nhacoko kasa\u00f1gam\u00ealo kwenda kafetikilo olofeka vyalitokeka.\nOCIHASU CAKWI ATATU",
            "Image": "8cd26a0a3052fe5bf72995b9789c8c46"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Lalimwe ekalo lyukande owu litava okuti lilombolwiwa, okuti likatangisa\nuvyali, elyongolwilo limwe ale omunu umwe, omoko yimwe ya\u00f1go yokutyam\u00eala\nkupange umwe ale okutelisa elinga limwe lyokuny\u00f5la olomoko kwenda eyovo,\nvyatumiwa ndeti mulo.",
            "Image": "00678c0face6c3de0b83b29ab313f8f6"
        }
    }
}

{
    "MetaData": {
        "Author": null,
        "Creation_Date": 1581471298,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "bb303a89a58fe9740c987bb64faff496",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya\nakwi akwala l’ecelala, Onjango yatatu yowingi wolofeka vyalikongela\nyasokiya, V’onjo yonguluvulu yo Chaillot ko Paris, ukanda wolwali womoko\nyomunu. Eteke lyakwamako lyekwi lamosi (11) osayi ya cemba yulima\nohukayi ovita eciya akwi akwala l’ecelala, onjango yowingi yo UNESCO\nyatyamesa asulilo oku eyo akulihisa ekwatiso lyukanda wowingi wovopange\nosi esukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda\nomoko yasoka kwavosi. Kwenda yesunga yilinga ombembwa yimwe yapana\nyesunga kwenda yombembwa v’olwali.\nOkukolela eci kacakulihiwile kwenda esepwiso lyomoko yomunu, lyatwala\nkokuponda, okungwalisa olondunge vyowiñgi kwenda ekalu lyolwali lumwe\nmuna vakwamwenyo vakaliyela okuvangula kwenda okulitava, vayovoka\nkusumba kwenda kusuka , yalombolwiwa ndeyi yavelapo hayo yalelapo vali\nkeswimo liwa lyomunu.\nOkukolela okuti cavelapo okweca ulongo kokwamako okulyeca kukamba\nwolofeka.\nOlukolela okuti vukanda owiñgi wofokeka vyalikongela, wasapula onjanja\nyokaliye etavo lyawo komoko yavelapo yomunu, kekalo kwenda esilivilo\nlyomwenyo womunu, okulisoka komoko yalume kwenda yakayi kwenda\nyilombolola utoyi wokweca okwamako kwowingi kwenda okweca ekalo\nlyaposoka lyomwenyo v’eyovo limwe lyavelapo.\nOkukolela okuti olofeka vyalityamela vyatyamela okukwata, okulikwatisako\nl’elisokiyo lyolofeka vilikwete omunga, esumbilo lyolwali kwenda owingi\nwomoko yulume kwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali\nkesilivilo kokusumbila etyamêlo eli.\nOnjango yowiñgi yalombolola ukanda ovu wolwali womoko yomunu\nl’esokolwilo lyavosi okulipitilisa kawiñgi osi kwenda olofeka vyosi, oco\nokuti omanu vosi kwenda okuti avimatamata vyosi vyowiñgi, okukwata\nukanda owu olonjanja vyosi vesokolwilo, vakwata ongusu yaco, okupisa\nkelilongiso kwenda kepindiso, lyokwamisako esumbilo lyolomoko evi kwenda\nombembwa, kwenda okukwata okupisa kovikele vyamako vyeci citumila ofeka\nkwenda colwali, okukulihisa kwenda okucilinga volwali kwenda ava vaci\nkasi, ndañgo kowiñgi wolofeka vyatyamêlako ndeci kwevi vyolofeka vikasi\nkovaso yavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko.\nOvo vakwete esunga kwenda, kwenda olondunge kwenje ovo vatêla\nokuliteywila kuvamwe kwenda vakwavo vesokolwilo lyocisola.\nOCIHASU CAVALI"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "7d2760bf6525770fff26b94719ba0d29",
            "Index": 1,
            "Label": "2",
            "Size": [
                595.0,
                842.0
            ],
            "Text": "Omunu eye omunu citava okukala lolomoko vyosi kwenda ayovo osi aciwa\nvukanda owu kawupiñganyiwa, ndeci citukwiwa kovivalo vyakova, kulume\npamwe ukãyi, k’elimi, ketavo, kocisimilo culoñgo woku vyala ofeka ale\nesokolwilo lyosi likwavo lyefetikilo lyofeka ale lyowiñgi, lyukwasi,\nlyucitiwe wekalo limwe lyosi konepa yikwavo kakukala etepiso lalimwe\nlyupisiwa kesokiyo lyuloñgo wokuvyala ofeka, lyesunga ale lyolwali\nlyofeka a lyosi okuti omunu watunda, okuti ofeka eyi yiyovoke okuti\nyityamêla yikwavo ale yikala longave yimwe yokulitumila oyonwêle.\nOCIHASU CATATU\nLomwe okakala upika ndañgo oselevende; upika kwenda omwîlu yapika\nvyatatekiwa kolonjila vyayo vyosi.\nOCIHASU CAKWÃLA\nLomwe okapumiwa, ndañgo akangiso ohali yalwa, ungangala uvi.\nOCIHASU CATÃLO\nOmunu eye omunu okwete omoko yokukuliha kolonepa vyosi vyofeka yahe\nyesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele\nyalisoka kokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi\nunyõla ukanda owu kwenda esanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama\nlitetwiya ovilinga vivi omoko yavelapo eye yokulihiwila kelisokiyo ale\nkocihandeleko.\nOCIHASU CELELÃLA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka\nkwavosi kwenda kowiñgi, konjo yimwe yesombiso lilikasilili kwenda\nlyasoka likalombolola, ndañgo komoko yahe kwenda kasiliyo ahe, ndañgo\nkalundi ahe okosi kelinga lyepiso vosuñgamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci\nelinga lyahe lilimbukiwa vokwenda kwolopapelo vyekandu, omu alitavo osi\nayongwiwa, evindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa,\nhavakasi ndelinga limwe lyumunu okupisa komoko yofeka ale yolwali ndeci\ncalisoka, hakukakala okayike lakamwe kakola aka kakapiwile vosimbu eyi"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "582a2edd50e71db0b2054d10a2761b8b",
            "Index": 2,
            "Label": "3",
            "Size": [
                595.0,
                842.0
            ],
            "Text": "ekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe\nwulika, epata lyahe, onjo yahe kwenda eli tavo lyahe lavakwavo ndeñgo\nokusetekiwa kekalo lyahe kwenda unu wahe.\nOCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe\nulikasilili kepata, konjo yahe ale katambululo ahe, ndañgo, ndañgo\nokunyola ekalo lyahe. Omunu eye omunu okwete omoko yokutatiwa\nkocihandeleko, okupisa kalundi aco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okunõla oku akala nda\nvokati ke kalo lyowiñgi.\n2.Omunu eye omunu okwete omoko kokutunda v’ofeka yosi okutyamisako eyi\nayongola, kwenda okuñgwâla ofeka yosi.\nOCIHASU CEKWI LAKWÃLA\nKokukwamawa, omunu eye omunu okwete omoko yokuvanjiliya okutilila kofeka\nyikivavo kwenda okukwatisiwa ndukwafeka yiñgi volofeka vikwavo.\nOCIHASU CEKWI LATÃLO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Ndañgo omoko yokupongolola\nunyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda ukãyi ndengo ohele layimwe\nyekova, yukwafeka ale etavo, vakwete ocipango cokulikwêla kwenda\nokutunga epata.Ovovakwete omokoyimosi osimbu yuvala kwenda kokulitepa\nkwavo.\nUvala citava okuti va umalusula locipapo kwenda esokolwilo lyasoka\nlyolokweli vyokovaso.\nEpata ocimatamata casoka kwenda cakola cowingi kwenda cikwete omoko\nyokutatiwa kwowiñgi kwenda kwolombyali.\nOCIHASU CEKWI LEPANDU VALI\nOmunu eye omunu, ndañgo oco ale kowiñgi, okwete omoko yeci mwêle.\nLomwe ofwangiliwa okuketikiwa kweci cahe.\nOCIHASU CEKWI LECELÃLA\nOmunu eye omunu okwete omoko yeyovo lyokusokolola, olondunge kwenda"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "1543a552103ecbe05717386a2b43882e",
            "Index": 3,
            "Label": "4",
            "Size": [
                595.0,
                842.0
            ],
            "Text": "etavo.\nOCIHASU CEKWI L’ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osiliñginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowiñgi\nwovofeka yahe, ndokwiñgilamo l’utwe ale v’onêle ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owiñgi\nwovofeka yahe.\nOnjongole yawiñgi osi yovihandeleko vyomoko yowiñgi; onjongole eyi\nyavangwiwile kocela calomboloka cocili, cikwate onepa volotembo\nkukulisiso wavyosi wasoka, kwenda kocela covutima, ale vali elinga limwe\nlisungweko lyeciwa kombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa\nkwowingi, oko kutundilila koku kwata esanju olomoko vyokwasi, vyowingi\nkwenda ovituwa viyongwiwa kunu wavyo kwenda okwamako kulikasilili\nkwenkalo lyomunu, ohenda yongusu yofeka kwenda ukamba lolofeka vyolwali,\nokukwata ocikele celisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okunõla locipango cahe upange, ekalo\nlyaposoka kwenda lyesanju lyupange okutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata\nndeci epata lyahe ekalo limwe lyunu womumu kwenda yamisako, ndaciyongola\nvali ovi kwata vyokutata owiñgi.\nOmunu eye omunu okwete omoko yokutekula, lavakwavo olosindikatu\nokutyamêla kolosindikatu vikwavo oco vatetwiye olonjongole vyaso.\nOCIHASU CAKWI AVALI LAKWÃLA\nOmunu eye omunu okwete omoko yokupuyuka kwenda okupitisa otombo kwenda\nelyuviko lyasoka lyosimbu yupange kwenda epuyuko lyosimbu yifetiwa.\nOCIHASU CAKWI AVALI LATÃLO\nOmunu eye omunu okwete omoko yutunga womwenyo umwe wasoka oco akwate\nuhayele wahe, ekalo lyahe liwa kwenda lyepata lyahe haco lyokulya,\nokuwala, onjo ovikele vyuhayele, ndeci vo haco kovipange owiñgi"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "8cd26a0a3052fe5bf72995b9789c8c46",
            "Index": 4,
            "Label": "5",
            "Size": [
                595.0,
                842.0
            ],
            "Text": "aposokela; eye okwete omo yokutatiwa konjila yokukala okuti kakwete\nupange, kokuvela, eci ekuti kasilivilavali, kumbumba kokukukatoke\nkolonjila vikwavo vyokumyelisa ovikwata vyahe vyosi vyekwatiso kokwamako\nlovitangi vyulika wonjongole yahe.\nKokucitiwa kwenda kumõla okwete omoko yekwatiso limwe kwenda ekwatiso\nlimwe lyavelapo. Omãla vosi vacitiwa kavivala ale kosamwa yavo, vakwata\netetwiyo limosi lyowiñgi.\nOCIHASU CAKWI AVALI L’EPANDU\nOmunu eye omunu okwete omoko yelilongiso. Elilongiso likale lyocali,\nndeci cikala elilongiso lyokuyukiyako kwenda lyongusu. Elilongiso\nlyokuyukiyako te okulisiliñginya. Elilongiso lyuloñgo kwenda lyepindiso\nte lisandwiwa; okweca onjongole yelilongiso lyavelapo liyulwiwe\nkokulisoka kwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu\nyocisumbilo komoko yomanu kwenda keyovo lyasoka. Oyo yece elomboloko,\nongecelo kwenda ukamba p’okati kolofeka vyosi kwenda awiñgi osi\nolomepele vyakova ale vakwetavo, eci ndeci okwamako kwovopange olofeka\nvyalikongela kokukwatisa ombembwa.\nOlofeka, kocipango, omoko yokunõla elilongiso lyosi vaca k’omãla vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo\nwovituwa vyowiñgi : okukwata kovoloñgo kwenda okukwatisa kokwamako\nkuloñgo kwenda ovowa aca.\nOmunu eye omunu okwete omoko yokutatiwa kolonfongole vyolondunge kwenda\novikwata vyalingiwa vyupange uloñgo walivulu ale ovipapo ale olomapalo\nevi okuti ovyo efetikilo.\nOCIHASU CAKWI AVALI LECELÃLA\nOmunu eye omunu okwete omoko yeci avyala, kesokiyo lyowiñgi kwenda\nkesokiyo lyolwali, ocihandeleko cimwe ndeci omoko kwenda ombembwa\nyipopiwa vukanda owu mupita eci calingiwa.\nOCIHASU CAKWI AVALI LECIYA\nOmunu okwete ovikele kowiñgi esi okuti olikasilili kesokiyo lyokwamako\nkunu wahe kwenda eci citava.\nVupange womoko yahe kwenda kekalo liwa lyombemwa yahe, omunu eye omunu\neye umwe okapiwa kongave eyi alinga kocihandeleko culika oco akwate\nukulihiso kwenda ocisumbilo colomoko kwenda eyovo lyovina vikwavo\nyokusanjwisa alinga awa okuvangula, ucihandeleko cowiñgi kwenda ekalo\nliwa lyacosi cuvyali wowiñgi.\nOlomoko evi kwenda eyovo havikatava, vonjila layimwe, okulinga eci\nhacoko kasañgamêlo kwenda kafetikilo olofeka vyalitokeka.\nOCIHASU CAKWI ATATU"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "00678c0face6c3de0b83b29ab313f8f6",
            "Index": 5,
            "Label": "6",
            "Size": [
                595.0,
                842.0
            ],
            "Text": "Lalimwe ekalo lyukande owu litava okuti lilombolwiwa, okuti likatangisa\nuvyali, elyongolwilo limwe ale omunu umwe, omoko yimwe yañgo yokutyamêla\nkupange umwe ale okutelisa elinga limwe lyokunyõla olomoko kwenda eyovo,\nvyatumiwa ndeti mulo."
        }
    }
}

{
    "MetaData": {
        "Author": null,
        "Creation_Date": 1581471349,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "39b80ef92aeb1309a3f092180d4a894b",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya akwi akwala\nl’ecelala, Onjango yatatu yowingi wolofeka vyalikongela yasokiya, V’onjo yonguluvulu\nyo Chaillot ko Paris, ukanda wolwali womoko yomunu. Eteke lyakwamako lyekwi\nlamosi (11) osayi ya cemba yulima ohukayi ovita eciya akwi akwala l’ecelala, onjango\nyowingi yo UNESCO yatyamesa asulilo oku eyo akulihisa ekwatiso lyukanda wowingi\nwovopange osi esukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda omoko\nyasoka kwavosi. Kwenda yesunga yilinga ombembwa yimwe yapana yesunga kwenda\nyombembwa v’olwali.\nOkukolela eci kacakulihiwile kwenda esepwiso lyomoko yomunu, lyatwala kokuponda,\nokungwalisa olondunge vyowiñgi kwenda ekalu lyolwali lumwe muna vakwamwenyo\nvakaliyela okuvangula kwenda okulitava, vayovoka kusumba kwenda kusuka ,\nyalombolwiwa ndeyi yavelapo hayo yalelapo vali keswimo liwa lyomunu.\nOkukolela okuti cavelapo okweca ulongo kokwamako okulyeca kukamba wolofeka.\nOlukolela okuti vukanda owiñgi wofokeka vyalikongela, wasapula onjanja yokaliye\netavo lyawo komoko yavelapo yomunu, kekalo kwenda esilivilo lyomwenyo womunu,\nokulisoka komoko yalume kwenda yakayi kwenda yilombolola utoyi wokweca\nokwamako kwowingi kwenda okweca ekalo lyaposoka lyomwenyo v’eyovo limwe\nlyavelapo.\nOkukolela okuti olofeka vyalityamela vyatyamela okukwata, okulikwatisako l’elisokiyo\nlyolofeka vilikwete omunga, esumbilo lyolwali kwenda owingi womoko yulume\nkwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali kesilivilo\nkokusumbila etyamêlo eli.\nOnjango yowiñgi yalombolola ukanda ovu wolwali womoko yomunu l’esokolwilo\nlyavosi okulipitilisa kawiñgi osi kwenda olofeka vyosi, oco okuti omanu vosi kwenda\nokuti avimatamata vyosi vyowiñgi, okukwata ukanda owu olonjanja vyosi vesokolwilo,\nvakwata ongusu yaco, okupisa kelilongiso kwenda kepindiso, lyokwamisako esumbilo\nlyolomoko evi kwenda ombembwa, kwenda okukwata okupisa kovikele vyamako vyeci\ncitumila ofeka kwenda colwali, okukulihisa kwenda okucilinga volwali kwenda ava\nvaci kasi, ndañgo kowiñgi wolofeka vyatyamêlako ndeci kwevi vyolofeka vikasi kovaso\nyavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko. Ovo\nvakwete esunga kwenda, kwenda olondunge kwenje ovo vatêla okuliteywila kuvamwe\nkwenda vakwavo vesokolwilo lyocisola.\nOCIHASU CAVALI\nOmunu eye omunu citava okukala lolomoko vyosi kwenda ayovo osi aciwa vukanda\nowu kawupiñganyiwa, ndeci citukwiwa kovivalo vyakova, kulume pamwe ukãyi,\nk’elimi, ketavo, kocisimilo culoñgo woku vyala ofeka ale esokolwilo lyosi likwavo"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "4335d29fa7ad264fd722044bbf443e4e",
            "Index": 1,
            "Label": "2",
            "Size": [
                595.0,
                842.0
            ],
            "Text": "lyefetikilo lyofeka ale lyowiñgi, lyukwasi, lyucitiwe wekalo limwe lyosi konepa\nyikwavo kakukala etepiso lalimwe lyupisiwa kesokiyo lyuloñgo wokuvyala ofeka,\nlyesunga ale lyolwali lyofeka a lyosi okuti omunu watunda, okuti ofeka eyi yiyovoke\nokuti yityamêla yikwavo ale yikala longave yimwe yokulitumila oyonwêle.\nOCIHASU CATATU\nLomwe okakala upika ndañgo oselevende; upika kwenda omwîlu yapika vyatatekiwa\nkolonjila vyayo vyosi.\nOCIHASU CAKWÃLA\nLomwe okapumiwa, ndañgo akangiso ohali yalwa, ungangala uvi.\nOCIHASU CATÃLO\nOmunu eye omunu okwete omoko yokukuliha kolonepa vyosi vyofeka yahe yesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele yalisoka\nkokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi unyõla\nukanda owu kwenda esanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama litetwiya\novilinga vivi omoko yavelapo eye yokulihiwila kelisokiyo ale kocihandeleko.\nOCIHASU CELELÃLA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka kwavosi\nkwenda kowiñgi, konjo yimwe yesombiso lilikasilili kwenda lyasoka likalombolola,\nndañgo komoko yahe kwenda kasiliyo ahe, ndañgo kalundi ahe okosi kelinga lyepiso\nvosuñgamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci elinga\nlyahe lilimbukiwa vokwenda kwolopapelo vyekandu, omu alitavo osi ayongwiwa,\nevindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa, havakasi ndelinga\nlimwe lyumunu okupisa komoko yofeka ale yolwali ndeci calisoka, hakukakala\nokayike lakamwe kakola aka kakapiwile vosimbu eyi ekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe wulika,\nepata lyahe, onjo yahe kwenda eli tavo lyahe lavakwavo ndeñgo okusetekiwa kekalo\nlyahe kwenda unu wahe."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e854bcbbc3b3dde8a04f97b19b27149a",
            "Index": 2,
            "Label": "3",
            "Size": [
                595.0,
                842.0
            ],
            "Text": "OCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe ulikasilili\nkepata, konjo yahe ale katambululo ahe, ndañgo, ndañgo okunyola ekalo lyahe.\nOmunu eye omunu okwete omoko yokutatiwa kocihandeleko, okupisa kalundi aco, ale\nkasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okunõla oku akala nda\nvokati ke kalo lyowiñgi.\n2.Omunu eye omunu okwete omoko kokutunda v’ofeka yosi okutyamisako eyi\nayongola, kwenda okuñgwâla ofeka yosi.\nOCIHASU CEKWI LAKWÃLA\nKokukwamawa, omunu eye omunu okwete omoko yokuvanjiliya okutilila kofeka\nyikivavo kwenda okukwatisiwa ndukwafeka yiñgi volofeka vikwavo.\nOCIHASU CEKWI LATÃLO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Ndañgo omoko yokupongolola unyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda ukãyi ndengo ohele layimwe\nyekova, yukwafeka ale etavo, vakwete ocipango cokulikwêla kwenda okutunga\nepata.Ovovakwete omokoyimosi osimbu yuvala kwenda kokulitepa kwavo.\nUvala citava okuti va umalusula locipapo kwenda esokolwilo lyasoka lyolokweli\nvyokovaso.\nEpata ocimatamata casoka kwenda cakola cowingi kwenda cikwete omoko\nyokutatiwa kwowiñgi kwenda kwolombyali.\nOCIHASU CEKWI LEPANDU VALI\nOmunu eye omunu, ndañgo oco ale kowiñgi, okwete omoko yeci mwêle.\nLomwe ofwangiliwa okuketikiwa kweci cahe.\nOCIHASU CEKWI LECELÃLA\nOmunu eye omunu okwete omoko yeyovo lyokusokolola, olondunge kwenda etavo.\nOCIHASU CEKWI L’ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osiliñginyiwa oku upa vomunga yimwe."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "562b06e47a94356cc3fef297ce8e6ebd",
            "Index": 3,
            "Label": "4",
            "Size": [
                595.0,
                842.0
            ],
            "Text": "OCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowiñgi\nwovofeka yahe, ndokwiñgilamo l’utwe ale v’onêle ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owiñgi\nwovofeka yahe.\nOnjongole yawiñgi osi yovihandeleko vyomoko yowiñgi; onjongole eyi yavangwiwile\nkocela calomboloka cocili, cikwate onepa volotembo kukulisiso wavyosi wasoka,\nkwenda kocela covutima, ale vali elinga limwe lisungweko lyeciwa kombembwa\nyocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa\nkwowingi, oko kutundilila koku kwata esanju olomoko vyokwasi, vyowingi kwenda\novituwa viyongwiwa kunu wavyo kwenda okwamako kulikasilili kwenkalo lyomunu,\nohenda yongusu yofeka kwenda ukamba lolofeka vyolwali, okukwata ocikele\ncelisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okunõla locipango cahe upange, ekalo lyaposoka\nkwenda lyesanju lyupange okutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata ndeci\nepata lyahe ekalo limwe lyunu womumu kwenda yamisako, ndaciyongola vali ovi\nkwata vyokutata owiñgi.\nOmunu eye omunu okwete omoko yokutekula, lavakwavo olosindikatu okutyamêla\nkolosindikatu vikwavo oco vatetwiye olonjongole vyaso.\nOCIHASU CAKWI AVALI LAKWÃLA\nOmunu eye omunu okwete omoko yokupuyuka kwenda okupitisa otombo kwenda\nelyuviko lyasoka lyosimbu yupange kwenda epuyuko lyosimbu yifetiwa.\nOCIHASU CAKWI AVALI LATÃLO\nOmunu eye omunu okwete omoko yutunga womwenyo umwe wasoka oco akwate\nuhayele wahe, ekalo lyahe liwa kwenda lyepata lyahe haco lyokulya, okuwala, onjo\novikele vyuhayele, ndeci vo haco kovipange owiñgi aposokela; eye okwete omo\nyokutatiwa konjila yokukala okuti kakwete upange, kokuvela, eci ekuti kasilivilavali,\nkumbumba kokukukatoke kolonjila vikwavo vyokumyelisa ovikwata vyahe vyosi\nvyekwatiso kokwamako lovitangi vyulika wonjongole yahe.\nKokucitiwa kwenda kumõla okwete omoko yekwatiso limwe kwenda ekwatiso limwe\nlyavelapo. Omãla vosi vacitiwa kavivala ale kosamwa yavo, vakwata etetwiyo limosi\nlyowiñgi.\nOCIHASU CAKWI AVALI L’EPANDU\nOmunu eye omunu okwete omoko yelilongiso. Elilongiso likale lyocali, ndeci cikala\nelilongiso lyokuyukiyako kwenda lyongusu. Elilongiso lyokuyukiyako te"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e395f35ecab18a60fc041fdfd5d170aa",
            "Index": 4,
            "Label": "5",
            "Size": [
                595.0,
                842.0
            ],
            "Text": "okulisiliñginya. Elilongiso lyuloñgo kwenda lyepindiso te lisandwiwa; okweca\nonjongole yelilongiso lyavelapo liyulwiwe kokulisoka kwavosi kupange wekolelo\nlyawo.\nElilongiso litave okuyuluka kukulihiso wosi womwenyo kwenda kongusu yocisumbilo\nkomoko yomanu kwenda keyovo lyasoka. Oyo yece elomboloko, ongecelo kwenda\nukamba p’okati kolofeka vyosi kwenda awiñgi osi olomepele vyakova ale vakwetavo,\neci ndeci okwamako kwovopange olofeka vyalikongela kokukwatisa ombembwa.\nOlofeka, kocipango, omoko yokunõla elilongiso lyosi vaca k’omãla vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo wovituwa\nvyowiñgi : okukwata kovoloñgo kwenda okukwatisa kokwamako kuloñgo kwenda\novowa aca.\nOmunu eye omunu okwete omoko yokutatiwa kolonfongole vyolondunge kwenda\novikwata vyalingiwa vyupange uloñgo walivulu ale ovipapo ale olomapalo evi okuti\novyo efetikilo.\nOCIHASU CAKWI AVALI LECELÃLA\nOmunu eye omunu okwete omoko yeci avyala, kesokiyo lyowiñgi kwenda kesokiyo\nlyolwali, ocihandeleko cimwe ndeci omoko kwenda ombembwa yipopiwa vukanda\nowu mupita eci calingiwa.\nOCIHASU CAKWI AVALI LECIYA\nOmunu okwete ovikele kowiñgi esi okuti olikasilili kesokiyo lyokwamako kunu wahe\nkwenda eci citava.\nVupange womoko yahe kwenda kekalo liwa lyombemwa yahe, omunu eye omunu eye\numwe okapiwa kongave eyi alinga kocihandeleko culika oco akwate ukulihiso kwenda\nocisumbilo colomoko kwenda eyovo lyovina vikwavo yokusanjwisa alinga awa\nokuvangula, ucihandeleko cowiñgi kwenda ekalo liwa lyacosi cuvyali wowiñgi.\nOlomoko evi kwenda eyovo havikatava, vonjila layimwe, okulinga eci hacoko\nkasañgamêlo kwenda kafetikilo olofeka vyalitokeka.\nOCIHASU CAKWI ATATU\nLalimwe ekalo lyukande owu litava okuti lilombolwiwa, okuti likatangisa uvyali,\nelyongolwilo limwe ale omunu umwe, omoko yimwe yañgo yokutyamêla kupange\numwe ale okutelisa elinga limwe lyokunyõla olomoko kwenda eyovo, vyatumiwa ndeti\nmulo."
        }
    }
}

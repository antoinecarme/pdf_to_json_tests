{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471281,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya akwi akwala l\u2019ecelala,\nOnjango yatatu yowingi wolofeka vyalikongela yasokiya, V\u2019onjo yonguluvulu yo Chaillot ko Paris,\nukanda wolwali womoko yomunu. Eteke lyakwamako lyekwi lamosi (11) osayi ya cemba yulima ohukayi\novita eciya akwi akwala l\u2019ecelala, onjango yowingi yo UNESCO yatyamesa asulilo oku eyo\nakulihisa ekwatiso lyukanda wowingi wovopange osi esukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda omoko yasoka kwavosi.\nKwenda yesunga yilinga ombembwa yimwe yapana yesunga kwenda yombembwa v\u2019olwali.\nOkukolela eci kacakulihiwile kwenda esepwiso lyomoko yomunu, lyatwala kokuponda, okungwalisa\nolondunge vyowi\u00f1gi kwenda ekalu lyolwali lumwe muna vakwamwenyo vakaliyela okuvangula kwenda\nokulitava, vayovoka kusumba kwenda kusuka , yalombolwiwa ndeyi yavelapo hayo yalelapo vali\nkeswimo liwa lyomunu.\nOkukolela okuti cavelapo okweca ulongo kokwamako okulyeca kukamba wolofeka.\nOlukolela okuti vukanda owi\u00f1gi wofokeka vyalikongela, wasapula onjanja yokaliye etavo lyawo\nkomoko yavelapo yomunu, kekalo kwenda esilivilo lyomwenyo womunu, okulisoka komoko yalume\nkwenda yakayi kwenda yilombolola utoyi wokweca okwamako kwowingi kwenda okweca ekalo lyaposoka\nlyomwenyo v\u2019eyovo limwe lyavelapo.\nOkukolela okuti olofeka vyalityamela vyatyamela okukwata, okulikwatisako l\u2019elisokiyo lyolofeka\nvilikwete omunga, esumbilo lyolwali kwenda owingi womoko yulume kwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali kesilivilo kokusumbila\netyam\u00ealo eli.\nOnjango yowi\u00f1gi yalombolola ukanda ovu wolwali womoko yomunu l\u2019esokolwilo lyavosi okulipitilisa\nkawi\u00f1gi osi kwenda olofeka vyosi, oco okuti omanu vosi kwenda okuti avimatamata vyosi vyowi\u00f1gi,\nokukwata ukanda owu olonjanja vyosi vesokolwilo, vakwata ongusu yaco, okupisa kelilongiso\nkwenda kepindiso, lyokwamisako esumbilo lyolomoko evi kwenda ombembwa, kwenda okukwata okupisa\nkovikele vyamako vyeci citumila ofeka kwenda colwali, okukulihisa kwenda okucilinga volwali\nkwenda ava vaci kasi, nda\u00f1go kowi\u00f1gi wolofeka vyatyam\u00ealako ndeci kwevi vyolofeka vikasi kovaso\nyavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko. Ovo vakwete esunga\nkwenda, kwenda olondunge kwenje ovo vat\u00eala okuliteywila kuvamwe kwenda vakwavo vesokolwilo\nlyocisola.\nOCIHASU CAVALI\nOmunu eye omunu citava okukala lolomoko vyosi kwenda ayovo osi aciwa vukanda owu\nkawupi\u00f1ganyiwa, ndeci citukwiwa kovivalo vyakova, kulume pamwe uk\u00e3yi, k\u2019elimi, ketavo,\nkocisimilo culo\u00f1go woku vyala ofeka ale esokolwilo lyosi likwavo lyefetikilo lyofeka ale\nlyowi\u00f1gi, lyukwasi, lyucitiwe wekalo limwe lyosi konepa yikwavo kakukala etepiso lalimwe\nlyupisiwa kesokiyo lyulo\u00f1go wokuvyala ofeka, lyesunga ale lyolwali lyofeka a lyosi okuti omunu\nwatunda, okuti ofeka eyi yiyovoke okuti yityam\u00eala yikwavo ale yikala longave yimwe yokulitumila\noyonw\u00eale.\nOCIHASU CATATU\nLomwe okakala upika nda\u00f1go oselevende; upika kwenda omw\u00eelu yapika vyatatekiwa kolonjila vyayo\nvyosi.\nOCIHASU CAKW\u00c3LA\nLomwe okapumiwa, nda\u00f1go akangiso ohali yalwa, ungangala uvi.\nOCIHASU CAT\u00c3LO\nOmunu eye omunu okwete omoko yokukuliha kolonepa vyosi vyofeka yahe yesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele yalisoka kokutatiwa\nkwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi uny\u00f5la ukanda owu",
            "Image": "dd9e870d381c3a70061624f3d0853379"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "kwenda esanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama litetwiya ovilinga vivi\nomoko yavelapo eye yokulihiwila kelisokiyo ale kocihandeleko.\nOCIHASU CELEL\u00c3LA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka kwavosi kwenda kowi\u00f1gi,\nkonjo yimwe yesombiso lilikasilili kwenda lyasoka likalombolola, nda\u00f1go komoko yahe kwenda\nkasiliyo ahe, nda\u00f1go kalundi ahe okosi kelinga lyepiso vosu\u00f1gamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci elinga lyahe lilimbukiwa\nvokwenda kwolopapelo vyekandu, omu alitavo osi ayongwiwa, evindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa, havakasi ndelinga limwe\nlyumunu okupisa komoko yofeka ale yolwali ndeci calisoka, hakukakala okayike lakamwe kakola aka\nkakapiwile vosimbu eyi ekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe wulika, epata lyahe, onjo\nyahe kwenda eli tavo lyahe lavakwavo nde\u00f1go okusetekiwa kekalo lyahe kwenda unu wahe.\nOCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe ulikasilili kepata, konjo\nyahe ale katambululo ahe, nda\u00f1go, nda\u00f1go okunyola ekalo lyahe. Omunu eye omunu okwete omoko\nyokutatiwa kocihandeleko, okupisa kalundi aco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okun\u00f5la oku akala nda vokati ke kalo\nlyowi\u00f1gi.\n2.Omunu eye omunu okwete omoko kokutunda v\u2019ofeka yosi okutyamisako eyi ayongola, kwenda\noku\u00f1gw\u00e2la ofeka yosi.\nOCIHASU CEKWI LAKW\u00c3LA\nKokukwamawa, omunu eye omunu okwete omoko yokuvanjiliya okutilila kofeka yikivavo kwenda\nokukwatisiwa ndukwafeka yi\u00f1gi volofeka vikwavo.\nOCIHASU CEKWI LAT\u00c3LO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Nda\u00f1go omoko yokupongolola unyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda uk\u00e3yi ndengo ohele layimwe yekova, yukwafeka ale\netavo, vakwete ocipango cokulikw\u00eala kwenda okutunga epata.Ovovakwete omokoyimosi osimbu yuvala\nkwenda kokulitepa kwavo.\nUvala citava okuti va umalusula locipapo kwenda esokolwilo lyasoka lyolokweli vyokovaso.\nEpata ocimatamata casoka kwenda cakola cowingi kwenda cikwete omoko yokutatiwa kwowi\u00f1gi kwenda\nkwolombyali.\nOCIHASU CEKWI LEPANDU VALI\nOmunu eye omunu, nda\u00f1go oco ale kowi\u00f1gi, okwete omoko yeci mw\u00eale.\nLomwe ofwangiliwa okuketikiwa kweci cahe.\nOCIHASU CEKWI LECEL\u00c3LA\nOmunu eye omunu okwete omoko yeyovo lyokusokolola, olondunge kwenda etavo.",
            "Image": "16d5bd126389ad7979fc19ca68ba0df5"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "OCIHASU CEKWI L\u2019ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu.\nLomwe osili\u00f1ginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowi\u00f1gi wovofeka yahe,\nndokwi\u00f1gilamo l\u2019utwe ale v\u2019on\u00eale ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owi\u00f1gi wovofeka yahe.\nOnjongole yawi\u00f1gi osi yovihandeleko vyomoko yowi\u00f1gi; onjongole eyi yavangwiwile kocela\ncalomboloka cocili, cikwate onepa volotembo kukulisiso wavyosi wasoka, kwenda kocela covutima,\nale vali elinga limwe lisungweko lyeciwa kombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa kwowingi, oko\nkutundilila koku kwata esanju olomoko vyokwasi, vyowingi kwenda ovituwa viyongwiwa kunu wavyo\nkwenda okwamako kulikasilili kwenkalo lyomunu, ohenda yongusu yofeka kwenda ukamba lolofeka\nvyolwali, okukwata ocikele celisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okun\u00f5la locipango cahe upange, ekalo lyaposoka kwenda lyesanju\nlyupange okutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata ndeci epata lyahe ekalo\nlimwe lyunu womumu kwenda yamisako, ndaciyongola vali ovi kwata vyokutata owi\u00f1gi.\nOmunu eye omunu okwete omoko yokutekula, lavakwavo olosindikatu okutyam\u00eala kolosindikatu\nvikwavo oco vatetwiye olonjongole vyaso.\nOCIHASU CAKWI AVALI LAKW\u00c3LA\nOmunu eye omunu okwete omoko yokupuyuka kwenda okupitisa otombo kwenda elyuviko lyasoka\nlyosimbu yupange kwenda epuyuko lyosimbu yifetiwa.\nOCIHASU CAKWI AVALI LAT\u00c3LO\nOmunu eye omunu okwete omoko yutunga womwenyo umwe wasoka oco akwate uhayele wahe, ekalo lyahe\nliwa kwenda lyepata lyahe haco lyokulya, okuwala, onjo ovikele vyuhayele, ndeci vo haco\nkovipange owi\u00f1gi aposokela; eye okwete omo yokutatiwa konjila yokukala okuti kakwete upange,\nkokuvela, eci ekuti kasilivilavali, kumbumba kokukukatoke kolonjila vikwavo vyokumyelisa\novikwata vyahe vyosi vyekwatiso kokwamako lovitangi vyulika wonjongole yahe.\nKokucitiwa kwenda kum\u00f5la okwete omoko yekwatiso limwe kwenda ekwatiso limwe lyavelapo. Om\u00e3la\nvosi vacitiwa kavivala ale kosamwa yavo, vakwata etetwiyo limosi lyowi\u00f1gi.\nOCIHASU CAKWI AVALI L\u2019EPANDU\nOmunu eye omunu okwete omoko yelilongiso. Elilongiso likale lyocali, ndeci cikala elilongiso\nlyokuyukiyako kwenda lyongusu. Elilongiso lyokuyukiyako te okulisili\u00f1ginya. Elilongiso lyulo\u00f1go\nkwenda lyepindiso te lisandwiwa; okweca onjongole yelilongiso lyavelapo liyulwiwe kokulisoka\nkwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu yocisumbilo komoko yomanu\nkwenda keyovo lyasoka. Oyo yece elomboloko, ongecelo kwenda ukamba p\u2019okati kolofeka vyosi\nkwenda awi\u00f1gi osi olomepele vyakova ale vakwetavo, eci ndeci okwamako kwovopange olofeka\nvyalikongela kokukwatisa ombembwa.\nOlofeka, kocipango, omoko yokun\u00f5la elilongiso lyosi vaca k\u2019om\u00e3la vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo wovituwa vyowi\u00f1gi : okukwata\nkovolo\u00f1go kwenda okukwatisa kokwamako kulo\u00f1go kwenda ovowa aca.",
            "Image": "bfc14d5e5e32229fa39adaf7c502eda1"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Omunu eye omunu okwete omoko yokutatiwa kolonfongole vyolondunge kwenda ovikwata vyalingiwa\nvyupange ulo\u00f1go walivulu ale ovipapo ale olomapalo evi okuti ovyo efetikilo.\nOCIHASU CAKWI AVALI LECEL\u00c3LA\nOmunu eye omunu okwete omoko yeci avyala, kesokiyo lyowi\u00f1gi kwenda kesokiyo lyolwali,\nocihandeleko cimwe ndeci omoko kwenda ombembwa yipopiwa vukanda owu mupita eci calingiwa.\nOCIHASU CAKWI AVALI LECIYA\nOmunu okwete ovikele kowi\u00f1gi esi okuti olikasilili kesokiyo lyokwamako kunu wahe kwenda eci\ncitava.\nVupange womoko yahe kwenda kekalo liwa lyombemwa yahe, omunu eye omunu eye umwe okapiwa kongave\neyi alinga kocihandeleko culika oco akwate ukulihiso kwenda ocisumbilo colomoko kwenda eyovo\nlyovina vikwavo yokusanjwisa alinga awa okuvangula, ucihandeleko cowi\u00f1gi kwenda ekalo liwa\nlyacosi cuvyali wowi\u00f1gi.\nOlomoko evi kwenda eyovo havikatava, vonjila layimwe, okulinga eci hacoko kasa\u00f1gam\u00ealo kwenda\nkafetikilo olofeka vyalitokeka.\nOCIHASU CAKWI ATATU\nLalimwe ekalo lyukande owu litava okuti lilombolwiwa, okuti likatangisa uvyali, elyongolwilo\nlimwe ale omunu umwe, omoko yimwe ya\u00f1go yokutyam\u00eala kupange umwe ale okutelisa elinga limwe\nlyokuny\u00f5la olomoko kwenda eyovo, vyatumiwa ndeti mulo.",
            "Image": "f71f976a6588f21b64dc72ed1f81e58d"
        }
    }
}

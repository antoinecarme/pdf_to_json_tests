{
    "MetaData": {
        "Author": null,
        "Creation_Date": 1581471333,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "e8f4241cc8c302b17bed8df7ee179be4",
            "Index": 0,
            "Label": "1",
            "Size": [
                595.0,
                842.0
            ],
            "Text": "UNKANDA WOLWALI WOMOKO YOMUNU\nEteke cakala ekwi (10) ko sayi ya cemba kulima wohulukayi ovita eciya akwi akwala l’ecelala, Onjango yatatu\nyowingi wolofeka vyalikongela yasokiya, V’onjo yonguluvulu yo Chaillot ko Paris, ukanda wolwali womoko\nyomunu. Eteke lyakwamako lyekwi lamosi (11) osayi ya cemba yulima ohukayi ovita eciya akwi akwala l’ecelala,\nonjango yowingi yo UNESCO yatyamesa asulilo oku eyo akulihisa ekwatiso lyukanda wowingi wovopange osi\nesukiyo.\nELOMBOLWILO\nOkukolela ukulihiso ekalo lityamela kovimata mata vyepata lyomanu kwenda omoko yasoka kwavosi. Kwenda\nyesunga yilinga ombembwa yimwe yapana yesunga kwenda yombembwa v’olwali.\nOkukolela eci kacakulihiwile kwenda esepwiso lyomoko yomunu, lyatwala kokuponda, okungwalisa olondunge\nvyowiñgi kwenda ekalu lyolwali lumwe muna vakwamwenyo vakaliyela okuvangula kwenda okulitava, vayovoka\nkusumba kwenda kusuka , yalombolwiwa ndeyi yavelapo hayo yalelapo vali keswimo liwa lyomunu.\nOkukolela okuti cavelapo okweca ulongo kokwamako okulyeca kukamba wolofeka.\nOlukolela okuti vukanda owiñgi wofokeka vyalikongela, wasapula onjanja yokaliye etavo lyawo komoko yavelapo\nyomunu, kekalo kwenda esilivilo lyomwenyo womunu, okulisoka komoko yalume kwenda yakayi kwenda\nyilombolola utoyi wokweca okwamako kwowingi kwenda okweca ekalo lyaposoka lyomwenyo v’eyovo limwe\nlyavelapo.\nOkukolela okuti olofeka vyalityamela vyatyamela okukwata, okulikwatisako l’elisokiyo lyolofeka vilikwete\nomunga, esumbilo lyolwali kwenda owingi womoko yulume kwenda ayovo avelapo.\nOkukolela okuti omunga yimwe yolomoko evi kwenda ayovo lyavelapo vali kesilivilo kokusumbila etyamêlo eli.\nOnjango yowiñgi yalombolola ukanda ovu wolwali womoko yomunu l’esokolwilo lyavosi okulipitilisa kawiñgi osi\nkwenda olofeka vyosi, oco okuti omanu vosi kwenda okuti avimatamata vyosi vyowiñgi, okukwata ukanda owu\nolonjanja vyosi vesokolwilo, vakwata ongusu yaco, okupisa kelilongiso kwenda kepindiso, lyokwamisako\nesumbilo lyolomoko evi kwenda ombembwa, kwenda okukwata okupisa kovikele vyamako vyeci citumila ofeka\nkwenda colwali, okukulihisa kwenda okucilinga volwali kwenda ava vaci kasi, ndañgo kowiñgi wolofeka\nvyatyamêlako ndeci kwevi vyolofeka vikasi kovaso yavyo :\nOCIHASU CATETE\nOmanu vosi vacitiwa valipwa kwenda valisoka kovina vyosikwenda komoko. Ovo vakwete esunga kwenda,\nkwenda olondunge kwenje ovo vatêla okuliteywila kuvamwe kwenda vakwavo vesokolwilo lyocisola.\nOCIHASU CAVALI\nOmunu eye omunu citava okukala lolomoko vyosi kwenda ayovo osi aciwa vukanda owu kawupiñganyiwa, ndeci\ncitukwiwa kovivalo vyakova, kulume pamwe ukãyi, k’elimi, ketavo, kocisimilo culoñgo woku vyala ofeka ale\nesokolwilo lyosi likwavo lyefetikilo lyofeka ale lyowiñgi, lyukwasi, lyucitiwe wekalo limwe lyosi konepa yikwavo\nkakukala etepiso lalimwe lyupisiwa kesokiyo lyuloñgo wokuvyala ofeka, lyesunga ale lyolwali lyofeka a lyosi\nokuti omunu watunda, okuti ofeka eyi yiyovoke okuti yityamêla yikwavo ale yikala longave yimwe yokulitumila\noyonwêle.\nOCIHASU CATATU\nLomwe okakala upika ndañgo oselevende; upika kwenda omwîlu yapika vyatatekiwa kolonjila vyayo vyosi.\nOCIHASU CAKWÃLA\nLomwe okapumiwa, ndañgo akangiso ohali yalwa, ungangala uvi.\nOCIHASU CATÃLO\nOmunu eye omunu okwete omoko yokukuliha kolonepa vyosi vyofeka yahe yesunga.\nOCIHASU CEPANDU\nOmanu vosi valisoka kocihandeleko. Kwenda vakwete omoko. Kayalitepele yalisoka kokutatiwa kwocihandeko.\nOmanu vosi vakwete omoko yokutatiwas yasoka okupisa kokutepisa uvi wosi unyõla ukanda owu kwenda\nesanumulo lyosi kwenda etepiso.\nOCIHASU CEPANDU VALI\nOmunu eye omunu okwete omoko yekwato liwa kesunga lyofeka, lyapama litetwiya ovilinga vivi omoko yavelapo\neye yokulihiwila kelisokiyo ale kocihandeleko."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "46b33b6c02508807178dc1bdee31d6a9",
            "Index": 1,
            "Label": "2",
            "Size": [
                595.0,
                842.0
            ],
            "Text": "OCIHASU CELELÃLA\nLomwe enda vokalyawoso, vokayike ale okutilila kosamwa yofeka.\nOCIHASU CECIYA\nOmunu eye omunu okwete omoko, kokulisoka, okuti ekalo lyahe lilomboloka kwavosi kwenda kowiñgi, konjo\nyimwe yesombiso lilikasilili kwenda lyasoka likalombolola, ndañgo komoko yahe kwenda kasiliyo ahe, ndañgo\nkalundi ahe okosi kelinga lyepiso vosuñgamisa eye.\nOCIHASU CEKWE\n1.Omunu walundiliwa elinga limwe lyumunu osokisiwa ndu hayeko toke eci elinga lyahe lilimbukiwa vokwenda\nkwolopapelo vyekandu, omu alitavo osi ayongwiwa, evindikiyo likasangiwa.\nLomwe okayikiwa kovilinga ale ovovi vonjanja yaco eci akalingiwa, havakasi ndelinga limwe lyumunu okupisa\nkomoko yofeka ale yolwali ndeci calisoka, hakukakala okayike lakamwe kakola aka kakapiwile vosimbu eyi\nekandu lyumunu lyalingiwa.\nOCIHASU CEKWI LA MOSI\nLomwe okatala ohali yokusakalasiwa lavi komwenyo wahe komwenyo wahe wulika, epata lyahe, onjo yahe\nkwenda eli tavo lyahe lavakwavo ndeñgo okusetekiwa kekalo lyahe kwenda unu wahe.\nOCIHASU CEKWI LAVALI\nLomwe okatalisiwa vali ohali lalundi okufwangwiliwa komwenyo wahe ulikasilili kepata, konjo yahe ale\nkatambululo ahe, ndañgo, ndañgo okunyola ekalo lyahe. Omunu eye omunu okwete omoko yokutatiwa\nkocihandeleko, okupisa kalundi aco, ale kasetekiwo.\nOCIHASU CEKWI LATATU\nOmumu eye omunu okwete omoko yokwenda ndeci apanga okunõla oku akala nda vokati ke kalo lyowiñgi.\n2.Omunu eye omunu okwete omoko kokutunda v’ofeka yosi okutyamisako eyi ayongola, kwenda okuñgwâla\nofeka yosi.\nOCIHASU CEKWI LAKWÃLA\nKokukwamawa, omunu eye omunu okwete omoko yokuvanjiliya okutilila kofeka yikivavo kwenda okukwatisiwa\nndukwafeka yiñgi volofeka vikwavo.\nOCIHASU CEKWI LATÃLO\nOmunu eye omunu okwete omoko yunyitiwe umwe wofeka.\nLomwe olikasilili olundiliwa unyitiwo wahe. Ndañgo omoko yokupongolola unyiliwe.\nOCIHASU CEKWI LEPANDU\nOkupisa kutunga wokulinga uvala, ulume kwenda ukãyi ndengo ohele layimwe yekova, yukwafeka ale etavo,\nvakwete ocipango cokulikwêla kwenda okutunga epata.Ovovakwete omokoyimosi osimbu yuvala kwenda\nkokulitepa kwavo.\nUvala citava okuti va umalusula locipapo kwenda esokolwilo lyasoka lyolokweli vyokovaso.\nEpata ocimatamata casoka kwenda cakola cowingi kwenda cikwete omoko yokutatiwa kwowiñgi kwenda\nkwolombyali.\nOCIHASU CEKWI LEPANDU VALI\nOmunu eye omunu, ndañgo oco ale kowiñgi, okwete omoko yeci mwêle.\nLomwe ofwangiliwa okuketikiwa kweci cahe.\nOCIHASU CEKWI LECELÃLA\nOmunu eye omunu okwete omoko yeyovo lyokusokolola, olondunge kwenda etavo.\nOCIHASU CEKWI L’ECIYA\nOmunu eye omunu okwete omoko yeyovo lyesokolwilo kwenda okuvangula.\nOCIHASU CAKWI AVALI\nOmunu eye omunu okwete omoko yeyovo lyonjango kwenda omunga yunu."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "cb04dc7e4d0ead8a900d42722b59d70d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Lomwe osiliñginyiwa oku upa vomunga yimwe.\nOCIHASU CAKWI AVALI LAMOSI\nOmunu eye omunu okwete omoko yokukwatisa esongolo lyolondaka vyowiñgi wovofeka yahe, ndokwiñgilamo\nl’utwe ale v’onêle ndovindekase vyanoliwa.\nOmunu eye omunu okwete omoko yokweca, vekalo lokulisoka kovopange owiñgi wovofeka yahe.\nOnjongole yawiñgi osi yovihandeleko vyomoko yowiñgi; onjongole eyi yavangwiwile kocela calomboloka cocili,\ncikwate onepa volotembo kukulisiso wavyosi wasoka, kwenda kocela covutima, ale vali elinga limwe lisungweko\nlyeciwa kombembwa yocela.\nOCIHASU CAKWI AVALI LAVALI\nOmunu eye omunu, eci okuti ocimatamata cowingi, okwete omoko yokutatiwa kwowingi, oko kutundilila koku\nkwata esanju olomoko vyokwasi, vyowingi kwenda ovituwa viyongwiwa kunu wavyo kwenda okwamako\nkulikasilili kwenkalo lyomunu, ohenda yongusu yofeka kwenda ukamba lolofeka vyolwali, okukwata ocikele\ncelisokiyo kwenda ovokwasi ofeka oyo ofeka.\nOCIHASU CAKWI AVALI LATATU\nOmunu eye omunu, omoko.yupange, okunõla locipango cahe upange, ekalo lyaposoka kwenda lyesanju lyupange\nokutatiwa oco hakatundeko.\nVosi vakwete omoko, halokutepisako, ofeto yimosi kupange walisoka.\nWosi olinga upange okwete omoko yofeto yasoka kwenda yesanju, okukwata ndeci epata lyahe ekalo limwe\nlyunu womumu kwenda yamisako, ndaciyongola vali ovi kwata vyokutata owiñgi.\nOmunu eye omunu okwete omoko yokutekula, lavakwavo olosindikatu okutyamêla kolosindikatu vikwavo oco\nvatetwiye olonjongole vyaso.\nOCIHASU CAKWI AVALI LAKWÃLA\nOmunu eye omunu okwete omoko yokupuyuka kwenda okupitisa otombo kwenda elyuviko lyasoka lyosimbu\nyupange kwenda epuyuko lyosimbu yifetiwa.\nOCIHASU CAKWI AVALI LATÃLO\nOmunu eye omunu okwete omoko yutunga womwenyo umwe wasoka oco akwate uhayele wahe, ekalo lyahe liwa\nkwenda lyepata lyahe haco lyokulya, okuwala, onjo ovikele vyuhayele, ndeci vo haco kovipange owiñgi\naposokela; eye okwete omo yokutatiwa konjila yokukala okuti kakwete upange, kokuvela, eci ekuti kasilivilavali,\nkumbumba kokukukatoke kolonjila vikwavo vyokumyelisa ovikwata vyahe vyosi vyekwatiso kokwamako lovitangi\nvyulika wonjongole yahe.\nKokucitiwa kwenda kumõla okwete omoko yekwatiso limwe kwenda ekwatiso limwe lyavelapo. Omãla vosi\nvacitiwa kavivala ale kosamwa yavo, vakwata etetwiyo limosi lyowiñgi.\nOCIHASU CAKWI AVALI L’EPANDU\nOmunu eye omunu okwete omoko yelilongiso. Elilongiso likale lyocali, ndeci cikala elilongiso lyokuyukiyako\nkwenda lyongusu. Elilongiso lyokuyukiyako te okulisiliñginya. Elilongiso lyuloñgo kwenda lyepindiso te\nlisandwiwa; okweca onjongole yelilongiso lyavelapo liyulwiwe kokulisoka kwavosi kupange wekolelo lyawo.\nElilongiso litave okuyuluka kukulihiso wosi womwenyo kwenda kongusu yocisumbilo komoko yomanu kwenda\nkeyovo lyasoka. Oyo yece elomboloko, ongecelo kwenda ukamba p’okati kolofeka vyosi kwenda awiñgi osi\nolomepele vyakova ale vakwetavo, eci ndeci okwamako kwovopange olofeka vyalikongela kokukwatisa\nombembwa.\nOlofeka, kocipango, omoko yokunõla elilongiso lyosi vaca k’omãla vavo.\nOCIHASU CAKWI AVALI LEPANDU VALI\nOmunu eye omunu okwete omoko yokukwatisa ndeci ayongola komwenyo wovituwa vyowiñgi : okukwata\nkovoloñgo kwenda okukwatisa kokwamako kuloñgo kwenda ovowa aca.\nOmunu eye omunu okwete omoko yokutatiwa kolonfongole vyolondunge kwenda ovikwata vyalingiwa vyupange\nuloñgo walivulu ale ovipapo ale olomapalo evi okuti ovyo efetikilo.\nOCIHASU CAKWI AVALI LECELÃLA\nOmunu eye omunu okwete omoko yeci avyala, kesokiyo lyowiñgi kwenda kesokiyo lyolwali, ocihandeleko cimwe\nndeci omoko kwenda ombembwa yipopiwa vukanda owu mupita eci calingiwa."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Image": "8f715244cc8c97fc5cddf0ba163e334a",
            "Index": 3,
            "Label": "4",
            "Size": [
                595.0,
                842.0
            ],
            "Text": "OCIHASU CAKWI AVALI LECIYA\nOmunu okwete ovikele kowiñgi esi okuti olikasilili kesokiyo lyokwamako kunu wahe kwenda eci citava.\nVupange womoko yahe kwenda kekalo liwa lyombemwa yahe, omunu eye omunu eye umwe okapiwa kongave eyi\nalinga kocihandeleko culika oco akwate ukulihiso kwenda ocisumbilo colomoko kwenda eyovo lyovina vikwavo\nyokusanjwisa alinga awa okuvangula, ucihandeleko cowiñgi kwenda ekalo liwa lyacosi cuvyali wowiñgi.\nOlomoko evi kwenda eyovo havikatava, vonjila layimwe, okulinga eci hacoko kasañgamêlo kwenda kafetikilo\nolofeka vyalitokeka.\nOCIHASU CAKWI ATATU\nLalimwe ekalo lyukande owu litava okuti lilombolwiwa, okuti likatangisa uvyali, elyongolwilo limwe ale omunu\numwe, omoko yimwe yañgo yokutyamêla kupange umwe ale okutelisa elinga limwe lyokunyõla olomoko kwenda\neyovo, vyatumiwa ndeti mulo."
        }
    }
}

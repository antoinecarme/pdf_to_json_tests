{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469094,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Luzayisu Ya Yinza Muvimba Ya Baluve Ya Muntu\nDyambu ya ntete\nNakutalaka ti kutambula ngenda ya binama nyonso ya dikanda na ya baluve ya bawu ya\nkudedakana mpe yina balenda kuyimina bawu ve ke lufulu ya kimpwanza, ya budedede mpe ya\nngemba na kati ya yinza muvimba,\nNakutalaka ti bunzimbu mpe mvwezolo baluve ya muntu metumisa kusala mavanga ya bunyama,\nyina ke dasukisaka bantu mpe na kutalaka dyaka ti nkwizulu ya yinza, sika bantu\nkevwandaka na kimpwanza ya kuzonza mpe ya kukwikila, sika bantu kekuluka na boma mpe na\nbumputu ya kulutila zababakana mutindu dikani mosi yanene ya muntu,\nNakutalaka ti ya ke mfumu samu ti baluve ya muntu fwana kukengidilwa na luyalu yina\nkezitisaka misiku samu na kusala ti muntu fwana kutombuka ve ntangu nyonso na luyalu\nyina kezitisaka ve misiku,\nNakutalaka ti ya ke mfumu na kukindisa nkudusulu ya kinkundi kati ya bayinsi,\nNakutalaka ti na kati ya Mukanda ya Misiku, makamba ya Bayinsi ya Yinza zabisaka dyaka\nkiminu ya bawu na baluve ya mfumu ya muntu, na ngenda mpe buzitu ya muntu na budedede\nya baluve ya babakala na ua bakento, dyaka mpe yayi mebaka lukanu ya kuzangula, ya\nbabakala na ya bakento, dyaka mpe makamba yai mebaka lukanu nya kuzangula mabuta mpe\nkukotisa luzingu ya kulutila mbote na kati ya kimpwanza mosi ya nene,\nNakutalaka ti bayinsi-binama kwizaka kubaka lukanu samu na kunwanina kisika mosi na\nkimvuka ya Bayinsi ya Yinza nzitusulu, na bantu nyonso ya yinzo, ya baluve ya muntu mpe\nya bimvuka ya mfumu,\nNakutalaka ti kuvwanda na ngwilu na ngwilu na mutindu mosi na yina metadila baluve mpe\nbimpwanza yayi ke mfumu samu na kunungisa lukanu yayi.\nLUKUTAKANU YA NENE ke na kuzabisa\nLUZAYISU YAYI YA BALUVE YA MUNTU NA YINZA\nMutindu dikani ya kintwadi yina fwana kulandama na makamda nyonso mpe na bayinsi nyonso\nsamu ti bantu nyonso mpe binama nyonso ya dibundu mabuta, kana babambukila moyo ntangu\nni ntangu Luzayisu yayi, basadila ngolo, na nzila ya ndongokolo mpe ngyundululu, na\nkusadila ti baluve mpe bimpwanza yayi kuzituswa dyaka mpe samu na kusyamisa fyoti-fyoti\nntambulu mpe nsalulu ya baluve yina na bantu nyonso kati ya bawu mosi bantu ya Bayinsi-\nBinama kimvuka mpe kati ya bantu babwala, yina ke na lutumu ya bayinsi yina.\nKibuku yantete\nBantu nyonso, na mbutukulu kevwandaka na kimpwanza ya bawu, ngenda mpe baluve ya\nmutindu mosi. Mayela na mbanzulu je na bawu, ni yawu yina bafwana kusalasana na\nbumpangi.\nKibuku ya 2\nMuntu muntu lenda kusadila baluve nyonso mpe bimpwanza nyonso. Luzayisu yayi ke na\nkuzabikisa, nkondwa luswaswani ata mosi, mingi na yina metadila mukanda ya nzutu,\nkibakala to kikento, bandinga, mabundu ya Nzambi, mabanza ya politiki to mabanza\nyankaka metadila yinsi to mabuta, kimvwama mbutukulu to nkadulu yankaka.",
            "Image": "f2f7b2ccaf5a3737f7514f017d55f6f7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Dyaka, diswaswani ata mosi lenda ve kuvwanda na kitezo ya politiki ya lufundusu to ya\nyinza muvimba yina ke na kusadilwa na yinsi to bwala yina muntu katukakan, ata yinsi\nyina to bwala yina vwanda na kimpwanza, ata ya vwanda na lutumu ya yinsi yankaka, ata\nya zwaka dipanda to ya vwanda kaka na mwa-ndambu ya kimpwanza.\nKibuku ya 3\nKonso muntu ke na luve ya kuzinga, ya kuvwanda na kimpwanza mpe ya kuvwanda na kizunu\nya bumumtu ya yandi.\nKibuku ya 4\nAta muntu ve lenda kuvwanda na bundongo to na bungamba; bundongo mpe mumbungu ya\nbandongo ya mutindu ni mutindu mekanikunwa.\nKibuku ya 5\nAta muntu mosi ve lenda kunyekulwa, kana ve kusafulwa to kubakama mutindu kibulu yina\nkekatula yandi buzitu na nzutu.\nKibuku ya 6\nMuntu muntu ke na baluve kisika ni kisika yandi kele.\nKibuku ya 7\nBantu nyonso ke mutindu mosi na ntadisi ya musiku, mpe musiku fwana kukengidila bawu\nkaka mutindu mosi nkondwa diswaswani kati na bawu. Bantu nyonso fwana kukengidilwa\nmutindu mosi samu na kubedisa konso kingambula, yina lenda kuzitisa ve Luzayisu yayi,\nmpe samu na kukabikisa dibanza nyonso kelanda yayi ya kugambula bampangi.\nKibuku ya 8\nKonso muntu ke na luve ya kufunda mavanga yina ke na kuzitisa ve baluve ya yandi ya\nmfumu, yina ke na kupesa yandi musiku to musiku ya ngui, na lufundusu ya yinsi ya yandi\nyina mefwanana na kutala mambu ya mutindu yayi.\nKubiku ya 9\nAta muntu mosi ve lenda, mpamba-mpamba, kukangama kukota boloko to kukimisisa na yinsi\nya nzenza.\nKubiku ya 10\nKonso muntu na tangu ya lufundusu, ke na luve na budedede nyonso, na kuzabikisa mabanza\nya yandi na mutindu mefwanakana ntwala ya bantu nyonso ntete lufundusu yayi pesa, na\nkimpwanza nyonso, nzengolo to ya baluve ya yandi mpe bambindumunu, to butsyeleka mpe\nluvunu ya mambu yina bamefundila yandi.\nKubiku ya 11\nKonso muntu mefundamana dyambu yandi mesala ke na maboko mpembe ti ntangu bakefundisa\nyandi. Na lufundusu yayi, kesalamaka na meso ya bantu nyonso, yandi ke na yinswa ya\nkubokila nzonsi.\nAta muntu mosi ve lenda kuzwa kitumbu ya mambu yandi mesala, kana na ntangu yayi\nsalamaka, vwandaka ntete ve mbeba na kulandaka musiku ya yinsi to ya yinza. Dyaka, ata",
            "Image": "8bbeb382862fb5da0bee93ba8b2ff724"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kitumbu mosi yanene lenda kubakama ve ya kulutila yina bakamaka na ntangu yina dyambu\nsalamaka.\nKibuku ya 12\nAta muntu ve lenda kukota mpamba-mpamba na mambu metadila luzingu, dikanda, yinzo mpe\nmikanda ya ngana, dyaka mpe kusafula yandi. Muntu nyonso ke na luve ya kukengidilwa na\nmusiku na dyambu yayi ya bukota-kota mpe nsafula.\nKibuku ya 13\nKonso muntu ke luve ya kuzyeta kisika yandi mezola mpe luve ya kusola na kimpwanza\nnyonso kisika ya kuzinga na kati ya yinsi.\nKonso muntu ke na luve ya kubika yinsi ni yinsi, ata ya yandi mosi, samu na kukwenda na\nyinsi yankaka. Yandi ke na kimpwanza ya kuvutukila yinsi ya yandi.\nKibuku ya 14\nNa ntwala ya bankwamusu, konso muntu ke na luve ya kusosa mpe kuzwa kisika ya kubumba\nnzutu ya yandi na bayinsi yankaka.\nLuve yayi lenda kupesama ve na kilombi yina mefundama na dyambu mosi ya nene to samu na\nnsalulu ya mambu ke na kudelakana ve na musiku ya kimvuka ya Bayinsi ya Yinza.\nKibuku ya 15\nKonso muntu ke na luve ya bumwisi-nsi.\nAta muntu mosi ve lenda kukatula yandi bumwisi-si mpamba-mpamba mpe kuyimina yandi na\nkusoba yawu samu na kukuma muntu ya yinsi yankaka.\nKibuku ya 16\nKento mpe bakala kana bamelugisa yimene bamvula mefwanan samu na kukwelana, bake na\nluve ya kukwelana mpe kuyidika dikanda ya bawu kutala ve mukanda ya nzutu ya bawu,\nbumwisi-si to mabundu ya bawu ya Nzambi. Baka na baluve ya mutindu mosi na yina metala\nmakwela kefwaka.\nMakwela lenda kusalama kaka kana kento na bakala bawu mosi mendima na ntima mosi.\nDikanda ke lufulu ya dibundu ya mabuta mpe yafwana kukengidilwa na dibundu ya mabuta ya\nluyalu.\nKibuku ya 17\nKonso mutu ata yandi vwanda yandi mosi to yandi vwanda na kimvuka, ke na luve ya\nmvwilu.\nBalenda va kuyimina mpe kubotula mvwilu na muntu mpamba-mpamba.\nKibuku ya 18\nKonso muntu ke na luve ya mayindu, ya lukwikulu mpe ya lusambulu. Yandi ke na kimpwanza\nya kusoba dibundu ya Nzambi to lukwikulu; mpe dyaka yandi lenda na kimpwaza nyonso\nyandi mosi to kintwadi na bampangi na yandi ata na meso ya bantu nyonso to na kinsweki,\nna nzila ya ndongosolo, ya bansalulu, ya bisambu mpe nsalulu ya mona ya dibundu.",
            "Image": "7085265c88a401502c01a693c5b8bd37"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Kibuku ya 19\nKonso muntu ke na luve ya kimpwanza ya mabanza mpe ya kinzonzi ni yawu yina yandi lenda\nve kutala boma samu na mabanza ya yandi, dyaka mpe na kusosa kuzwa mpe kumwangisa\nnsangu ya mabanza ya yandi kisika ni kisika na mutindu yina yandizola kumwangisila\nnsangu ya yawu.\nKibuku ya 20\nKonso muntu ke na luve ya kuzwa kisika na lukutakanu mpe na kimvuka ya kuzuna.\nAta muntu mosi lenda ve kundima kuvwanda kinama ya kimvuka ni kimvuka.\nKibuku ya 21\nKonso muntu ke na luve ya kutula maboko na twalusulu ya bisalu ya luyalu ya yinsi ya\nyandi mosi kana ve na kinima ya bimonikisi yina yandi solaka na kimpwanza nyonso.\nKonso muntu ke na luve mutindu bampangi nyonso ya kusala bisalu ya luyalu ya yinsi ya\nyandi.\nLuzolo ya dikamba ke lufulu ya ngolo ya lutumu ya luyalu, luzolo yayi fwana kumonika na\nbavoti yakedika, yina fwana kusalama ntangu na ntangu, na bantu nyonso ya yinsi mpe na\nkinsweki to na mutindu yankaka ya nsalulu mefwanakana, yina lenda sala ti luvoti salama\nna kimpwanza nyonso.\nKibuku ya 22\nKonso, yina ke kinama ya dibundu ya mabuta, ke na luve ya kuzwa lusalusu ya bayinzo-\nbasadisi mabuta; lusalusu yayi fwana kuyukutisa bansatu ya baluve ya yandi ya kimvwama,\nya mabuta mpe ya lusansu yina melunga samu na ngenda ya yandi mpe nkudusulu ya kimuntu\nya yandi, yina lenda kusalama na lusalusu ya bangolo ya yinsi mpe na nsalasani ya\nbayinsi nyonso ya yinza, na kutalaka ntomosono mpe bimvwana ya konso yinsi.\nKibuku ya 23\nKonso muntu ke na luve ya kusala, yandi ke na kimpwanza ya kusola kisalu yina yandi\nzola, na bankadulu ya kufwanakana mpe ya mbote samu na kisalu. Yandi mpe fwana\nkukengidilwa samu ti yandi kukota ve na busomele.\nNa kisalu ya mutindu mosi, bantu nyonso nkondwa diswaswanu fwana kuzwa difuta ya\nmutindu mosi.\nMuntu ni muntu kesalaka fwana kuzwa difuta yina mefwanakana, yina kesala ti yandi na\ndikanda na yandi bakuzwa luzingu yina medelakana na ngenda ya muntu. Ntangu yankaka\nluyalu fwana kubwela lusalusu ya lukengolo mabuta.\nKonso muntu ke na luve ya kuyidika kintwadi na bantu yankaka, bimvuka ya bisadi mpe\nkukota na bimvuka ya bisadi samu na kunwanina bandandu ya yandi.\nKibuku ya 24\nKonso muntu ke na luve ya kuvundisa nzutu mpe kukiyangidika, mingi kisalu fwana\nkuzingila na bangunga kulutila ve, mpe bilumbu ya mvwandulu fwana kufutwa.\nKibuku ya 25",
            "Image": "76127d690ba125dd8fbbca29c92878fb"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Konso muntu fwana kuzinga mutindu mefwanakana, yina kepesa na yandi mpe na dikanda ya\nyandi mavimpi ya mbote, mawete vula-vula na dyambu ya madya, muvwatu, yinzo, mbukusulu\nna lupitalu mpe lusalusu ya kulunga kepesamaka na bayinzo ya luyalu yina kesadisaka\nmabuta. Luyalu fwana kusadisa konso muntu yina kesalaka ve, mbevo, muntu yakumanisa\nbangolo, mufwidi, kiboba to ntangu yankaka kana kimvwama ya yandi yayi mewombila na\nmambu yandi zolaka ve.\nLuyalu fwana kusadisa mama mpe mwana ya yandi. Bana nyonso ke na luve ya kuzwa lusalusu\nya mutindu mosi, yina kekatukaka na bayinzo bisadi-mabuta, ata babutuka na bibuti ya\nkukwelana na komanda to ve.\nKibuku ya 26\nKonso muntu ke na luve ya kulonguka. Ndongokolo fwana kuvwanda ya mfutwa ve, vula-vula\nna lukolo ya mbatukulu mpe kolezi. Konso mwana fwana kusala lukolo ya mbatukulu.\nNdongokolo ya tekiniki mpe ya bisalu fwana kuvwanda bisika nyonso; ndongokolo na lukolo\nya nene ke na bantu nyonso nakutalaka lenda ya bawu.\nNdongokolo fwana kulanda ndubukulu ya muntu mpe nkobosolo ya nzitusulu ya baluve ya\nmuntu mpe bimpwanza ya mfumu. Ya fwana kupesa nzila na ngwilu, nzitusulu mpangi mpe\nkinkundi kati ya bayinsi nyonso mpe makanda nyonso ya bantu to mabundu ya Nzambi,\nkuzimbana ve nzangululu ya bisalu ya Kimvuka ya Bayinsi ya Yinza sa nkebolo kizunu.\nBibuti ke bantu yantete na kuvwanda na luve ya kusola mutindu ya malonga yina fwana\nkupesama na bana ya bawu.\nKibuku ya 27\nKonso muntu ke na luve ya kuzangula lusansu ya kifumba yandi mevwilva, kusadila weto\nmpe kudyatikisa manunga ya luzabu.\nBandanda ya kimpeve mpe ya bima ya muntu, yina mekatuka kuzwa na manima ya kisalu ya\nluzabu to weto fwana kukengidilwa.\nKibuku ya 28\nKonso muntu fwana kusalati, ata ya vwanda na kitini ya mabuta to na kitini ya yinza\nmuvimba, baluve mpe kimpwanza yina metangama na luzayisu yayi kusalama na mutindu\nmefwanakama.\nKibuku ya 29\nKonso muntu ke na bambindumunu na ntadisi ya kifumba yandi mevwilwa, sika nkudusulu ya\nkimuntu ya yandi lenda kusalama na kimpwanza nyonso.\nKonso muntu fwana kusadila baluve ya yandi mpe bimpwanza ya yandi na bitezo ya musiku\nsamu na kutambula mpe kusitisa baluve mpe bimpwanza ya bangana mpe dyaka samu kuzitisa\nluyalu mpe mawete na bantu nyonso na kati ya dibundu ya bumbongi ya mabuta.\nBaluve mpe bimpwanza yayi lenda kusalama ata ve kana yawu kedyatila ve kintwadi na\nmakani ya Kimvuka ya Bayinsi ya Yinza.\nKibuku ya 30\nAta musiku mosi ya luzayisu yayi lenda kubangulwa bonso luve ni luve ya kusala kisalu\nti dyambu lenda kunata mbebosolo ya baluve mpe ya bimpwanza yina metangama na mukanda",
            "Image": "dc144e25f08ff07e132efdb3bba88fc2"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "yayi, yayi metadila muvimba, kimvuka to muntu.",
            "Image": "834a007be135ed4ec07389e1f7202b7e"
        }
    }
}

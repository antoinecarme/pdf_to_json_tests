{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468994,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Luzayisu Ya Yinza Muvimba Ya Baluve Ya Muntu\nDyambu ya ntete\nNakutalaka ti kutambula ngenda ya binama nyonso ya dikanda na ya baluve\nya bawu ya kudedakana mpe yina balenda kuyimina bawu ve ke lufulu ya\nkimpwanza, ya budedede mpe ya ngemba na kati ya yinza muvimba,\nNakutalaka ti bunzimbu mpe mvwezolo baluve ya muntu metumisa kusala\nmavanga ya bunyama, yina ke dasukisaka bantu mpe na kutalaka dyaka ti\nnkwizulu ya yinza, sika bantu kevwandaka na kimpwanza ya kuzonza mpe ya\nkukwikila, sika bantu kekuluka na boma mpe na bumputu ya kulutila\nzababakana mutindu dikani mosi yanene ya muntu,\nNakutalaka ti ya ke mfumu samu ti baluve ya muntu fwana kukengidilwa na\nluyalu yina kezitisaka misiku samu na kusala ti muntu fwana kutombuka ve\nntangu nyonso na luyalu yina kezitisaka ve misiku,\nNakutalaka ti ya ke mfumu na kukindisa nkudusulu ya kinkundi kati ya\nbayinsi,\nNakutalaka ti na kati ya Mukanda ya Misiku, makamba ya Bayinsi ya Yinza\nzabisaka dyaka kiminu ya bawu na baluve ya mfumu ya muntu, na ngenda mpe\nbuzitu ya muntu na budedede ya baluve ya babakala na ua bakento, dyaka\nmpe yayi mebaka lukanu ya kuzangula, ya babakala na ya bakento, dyaka\nmpe makamba yai mebaka lukanu nya kuzangula mabuta mpe kukotisa luzingu\nya kulutila mbote na kati ya kimpwanza mosi ya nene,\nNakutalaka ti bayinsi-binama kwizaka kubaka lukanu samu na kunwanina\nkisika mosi na kimvuka ya Bayinsi ya Yinza nzitusulu, na bantu nyonso ya\nyinzo, ya baluve ya muntu mpe ya bimvuka ya mfumu,\nNakutalaka ti kuvwanda na ngwilu na ngwilu na mutindu mosi na yina\nmetadila baluve mpe bimpwanza yayi ke mfumu samu na kunungisa lukanu\nyayi.\nLUKUTAKANU YA NENE ke na kuzabisa\nLUZAYISU YAYI YA BALUVE YA MUNTU NA YINZA\nMutindu dikani ya kintwadi yina fwana kulandama na makamda nyonso mpe na\nbayinsi nyonso samu ti bantu nyonso mpe binama nyonso ya dibundu mabuta,\nkana babambukila moyo ntangu ni ntangu Luzayisu yayi, basadila ngolo, na\nnzila ya ndongokolo mpe ngyundululu, na kusadila ti baluve mpe bimpwanza\nyayi kuzituswa dyaka mpe samu na kusyamisa fyoti-fyoti ntambulu mpe\nnsalulu ya baluve yina na bantu nyonso kati ya bawu mosi bantu ya\nBayinsi-Binama kimvuka mpe kati ya bantu babwala, yina ke na lutumu ya\nbayinsi yina.\nKibuku yantete\nBantu nyonso, na mbutukulu kevwandaka na kimpwanza ya bawu, ngenda mpe\nbaluve ya mutindu mosi. Mayela na mbanzulu je na bawu, ni yawu yina\nbafwana kusalasana na bumpangi.",
            "Image": "1829fdc2f5335506fddae91eafc3846a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kibuku ya 2\nMuntu muntu lenda kusadila baluve nyonso mpe bimpwanza nyonso. Luzayisu\nyayi ke na kuzabikisa, nkondwa luswaswani ata mosi, mingi na yina\nmetadila mukanda ya nzutu, kibakala to kikento, bandinga, mabundu ya\nNzambi, mabanza ya politiki to mabanza yankaka metadila yinsi to mabuta,\nkimvwama mbutukulu to nkadulu yankaka.\nDyaka, diswaswani ata mosi lenda ve kuvwanda na kitezo ya politiki ya\nlufundusu to ya yinza muvimba yina ke na kusadilwa na yinsi to bwala\nyina muntu katukakan, ata yinsi yina to bwala yina vwanda na kimpwanza,\nata ya vwanda na lutumu ya yinsi yankaka, ata ya zwaka dipanda to ya\nvwanda kaka na mwa-ndambu ya kimpwanza.\nKibuku ya 3\nKonso muntu ke na luve ya kuzinga, ya kuvwanda na kimpwanza mpe ya\nkuvwanda na kizunu ya bumumtu ya yandi.\nKibuku ya 4\nAta muntu ve lenda kuvwanda na bundongo to na bungamba; bundongo mpe\nmumbungu ya bandongo ya mutindu ni mutindu mekanikunwa.\nKibuku ya 5\nAta muntu mosi ve lenda kunyekulwa, kana ve kusafulwa to kubakama\nmutindu kibulu yina kekatula yandi buzitu na nzutu.\nKibuku ya 6\nMuntu muntu ke na baluve kisika ni kisika yandi kele.\nKibuku ya 7\nBantu nyonso ke mutindu mosi na ntadisi ya musiku, mpe musiku\nkukengidila bawu kaka mutindu mosi nkondwa diswaswani kati na\nBantu nyonso fwana kukengidilwa mutindu mosi samu na kubedisa\nkingambula, yina lenda kuzitisa ve Luzayisu yayi, mpe samu na\ndibanza nyonso kelanda yayi ya kugambula bampangi.\nfwana\nbawu.\nkonso\nkukabikisa\nKibuku ya 8\nKonso muntu ke na luve ya kufunda mavanga yina ke na kuzitisa ve baluve\nya yandi ya mfumu, yina ke na kupesa yandi musiku to musiku ya ngui, na\nlufundusu ya yinsi ya yandi yina mefwanana na kutala mambu ya mutindu\nyayi.\nKubiku ya 9\nAta muntu mosi ve lenda, mpamba-mpamba, kukangama kukota boloko to\nkukimisisa na yinsi ya nzenza.\nKubiku ya 10\nKonso muntu na tangu ya lufundusu, ke na luve na budedede nyonso, na\nkuzabikisa mabanza ya yandi na mutindu mefwanakana ntwala ya bantu",
            "Image": "29da61ebb5099f8e94ae350592283ef1"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nyonso ntete lufundusu yayi pesa, na kimpwanza nyonso, nzengolo to ya\nbaluve ya yandi mpe bambindumunu, to butsyeleka mpe luvunu ya mambu yina\nbamefundila yandi.\nKubiku ya 11\nKonso muntu mefundamana dyambu yandi mesala ke na maboko mpembe ti\nntangu bakefundisa yandi. Na lufundusu yayi, kesalamaka na meso ya bantu\nnyonso, yandi ke na yinswa ya kubokila nzonsi.\nAta muntu mosi ve lenda kuzwa kitumbu ya mambu yandi mesala, kana na\nntangu yayi salamaka, vwandaka ntete ve mbeba na kulandaka musiku ya\nyinsi to ya yinza. Dyaka, ata kitumbu mosi yanene lenda kubakama ve ya\nkulutila yina bakamaka na ntangu yina dyambu salamaka.\nKibuku ya 12\nAta muntu ve lenda kukota mpamba-mpamba na mambu metadila luzingu,\ndikanda, yinzo mpe mikanda ya ngana, dyaka mpe kusafula yandi. Muntu\nnyonso ke na luve ya kukengidilwa na musiku na dyambu yayi ya bukota-\nkota mpe nsafula.\nKibuku ya 13\nKonso muntu ke luve ya kuzyeta kisika yandi mezola mpe luve ya kusola na\nkimpwanza nyonso kisika ya kuzinga na kati ya yinsi.\nKonso muntu ke na luve ya kubika yinsi ni yinsi, ata ya yandi mosi, samu\nna kukwenda na yinsi yankaka. Yandi ke na kimpwanza ya kuvutukila yinsi\nya yandi.\nKibuku ya 14\nNa ntwala ya bankwamusu, konso muntu ke na luve ya kusosa mpe kuzwa\nkisika ya kubumba nzutu ya yandi na bayinsi yankaka.\nLuve yayi lenda kupesama ve na kilombi yina mefundama na dyambu mosi ya\nnene to samu na nsalulu ya mambu ke na kudelakana ve na musiku ya\nkimvuka ya Bayinsi ya Yinza.\nKibuku ya 15\nKonso muntu ke na luve ya bumwisi-nsi.\nAta muntu mosi ve lenda kukatula yandi bumwisi-si mpamba-mpamba mpe\nkuyimina yandi na kusoba yawu samu na kukuma muntu ya yinsi yankaka.\nKibuku ya 16\nKento mpe bakala kana bamelugisa yimene bamvula mefwanan samu na\nkukwelana, bake na luve ya kukwelana mpe kuyidika dikanda ya bawu kutala\nve mukanda ya nzutu ya bawu, bumwisi-si to mabundu ya bawu ya Nzambi.\nBaka na baluve ya mutindu mosi na yina metala makwela kefwaka.\nMakwela lenda kusalama kaka kana kento na bakala bawu mosi mendima na\nntima mosi.",
            "Image": "ff78550bec4efe9a1a2d2bd22d02be68"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Dikanda ke lufulu ya dibundu ya mabuta mpe yafwana kukengidilwa na\ndibundu ya mabuta ya luyalu.\nKibuku ya 17\nKonso mutu ata yandi vwanda yandi mosi to yandi vwanda na kimvuka, ke na\nluve ya mvwilu.\nBalenda va kuyimina mpe kubotula mvwilu na muntu mpamba-mpamba.\nKibuku ya 18\nKonso muntu ke na luve ya mayindu, ya lukwikulu mpe ya lusambulu. Yandi\nke na kimpwanza ya kusoba dibundu ya Nzambi to lukwikulu; mpe dyaka\nyandi lenda na kimpwaza nyonso yandi mosi to kintwadi na bampangi na\nyandi ata na meso ya bantu nyonso to na kinsweki, na nzila ya\nndongosolo, ya bansalulu, ya bisambu mpe nsalulu ya mona ya dibundu.\nKibuku ya 19\nKonso muntu ke na luve ya kimpwanza ya mabanza mpe ya kinzonzi ni yawu\nyina yandi lenda ve kutala boma samu na mabanza ya yandi, dyaka mpe na\nkusosa kuzwa mpe kumwangisa nsangu ya mabanza ya yandi kisika ni kisika\nna mutindu yina yandizola kumwangisila nsangu ya yawu.\nKibuku ya 20\nKonso muntu ke na luve ya kuzwa kisika na lukutakanu mpe na kimvuka ya\nkuzuna.\nAta muntu mosi lenda ve kundima kuvwanda kinama ya kimvuka ni kimvuka.\nKibuku ya 21\nKonso muntu ke na luve ya kutula maboko na twalusulu ya bisalu ya luyalu\nya yinsi ya yandi mosi kana ve na kinima ya bimonikisi yina yandi solaka\nna kimpwanza nyonso.\nKonso muntu ke na luve mutindu bampangi nyonso ya kusala bisalu ya\nluyalu ya yinsi ya yandi.\nLuzolo ya dikamba ke lufulu ya ngolo ya lutumu ya luyalu, luzolo yayi\nfwana kumonika na bavoti yakedika, yina fwana kusalama ntangu na ntangu,\nna bantu nyonso ya yinsi mpe na kinsweki to na mutindu yankaka ya\nnsalulu mefwanakana, yina lenda sala ti luvoti salama na kimpwanza\nnyonso.\nKibuku ya 22\nKonso, yina ke kinama ya dibundu ya mabuta, ke na luve ya kuzwa lusalusu\nya bayinzo-basadisi mabuta; lusalusu yayi fwana kuyukutisa bansatu ya\nbaluve ya yandi ya kimvwama, ya mabuta mpe ya lusansu yina melunga samu\nna ngenda ya yandi mpe nkudusulu ya kimuntu ya yandi, yina lenda\nkusalama na lusalusu ya bangolo ya yinsi mpe na nsalasani ya bayinsi\nnyonso ya yinza, na kutalaka ntomosono mpe bimvwana ya konso yinsi.\nKibuku ya 23",
            "Image": "b94c7cbcc3b804c1f185a450f507261a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Konso muntu ke na luve ya kusala, yandi ke na kimpwanza ya kusola kisalu\nyina yandi zola, na bankadulu ya kufwanakana mpe ya mbote samu na\nkisalu. Yandi mpe fwana kukengidilwa samu ti yandi kukota ve na\nbusomele.\nNa kisalu ya mutindu mosi, bantu nyonso nkondwa diswaswanu fwana kuzwa\ndifuta ya mutindu mosi.\nMuntu ni muntu kesalaka fwana kuzwa difuta yina mefwanakana, yina kesala\nti yandi na dikanda na yandi bakuzwa luzingu yina medelakana na ngenda\nya muntu. Ntangu yankaka luyalu fwana kubwela lusalusu ya lukengolo\nmabuta.\nKonso muntu ke na luve ya kuyidika kintwadi na bantu yankaka, bimvuka ya\nbisadi mpe kukota na bimvuka ya bisadi samu na kunwanina bandandu ya\nyandi.\nKibuku ya 24\nKonso muntu ke na luve ya kuvundisa nzutu mpe kukiyangidika, mingi\nkisalu fwana kuzingila na bangunga kulutila ve, mpe bilumbu ya mvwandulu\nfwana kufutwa.\nKibuku ya 25\nKonso muntu fwana kuzinga mutindu mefwanakana, yina kepesa na yandi mpe\nna dikanda ya yandi mavimpi ya mbote, mawete vula-vula na dyambu ya\nmadya, muvwatu, yinzo, mbukusulu na lupitalu mpe lusalusu ya kulunga\nkepesamaka na bayinzo ya luyalu yina kesadisaka mabuta. Luyalu fwana\nkusadisa konso muntu yina kesalaka ve, mbevo, muntu yakumanisa bangolo,\nmufwidi, kiboba to ntangu yankaka kana kimvwama ya yandi yayi mewombila\nna mambu yandi zolaka ve.\nLuyalu fwana kusadisa mama mpe mwana ya yandi. Bana nyonso ke na luve ya\nkuzwa lusalusu ya mutindu mosi, yina kekatukaka na bayinzo bisadi-\nmabuta, ata babutuka na bibuti ya kukwelana na komanda to ve.\nKibuku ya 26\nKonso muntu ke na luve ya kulonguka. Ndongokolo fwana kuvwanda ya mfutwa\nve, vula-vula na lukolo ya mbatukulu mpe kolezi. Konso mwana fwana\nkusala lukolo ya mbatukulu. Ndongokolo ya tekiniki mpe ya bisalu fwana\nkuvwanda bisika nyonso; ndongokolo na lukolo ya nene ke na bantu nyonso\nnakutalaka lenda ya bawu.\nNdongokolo fwana kulanda ndubukulu ya muntu mpe nkobosolo ya nzitusulu\nya baluve ya muntu mpe bimpwanza ya mfumu. Ya fwana kupesa nzila na\nngwilu, nzitusulu mpangi mpe kinkundi kati ya bayinsi nyonso mpe makanda\nnyonso ya bantu to mabundu ya Nzambi, kuzimbana ve nzangululu ya bisalu\nya Kimvuka ya Bayinsi ya Yinza sa nkebolo kizunu.\nBibuti ke bantu yantete na kuvwanda na luve ya kusola mutindu ya malonga\nyina fwana kupesama na bana ya bawu.\nKibuku ya 27",
            "Image": "3b3ed69a323362fc88351a0c8e34f862"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Konso muntu ke na luve ya kuzangula lusansu ya kifumba yandi mevwilva,\nkusadila weto mpe kudyatikisa manunga ya luzabu.\nBandanda ya kimpeve mpe ya bima ya muntu, yina mekatuka kuzwa na manima\nya kisalu ya luzabu to weto fwana kukengidilwa.\nKibuku ya 28\nKonso muntu fwana kusalati, ata ya vwanda na kitini ya mabuta to na\nkitini ya yinza muvimba, baluve mpe kimpwanza yina metangama na luzayisu\nyayi kusalama na mutindu mefwanakama.\nKibuku ya 29\nKonso muntu ke na bambindumunu na ntadisi ya kifumba yandi mevwilwa,\nsika nkudusulu ya kimuntu ya yandi lenda kusalama na kimpwanza nyonso.\nKonso muntu fwana kusadila baluve ya yandi mpe bimpwanza ya yandi na\nbitezo ya musiku samu na kutambula mpe kusitisa baluve mpe bimpwanza ya\nbangana mpe dyaka samu kuzitisa luyalu mpe mawete na bantu nyonso na\nkati ya dibundu ya bumbongi ya mabuta.\nBaluve mpe bimpwanza yayi lenda kusalama ata ve kana yawu kedyatila ve\nkintwadi na makani ya Kimvuka ya Bayinsi ya Yinza.\nKibuku ya 30\nAta musiku mosi ya luzayisu yayi lenda kubangulwa bonso luve ni luve ya\nkusala kisalu ti dyambu lenda kunata mbebosolo ya baluve mpe ya\nbimpwanza yina metangama na mukanda yayi, yayi metadila muvimba, kimvuka\nto muntu.",
            "Image": "2af3c5f644d986164d3f98e8152cea68"
        }
    }
}

{
    "MetaData": {
        "Author": null,
        "Creation_Date": 1581467929,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "31fea5d54eeedd78425372c3173f17df",
            "Index": 0,
            "Label": "1",
            "Size": [
                595.0,
                842.0
            ],
            "Text": "AMEGBETƆ ƑE ABLƆƉEVINYENYE ŊU KPEƉOƉZINYA\nKPƆKPLƆYIƉEME\nEsi woɖe dzesi kɔtɛe be, amegbetɔwo katã ƒe gomekpɔkpɔ sɔsɔe, anye\ngɔmeɖokpe na amegbetɔƒomea ƒe ablɔɖemenɔnɔ, nuteƒewɔwɔ kple ŋutiƒaƒa le\nxexeame ta la.\nEsi eme va kɔ ƒãa be, ablɔɖevinyenye si nye amegbetɔ ɖesiaɖe tɔ la ŋu\nmabumabu akpɔ gbɔe wòtso be hlɔ̃\nnuwɔwɔ ɖe amegbetɔƒomea ŋu va bɔ ta la,\namewo ƒe dzitsinya va tsi tre ɖe nuwɔna vloe sia ŋuti ale woɖe adzɔgbe\nheɖoe kplikpaa be, le egbe xexe sia me la, ele be amegbetɔ nanɔ agbe le\nablɔɖe me, aɖe eƒe didi agblɔ ƒaa vɔvɔ manɔmee, asubɔ nusi dzi wòxɔ se,\navo tso ŋɔdzidodoname si me eye hiãkame maganye agbenɔnɔ ƒe afɔklinu na\name hahoawo o ŋuti la,\nEsi woɖo kpe edzi be, ehiã be se nadzɔ Amegbetɔ ƒe Ablɔɖevinyenye ŋu\nKpeɖodzinya la ŋu, be ameteteɖeto kple funyafunyawɔwɔ ame magawɔe be ame\naɖeke nayi eɖokui ta ʋli gei la to aglãdzedze me o ŋuti la,\nEsi wohiã vevie be woado dukɔ kple dukɔwo dome kadodo ɖe ŋgɔ le\nxexemedukɔwo katã dome ta la,\nEsi Xexeme Dukɔ Ƒoƒuawo ɖe adzɔgbe le woƒe Ɖoɖo si te wode asie la me\nbe, to Amegbetɔ ƒe ablɔɖevinyenye ŋu Kpeɖodzinya me la, amegbetɔ\nɖesiaɖe, eɖanye nyɔnu alo ŋutsu o, ƒe gomekpɔkpɔ sɔ eye wokpɔ mɔ be to\nesia me la, hadomegbenɔnɔ azɔ ɖe ŋgɔ, ablɔɖe asu amesiame si wu tsã eye\nagbenɔnɔ nadze edzi nyuie na amesiame wu tsã ta la,\nEsi dukɔ siwo katã da asi ɖe Kpeɖodzinya dzi la ɖe adzɔgbe be yewoakpɔ\negbɔ be amesiame de bubu Kpeɖodzinya la kple amewo ƒe ablɔɖemenɔnɔ\nbliboe ŋu kpakple ŋkuléle ɖe ɖoɖo la ŋuti to ɖekawɔwɔ me kple Xexeme\nDukɔ Ƒoƒuawo la,\nEsi eme kɔ ƒãa be gomekpɔkpɔ kple Ablɔɖemenɔnɔ gɔmesese tsitotsito nye\nnu vevitɔ wu, hena takpɔkpɔ na adzɔgbeɖeɖe sia bliboe ta la,\nXEXEME DUKƆ ƑOƑUAWO ƑE TAKPEKPEGÃ LE GBEƑÃ ƉEM:\nAmegbetɔwo ƒe Ablɔɖevinyenye ŋu Kpeɖodzinya sia be, enye ɖoɖo si dzi\nmieda asi ɖo na amewo katã le xexeame godoo. Míele mɔkpɔkpɔ me be\namesiame kple xexeame habɔbɔ ɖesiaɖe le afisiafi azɔ ɖe Kpeɖodzinya sia\nnu. Woakakae ɖe xexeame katã to efiafia kple emeɖeɖe na amewo me. Esia\nawɔe be amewo nase Kpeɖodzinya la gɔme eye woaxɔe, awɔ ɖe edzi be,\nagbenɔnɔ natsɔ afo nyuie le Dukɔ siwo le Xexeme Duko Ƒoƒuawo ƒe Habɔbɔ\nme la me. Wokpɔ mɔ be woakaka Kpeɖodzinya la ɖe Xɔɖeasinyigba siwo dzi\nɖum dukɔ aɖewo le la hã me hena dzidzedzekpɔkpɔ.\nKPEƉODZINYA ƉOƉO 1\nWodzi amegbetɔwo katã ablɔɖeviwoe eye wodzena bubu kple gomekpɔkpɔ\nsɔsɔe. Susu kple dzitsinya le wo dometɔ ɖesiaɖe si eyata wodze be woanɔ\nanyi le ɖekawɔwɔ blibo me.\nKPEƉODZINYA ƉOƉO 2-LIA"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f4962deba44fe60a740a030742a99ddf",
            "Index": 1,
            "Label": "2",
            "Size": [
                595.0,
                842.0
            ],
            "Text": "Ele be amesiame nakpɔ gome le ablɔɖevinyenye ƒe ɖoɖo siwo katã le\nKpeɖodzinya la me me. Woawɔ ɖoɖo siawo dzi vovototodeameme manɔmetɔe ɖe\neƒe dzɔtsoƒe, ŋutigbalẽ ƒe amadede, ŋutsu alo nyɔnuyenye, gbegbɔgblɔ,\nxɔsehamenɔnɔ, dunyahehamenɔnɔ, ame ƒe susu ƒe vovototo, ɖevinyenye alo\nɖoƒe tɔxɛ aɖeke ta o.\nGawu la, vovototodeameme madze le ame aɖeke ƒe dunyahenyawo alo eƒe\ndukɔa ƒe kadodo kple dukɔ bubuwo me o. Nenema ke ame la ƒe dukɔ si me\nwòtso la ɖanye dukɔ nɔ-eɖokui si o, eɖanye xɔɖeasi dukɔ alo dukɔ\nmanɔɖokuisi o, vovototodeameme nuwɔna aɖeke mayi edzi ku ɖe eŋu o.\nKPEƉODZINYA ƉOƉO 3-LIA\nEle be amesiame nanɔ agbe leablɔɖe kple dedienɔnɔ me.\nKPEƉODZINYA ƉOƉO 4-LIA\nWomatsɔ ame aɖeke awɔ kluvie alo aɖoe awɔbae o, woatsi kluvinyenye kple\nkluvisitsatsa nu gbidii le mɔ vovovoawo nu.\nKPEƉODZINYA ƉOƉO 5-LIA\nWomawɔ funyafunya ame, asẽ tame le eŋu, awɔ hlɔ̃\nnu aɖeke ɖe eŋu, ahe to\nnɛ ahaɖi gbɔ̃\ne o.\nKPEƉODZINYA ƉOƉO 6-LIA\nWoade bubu amesiame ŋu le afisiafi abe amegbetɔ ene le se la nu.\nKPEƉODZINYA ƉOƉO 7-LIA\nAmewo katã sɔ le se la dziwɔwɔ me eye wo katã akpɔ gome le se la ƒe wo\ntaʋiʋli me vovototomanɔmee.\nKPEƉODZINYA ƉOƉO 8-LIA\nGomekpɔkpɔ le amesiame si le dukɔa ƒe ʋɔnudrɔ̃\nƒewo hena ɖɔɖɔɖowɔwɔ siwo\nku ɖe eƒe ablɔɖevinyenye ƒe kuxiwo ŋu abe alesi wole dukplɔse la me ene.\nKPEƉODZINYA ƉOƉO 9-LIA\nWomalé ame aɖeke akpasesẽtɔe, azi edzi ɖe gaxɔme, alo anyae le dukɔa me\nɖe adzemadze dzi o.\nKPEƉODZINYA ƉOƉO 10-LIA\nGomekpɔkpɔ sɔsɔe le amesiame si ŋu wotsɔ nya ɖo hekplɔe yi dukɔa ƒe\nʋɔnudrɔ̃\nƒe, afisi ʋɔnudrɔ̃\nla adodoe siwo matso afia ŋkunɔ o la, nade to\neƒe nyawo me ku ɖe eƒe gomekpɔkpɔ, eƒe dɔdeasiwo kple hlɔ̃\nnya ɖesiaɖe\nƒomevi si woatsɔ ɖe eŋu la me nɛ.\nKPEƉODZINYA ƉOƉO 11-LIA\nWomabu ame aɖeke agɔdzelae le wɔna aɖe si to nuɖeɖi me nɛ la ta le eƒe\ndukɔ me alo dukɔ bubuwo ƒe se nu nenye be se ma menɔ anyi le amea ƒe\nvodadawɔxi o."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "757922a9f02670653af7d12c37d867b8",
            "Index": 2,
            "Label": "3",
            "Size": [
                595.0,
                842.0
            ],
            "Text": "Womabu ame aɖeke agɔdzelae ɖe nuwɔna aɖe si mele dukɔa alo gbetadukɔ\naɖeke ƒe seawo me le xeyixi si me nya la dzɔ o. Nenema ke womana tohehe\naɖeke si kɔ wu esi sɔ kple amea ƒe vodada le xemaxi me o.\nKPEƉODZINYA ƉOƉO 12-LIA\nAme aɖeke mekpɔ mɔ atsɔ sesẽ ade nu ame bubu ƒe adzamegbenɔnya, eƒe\nƒomenya, alo aƒemegbenɔnya me o. Ame aɖeke mekpɔ mɔ ato mɔ aɖeke dzi\nanya nu tso ame aɖe kple ame bubuwo dome kadodonyawo ŋuti o. Nenema ke\name aɖeke mekpɔ mɔ aƒo ɖi ame bubu ŋkɔ alo agblẽ eŋu o. Se la ɖe mɔ be\name aɖe si ŋu woaɖe afɔ sia ƒomevi ɖo la, naʋli eɖokui ta faa se la\nŋudɔwɔwɔ me.\nKPEƉODZINYA ƉOƉO 13-LIA\nAmesiame kpɔ mɔ aɖi tsa ayi dukɔ ɖesiaɖe me, anɔ afisiafi si dzroe la,\ngake amea nakpɔ gbɔ be yemetso dukɔ si me yele la ƒe liƒowo o.\nMɔnukpɔkpɔ le amesiame si be woadzo le eƒe dukɔ alo dukɔ bubu me eye\nwoate ŋu atrɔ gbɔ va eƒe dukɔ me.\nKPEƉODZINYA ƉOƉO 14-LIA\nMɔnukpɔkpɔ le amesiame si, si aʋa yi dukɔ bubu me la si be woakpɔ\nsitsoƒe.\nWomagbe sitsoƒemɔnu kpɔkpɔ sia nana ame ne eva eme be wole eyome tim ɖe\nvodada siwo meku ɖe dunyahenyawo ŋu alo esiwo tsi tre ɖe Xexeme\nDukɔƒoƒuawo ƒe ɖoɖowo ŋu o.\nKPEƉODZINYA ƉOƉO 15-LIA\nDumevinyenye ƒe gomekpɔkpɔ le amesiame si.\nWomatsɔ akpasesẽ axɔ dukɔmevinyenye le ame aɖeke si o, eye womaxe mɔ na\name aɖeke si di be yeatrɔ azu dukɔ bubu me tɔ la o.\nKPEƉODZINYA ƉOƉO 16-LIA\nMɔnukpɔkpɔ li na ŋutsu kple nyɔnu siwo tsi nyuie ate ŋu aɖe srɔ̃ la si be\nwoaɖe amesi nyo na wo la, ado ƒome. Dzɔtsoƒe, dzrovinyenye alo subɔsubɔ\nmanye mɔxenu o. Mɔnukpɔkpɔ sɔsɔe li na wo be woaɖe wo nɔewo. Nenema ke\nwoagate ŋu agbe wo nɔewo hã faa.\nWomazi srɔ̃\nɖeɖe ɖe ame aɖeke dzi o. Ele be srɔ̃\nɖeɖe la nanye srɔ̃\nɖela\neveawo ƒe didi.\nLe dzɔdzɔme nu la, ƒomee nye gɔmeɖokpe na amegbetɔƒomea, eyata enye dukɔ\nɖesiaɖe ƒe dɔdeasi be woakpɔ ƒome ɖesiaɖe ƒe dedienɔnɔ ƒe nyawo gbɔ.\nKPEƉODZINYA ƉOƉO 17-LIA\nMɔnukpɔkpɔ li be nunɔamesi ate ŋu anɔ ame ɖeka si eye woagae ŋu anɔ ame\nma kple ame bubuwo si ɖe du.\nWomatsɔ akpasesẽ axɔ ame aɖeke ƒe nunɔamesi si le esi la o."
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "f85501e15d0b1b7b21824c7f1eb66951",
            "Index": 3,
            "Label": "4",
            "Size": [
                595.0,
                842.0
            ],
            "Text": "KPEƉODZINYA ƉOƉO 18-LIA\nAmesiame kpɔ mɔ abu tame le eɖokui si le ablɔɖe me, awɔ eƒe dzitsinya\nŋudɔ abe alesi wòlɔ̃ ene eye wòasubɔ le mɔ si dze eŋu la nu. Ablɔɖemɔnu\nsia gɔmee nye be ame aɖe ate ŋu agbe nu ɖa tso eƒe xɔse gbɔ eye\nwòagasubɔ nu bubu si wòlɔ̃ faa. Nenema ke wòkpɔ mɔ anɔ eɖokui si ko alo\nabɔ ha kple ame bubuwo le subɔsubɔhawo me. Afia nu tso nusi wòsubɔna la\nŋuti le adzame alo gaglãgbe to mɔ ɖesiaɖe nu mɔxexe manɔmee.\nKPEƉODZINYA ƉOƉO 19-LIA\nAmesiame kpɔ mɔ abu tame le eɖokui si eye wòaɖe eƒe susu agblɔ faa\nmɔxexe manɔmee. Mɔnukpɔkpɔ sia lɔ susuwɔwɔ le ame ɖokuisi le ablɔɖe me\nɖe eme. Esia gɔmee nye be ame aɖeke mekpɔ mɔ ado akplamatsee le wɔna sia\nme o. Egalɔ mɔnu si wòato ase nya tso ame bubuwo gbɔ kple alesi wòana\nnyanya ame bubuwo hekpe ɖe susu siwo do go tso nyagbeƒãɖeɖe ɖesiaɖe\nƒomevi me kaka me. Le wɔna siawo me la, liƒowo kura gɔ̃ hã manye mɔxenu\no.\nKPEƉODZINYA ƉOƉO 20-LIA\nTakpekpe kple hadede le ŋutifafa me ƒe ablɔɖe mɔnukpɔkpɔ, li na\namesiame.\nWomazi ame aɖeke dzi be woanɔ habɔbɔ aɖe me o.\nKPEƉODZINYA ƉOƉO 21-LIA\nGomekpɔkpɔ le dukɔmevi ɖesiaɖe si le eƒe dukɔ ƒe dziɖuɖunyawo me. Ate ŋu\nanye eya ŋutɔ alo ametiatia aɖo wo teƒe le akɔdada me.\nMɔnukpɔkpɔ li na dukɔmevi ɖesiaɖe sɔsɔe be woakpɔ gome le kpekpeɖeŋu\nsiwo keŋ dziɖuɖu nana dukɔmeviwo katã la xɔxɔ me.\nDziɖuɖu ɖesiaɖe ƒe ŋusẽ ƒe sɔti le eƒe dukɔmeviwo sime. Woaɖe ŋusẽ sia\nafia le xeyixi tɔxɛwo dzi to ametiakɔdada siwo wowɔna le ɖoɖo nyui me.\nLe akɔdada siawo me la, dukɔmevi siwo katã dze ada akɔ la, ade nu aɖaka\nme le adzame alo to akɔdada mɔnu bubu aɖe si dzi woda asi ɖo ŋudɔwɔwɔ\nme.\nKPEƉODZINYA ƉOƉO 22-LIA\nHadomegbenɔnɔ kple dedienɔnɔ ƒe gomekpɔkpɔ li na dukɔmevi ɖesiaɖe. Ehiã\nbe dukɔmevi ɖesiaɖe nakpɔ esia ade dzesii kɔtɛe to nunyanya tso eƒe dukɔ\nla ƒe ɖekawɔwɔ kadodo kple gbetadukɔwo ŋuti. Nenema ke wogahiãe hã be\nwòanya nu tso kpekpeɖeŋu siwo eƒe dukɔ la xɔna tso dukɔ bubuwo gbɔ le\nga, hadomegbenɔnya kple dekɔnunyawo gome hena eya abe dumevi ene kple\nehati bubuawo ƒe bubu kple tutuɖo si le vevie ŋutɔ la ŋuti.\nKPEƉODZINYA ƉOƉO 23-LIA\nDɔwɔwɔ ƒe mɔnukpɔkpɔ li na amesiame faa. Amesiame atia dɔwɔna si nyo nɛ\nla. Ati eƒe dɔwɔwɔ ƒe dzidzemekpɔkpɔ yome eye wòaʋli amemaxɔmaxɔ ɖe dɔ\nme ta vevie.\nFetu ɖeka ƒomeviwo xɔxɔ ɖe dɔwɔna ɖeka ƒomevi ta le afisiafi, ƒe"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "56c0c0b6a973ae7571e11706bb3e2e04",
            "Index": 4,
            "Label": "5",
            "Size": [
                595.0,
                842.0
            ],
            "Text": "mɔnukpɔkpɔ li na amesiame, vovototomanɔmee.\nFetu nyui xɔxɔ ƒe mɔnukpɔkpɔ li na amesiame. Esia awɔe be dɔwɔla la nate\nŋu akpɔ eya ŋutɔ, srɔ̃\na kple viawo dzi dzidzemetɔe abe alesi wodze\namegbetɔ be wòano agbe ŋudzedzekpɔtɔe la ene. Eye ne ehiã kura hã la\nwoado alɔe abe hadomegbenɔnɔ ƒe viɖe ene.\nAmesiame kpɔ mɔ aɖo dɔwɔlawo ƒe habɔbɔ anyi alo age ɖe ɖesiaɖe si woɖo\nanyi xoxo la me ɖe eƒe dzidzemekpɔkpɔ mɔnuwo taʋiʋli ta.\nKPEƉODZINYA ƉOƉO 24-LIA\nMɔnukpɔkpɔ li na amesiame si nye dziɖuɖudɔwɔla be woana gbɔɖemee to\nmɔkeke nanae me le xeyixi tɔxɛ aɖewo dzi gake woaxe fetu dedi nɛ. Womaɖe\nga aɖeke le eƒe fetu la me ɖe xeyixi siwo me menɔ dɔ me la ta o.\nKPEƉODZINYA ƉOƉO 25-LIA\nAgbenɔnɔ dzidzemetɔe ƒe mɔnukpɔkpɔ li na amesiame bena eƒe lãme nanɔ\nsesĩe, eya ŋutɔ, srɔ̃\na kple viawo nanɔ dedie to nuɖuɖu, nutata, xɔtutu,\natikenya, kple kpekpeɖeŋunana bubu ƒomevi siwo hiã le hadomegbenɔnɔ me\nla xɔxɔ me. Ne dɔwɔna mele ame aɖe si o la, mɔukpɔkpɔ li nɛ be ne edze\ndɔ alo zu wɔametɔ, srɔ̃\na ku alo wotsi heku amegã alo nyagã loo alo afɔku\naɖe dzɔ ɖe edzi si awɔe be magate ŋu awɔ naneke le eɖokui si o hã la,\nwoakpɔ kpekpeɖeŋu.\nEle be woatsɔ beléle tɔxɛ na vinɔwo kple ɖeviwo eye woana kpekpeɖeŋu wo.\nEle be woakpɔ ɖevi siwo dzilawo ɖe wo nɔewo ɖe ɖoɖonu hafi dzi wo kple\nesiwo dzilawo meɖe wo nɔewo ɖe ɖoɖo nyuitɔ nu hafi dzi wo o la dzi\nvovototomanɔmee.\nKPEƉODZINYA ƉOƉO 26-LIA\nMɔnukpɔkpɔ li na amesiame be wòaxɔ hehe. Woaxɔ hehe siawo femaxee le\ngɔmedzesukuwo me. Ele be woazi amewo dzi be woaxɔ gɔmedzesuku ƒe hehe.\nEle be mɔnukpɔkpɔ nanɔ anyi na hehexɔxɔ le aɖaŋudɔwo kple dɔwɔna tɔxɛwo\nme. Le sukukɔkɔwo dede gome la, woaɖe mɔ na amesiwo ŋu ŋutete le la be\nwoage ɖe hehexɔƒe siawo.\nEle be hehenana amewo ƒe taɖodzinu nanye be woatu amegbetɔ ɖesiaɖe ɖo\nhena eƒe amezuzu blibo. Ele hã be amegbetɔƒomea, ƒe dzidzemekpɔkpɔ kple\neƒe ablɔɖemenɔnɔ ƒe gɔmeɖokpe nakpɔ ŋgɔyiyi to bubudede gɔmeɖokpe sia ŋu\nme. Esia ahe nugɔmesese, dzidodo kple xɔlɔ̃\nwɔwɔ ade dukɔwo, gbegbɔgblɔwo\nkple xɔseha vovovoawo katã dome. Esia ana be Xexeme Dukɔ Ƒoƒuawo ƒe\nHabɔbɔ ƒe nuwɔnawo nahe ŋutifafa va xexeame godoo.\nDzilawo kpɔ mɔ atia hehe si ƒomevi wodi be wo viwo naxɔ la faa.\nKPEƉODZINYA ƉOƉO 27-LIA\nGbesiagbegbenɔnɔ ƒe gomekpɔkpɔ li na amesiame. Esia gɔmee nye bena,\nmɔnukpɔkpɔ li na amesiame be woakpɔ gome le viɖe siwo hã dona tso\ndzɔdzɔmenuwo ŋuti nunya kple aɖanudɔwɔnawo me.\nMɔnukpɔkpɔ li be woaʋli ame aɖe ƒe nutovɛ ta to se ŋudɔwɔwɔ me. Nutovɛ\nsia ate ŋu anye agbalẽŋɔŋlɔ, hakpakpa alo aɖaŋu nu bubu ɖesiaɖe ƒomevi"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "aa98fff794e9023d1ac6082d63a0bf6b",
            "Index": 5,
            "Label": "6",
            "Size": [
                595.0,
                842.0
            ],
            "Text": "si nye ame la ƒe asinudɔwɔwɔ si ŋuti tɔnyenye le nɛ.\nKPEƉODZINYA ƉOƉO 28-LIA\nGomekpɔkpɔ li na amesiame be wòanɔ eƒe dukɔ me habɔbɔwo alo dutahabɔbɔ\nsiwo me amewo ƒe mɔnukpɔkpɔwo kple ablɔɖevinyenye ƒe nyati siwo dzi\nmíetɔ asii le Kpeɖodzinya sia me la xɔ anyinɔ ɖo blibo.\nKPEƉODZINYA ƉOƉO 29-LIA\nGomekpɔkpɔ le dukɔ me ŋgɔyidɔwo wɔwɔ mekpɔ dukɔmevi ɖesiaɖe ƒe ŋkume le\nafisi eƒe ablɔɖevinyenye kple amegbetɔnyenye blibo le bɔbɔe le.\nEle na amesiame be le eƒe mɔnukpɔkpɔ kple ablɔɖevinyenye ŋuti dɔwɔwɔwo\nme la, wòanye amesi awɔ ɖe ɖoɖo siwo dzaa dzi sea da asi ɖo la dzi hena\nsidzedze kple bubudede ame bubuwo ƒe gomekpɔkpɔwo kple ablɔɖemenɔnɔ si\nhea agbe nyui nɔnɔ, tomefafa kple dzidzeme sɔ gbɔ fũu vɛ, le ameha siwo\ndome sɔsɔminasɔe ƒe wɔnawo ƒo ke ɖe to nyuie le.\nMele be woawɔ mɔnukpɔkpɔ kple ablɔɖevinyenye ŋuti dɔ le mɔnu siwo to\nvovo tso Xexeme Dukɔ Ƒoƒuawo ƒe taɖodzinuwo kple didiwo gbɔ o.\nKPEƉODZINYA ƉOƉO 30-LIA\nMele be ame aɖeke naɖe naneke si le Kpeɖodzinya sia me la gɔme abe dukɔ\nɖeka aɖe koŋ tɔ wònye ene o. Medze be ameha alo ame ɖeka aɖeke natsɔe\nabe mɔnukpɔkpɔ ene awɔ wɔna aɖe alo aɖe afɔ aɖe si agblẽ nu le\ngomekpɔkpɔ kple ablɔɖemɔnu siwo woxlẽ fia le Kpeɖodzinya sia me la ŋuti\no."
        }
    }
}

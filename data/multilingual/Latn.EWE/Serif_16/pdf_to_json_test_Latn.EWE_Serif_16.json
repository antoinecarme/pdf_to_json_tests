{
    "MetaData": {
        "Author": null,
        "Creation_Date": 1581467981,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "41d5cc4c647431ca2cbff4653402da88",
            "Index": 0,
            "Label": "1",
            "Size": [
                595.0,
                842.0
            ],
            "Text": "AMEGBETƆ ƑE ABLƆƉEVINYENYE ŊU KPEƉOƉZINYA\nKPƆKPLƆYIƉEME\nEsi woɖe dzesi kɔtɛe be, amegbetɔwo katã ƒe gomekpɔkpɔ sɔsɔe, anye gɔmeɖokpe na\namegbetɔƒomea ƒe ablɔɖemenɔnɔ, nuteƒewɔwɔ kple ŋutiƒaƒa le xexeame ta la.\nEsi eme va kɔ ƒãa be, ablɔɖevinyenye si nye amegbetɔ ɖesiaɖe tɔ la ŋu mabumabu\nakpɔ gbɔe wòtso be hlɔ̃ nuwɔwɔ ɖe amegbetɔƒomea ŋu va bɔ ta la, amewo ƒe dzitsinya\nva tsi tre ɖe nuwɔna vloe sia ŋuti ale woɖe adzɔgbe heɖoe kplikpaa be, le egbe xexe\nsia me la, ele be amegbetɔ nanɔ agbe le ablɔɖe me, aɖe eƒe didi agblɔ ƒaa vɔvɔ\nmanɔmee, asubɔ nusi dzi wòxɔ se, avo tso ŋɔdzidodoname si me eye hiãkame\nmaganye agbenɔnɔ ƒe afɔklinu na ame hahoawo o ŋuti la,\nEsi woɖo kpe edzi be, ehiã be se nadzɔ Amegbetɔ ƒe Ablɔɖevinyenye ŋu Kpeɖodzinya\nla ŋu, be ameteteɖeto kple funyafunyawɔwɔ ame magawɔe be ame aɖeke nayi eɖokui\nta ʋli gei la to aglãdzedze me o ŋuti la,\nEsi wohiã vevie be woado dukɔ kple dukɔwo dome kadodo ɖe ŋgɔ le xexemedukɔwo\nkatã dome ta la,\nEsi Xexeme Dukɔ Ƒoƒuawo ɖe adzɔgbe le woƒe Ɖoɖo si te wode asie la me be, to\nAmegbetɔ ƒe ablɔɖevinyenye ŋu Kpeɖodzinya me la, amegbetɔ ɖesiaɖe, eɖanye nyɔnu\nalo ŋutsu o, ƒe gomekpɔkpɔ sɔ eye wokpɔ mɔ be to esia me la, hadomegbenɔnɔ azɔ ɖe\nŋgɔ, ablɔɖe asu amesiame si wu tsã eye agbenɔnɔ nadze edzi nyuie na amesiame wu\ntsã ta la,\nEsi dukɔ siwo katã da asi ɖe Kpeɖodzinya dzi la ɖe adzɔgbe be yewoakpɔ egbɔ be\namesiame de bubu Kpeɖodzinya la kple amewo ƒe ablɔɖemenɔnɔ bliboe ŋu kpakple\nŋkuléle ɖe ɖoɖo la ŋuti to ɖekawɔwɔ me kple Xexeme Dukɔ Ƒoƒuawo la,\nEsi eme kɔ ƒãa be gomekpɔkpɔ kple Ablɔɖemenɔnɔ gɔmesese tsitotsito nye nu vevitɔ\nwu, hena takpɔkpɔ na adzɔgbeɖeɖe sia bliboe ta la,\nXEXEME DUKƆ ƑOƑUAWO ƑE TAKPEKPEGÃ LE GBEƑÃ ƉEM:\nAmegbetɔwo ƒe Ablɔɖevinyenye ŋu Kpeɖodzinya sia be, enye ɖoɖo si dzi mieda asi ɖo\nna amewo katã le xexeame godoo. Míele mɔkpɔkpɔ me be amesiame kple xexeame\nhabɔbɔ ɖesiaɖe le afisiafi azɔ ɖe Kpeɖodzinya sia nu. Woakakae ɖe xexeame katã to\nefiafia kple emeɖeɖe na amewo me. Esia awɔe be amewo nase Kpeɖodzinya la gɔme\neye woaxɔe, awɔ ɖe edzi be, agbenɔnɔ natsɔ afo nyuie le Dukɔ siwo le Xexeme Duko\nƑoƒuawo ƒe Habɔbɔ me la me. Wokpɔ mɔ be woakaka Kpeɖodzinya la ɖe\nXɔɖeasinyigba siwo dzi ɖum dukɔ aɖewo le la hã me hena dzidzedzekpɔkpɔ.\nKPEƉODZINYA ƉOƉO 1\nWodzi amegbetɔwo katã ablɔɖeviwoe eye wodzena bubu kple gomekpɔkpɔ sɔsɔe.\nSusu kple dzitsinya le wo dometɔ ɖesiaɖe si eyata wodze be woanɔ anyi le ɖekawɔwɔ\nblibo me.\nKPEƉODZINYA ƉOƉO 2-LIA\nEle be amesiame nakpɔ gome le ablɔɖevinyenye ƒe ɖoɖo siwo katã le Kpeɖodzinya la\nme me. Woawɔ ɖoɖo siawo dzi vovototodeameme manɔmetɔe ɖe eƒe dzɔtsoƒe,\nŋutigbalẽ ƒe amadede, ŋutsu alo nyɔnuyenye, gbegbɔgblɔ, xɔsehamenɔnɔ,"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "abb10d5981c778c0dcb7303e40516009",
            "Index": 1,
            "Label": "2",
            "Size": [
                595.0,
                842.0
            ],
            "Text": "dunyahehamenɔnɔ, ame ƒe susu ƒe vovototo, ɖevinyenye alo ɖoƒe tɔxɛ aɖeke ta o.\nGawu la, vovototodeameme madze le ame aɖeke ƒe dunyahenyawo alo eƒe dukɔa ƒe\nkadodo kple dukɔ bubuwo me o. Nenema ke ame la ƒe dukɔ si me wòtso la ɖanye\ndukɔ nɔ-eɖokui si o, eɖanye xɔɖeasi dukɔ alo dukɔ manɔɖokuisi o, vovototodeameme\nnuwɔna aɖeke mayi edzi ku ɖe eŋu o.\nKPEƉODZINYA ƉOƉO 3-LIA\nEle be amesiame nanɔ agbe leablɔɖe kple dedienɔnɔ me.\nKPEƉODZINYA ƉOƉO 4-LIA\nWomatsɔ ame aɖeke awɔ kluvie alo aɖoe awɔbae o, woatsi kluvinyenye kple\nkluvisitsatsa nu gbidii le mɔ vovovoawo nu.\nKPEƉODZINYA ƉOƉO 5-LIA\nWomawɔ funyafunya ame, asẽ tame le eŋu, awɔ hlɔ̃ nu aɖeke ɖe eŋu, ahe to nɛ ahaɖi\ngbɔ̃ e o.\nKPEƉODZINYA ƉOƉO 6-LIA\nWoade bubu amesiame ŋu le afisiafi abe amegbetɔ ene le se la nu.\nKPEƉODZINYA ƉOƉO 7-LIA\nAmewo katã sɔ le se la dziwɔwɔ me eye wo katã akpɔ gome le se la ƒe wo taʋiʋli me\nvovototomanɔmee.\nKPEƉODZINYA ƉOƉO 8-LIA\nGomekpɔkpɔ le amesiame si le dukɔa ƒe ʋɔnudrɔ̃ ƒewo hena ɖɔɖɔɖowɔwɔ siwo ku ɖe\neƒe ablɔɖevinyenye ƒe kuxiwo ŋu abe alesi wole dukplɔse la me ene.\nKPEƉODZINYA ƉOƉO 9-LIA\nWomalé ame aɖeke akpasesẽtɔe, azi edzi ɖe gaxɔme, alo anyae le dukɔa me ɖe\nadzemadze dzi o.\nKPEƉODZINYA ƉOƉO 10-LIA\nGomekpɔkpɔ sɔsɔe le amesiame si ŋu wotsɔ nya ɖo hekplɔe yi dukɔa ƒe ʋɔnudrɔ̃ ƒe,\naﬁsi ʋɔnudrɔ̃ la adodoe siwo matso aﬁa ŋkunɔ o la, nade to eƒe nyawo me ku ɖe eƒe\ngomekpɔkpɔ, eƒe dɔdeasiwo kple hlɔ̃ nya ɖesiaɖe ƒomevi si woatsɔ ɖe eŋu la me nɛ.\nKPEƉODZINYA ƉOƉO 11-LIA\nWomabu ame aɖeke agɔdzelae le wɔna aɖe si to nuɖeɖi me nɛ la ta le eƒe dukɔ me alo\ndukɔ bubuwo ƒe se nu nenye be se ma menɔ anyi le amea ƒe vodadawɔxi o.\nWomabu ame aɖeke agɔdzelae ɖe nuwɔna aɖe si mele dukɔa alo gbetadukɔ aɖeke ƒe\nseawo me le xeyixi si me nya la dzɔ o. Nenema ke womana tohehe aɖeke si kɔ wu esi\nsɔ kple amea ƒe vodada le xemaxi me o.\nKPEƉODZINYA ƉOƉO 12-LIA"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "8c3f7a90164eebf3323a1672e40eefa2",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ame aɖeke mekpɔ mɔ atsɔ sesẽ ade nu ame bubu ƒe adzamegbenɔnya, eƒe ƒomenya,\nalo aƒemegbenɔnya me o. Ame aɖeke mekpɔ mɔ ato mɔ aɖeke dzi anya nu tso ame\naɖe kple ame bubuwo dome kadodonyawo ŋuti o. Nenema ke ame aɖeke mekpɔ mɔ\naƒo ɖi ame bubu ŋkɔ alo agblẽ eŋu o. Se la ɖe mɔ be ame aɖe si ŋu woaɖe afɔ sia\nƒomevi ɖo la, naʋli eɖokui ta faa se la ŋudɔwɔwɔ me.\nKPEƉODZINYA ƉOƉO 13-LIA\nAmesiame kpɔ mɔ aɖi tsa ayi dukɔ ɖesiaɖe me, anɔ afisiafi si dzroe la, gake amea\nnakpɔ gbɔ be yemetso dukɔ si me yele la ƒe liƒowo o.\nMɔnukpɔkpɔ le amesiame si be woadzo le eƒe dukɔ alo dukɔ bubu me eye woate ŋu\natrɔ gbɔ va eƒe dukɔ me.\nKPEƉODZINYA ƉOƉO 14-LIA\nMɔnukpɔkpɔ le amesiame si, si aʋa yi dukɔ bubu me la si be woakpɔ sitsoƒe.\nWomagbe sitsoƒemɔnu kpɔkpɔ sia nana ame ne eva eme be wole eyome tim ɖe\nvodada siwo meku ɖe dunyahenyawo ŋu alo esiwo tsi tre ɖe Xexeme Dukɔƒoƒuawo ƒe\nɖoɖowo ŋu o.\nKPEƉODZINYA ƉOƉO 15-LIA\nDumevinyenye ƒe gomekpɔkpɔ le amesiame si.\nWomatsɔ akpasesẽ axɔ dukɔmevinyenye le ame aɖeke si o, eye womaxe mɔ na ame\naɖeke si di be yeatrɔ azu dukɔ bubu me tɔ la o.\nKPEƉODZINYA ƉOƉO 16-LIA\nMɔnukpɔkpɔ li na ŋutsu kple nyɔnu siwo tsi nyuie ate ŋu aɖe srɔ̃ la si be woaɖe amesi\nnyo na wo la, ado ƒome. Dzɔtsoƒe, dzrovinyenye alo subɔsubɔ manye mɔxenu o.\nMɔnukpɔkpɔ sɔsɔe li na wo be woaɖe wo nɔewo. Nenema ke woagate ŋu agbe wo\nnɔewo hã faa.\nWomazi srɔ̃ ɖeɖe ɖe ame aɖeke dzi o. Ele be srɔ̃ ɖeɖe la nanye srɔ̃ ɖela eveawo ƒe didi.\nLe dzɔdzɔme nu la, ƒomee nye gɔmeɖokpe na amegbetɔƒomea, eyata enye dukɔ\nɖesiaɖe ƒe dɔdeasi be woakpɔ ƒome ɖesiaɖe ƒe dedienɔnɔ ƒe nyawo gbɔ.\nKPEƉODZINYA ƉOƉO 17-LIA\nMɔnukpɔkpɔ li be nunɔamesi ate ŋu anɔ ame ɖeka si eye woagae ŋu anɔ ame ma kple\name bubuwo si ɖe du.\nWomatsɔ akpasesẽ axɔ ame aɖeke ƒe nunɔamesi si le esi la o.\nKPEƉODZINYA ƉOƉO 18-LIA\nAmesiame kpɔ mɔ abu tame le eɖokui si le ablɔɖe me, awɔ eƒe dzitsinya ŋudɔ abe\nalesi wòlɔ̃ ene eye wòasubɔ le mɔ si dze eŋu la nu. Ablɔɖemɔnu sia gɔmee nye be ame\naɖe ate ŋu agbe nu ɖa tso eƒe xɔse gbɔ eye wòagasubɔ nu bubu si wòlɔ̃ faa. Nenema\nke wòkpɔ mɔ anɔ eɖokui si ko alo abɔ ha kple ame bubuwo le subɔsubɔhawo me. Afia\nnu tso nusi wòsubɔna la ŋuti le adzame alo gaglãgbe to mɔ ɖesiaɖe nu mɔxexe\nmanɔmee."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "7f74a50af9a27ab98b46c21eb44cfe63",
            "Index": 3,
            "Label": "4",
            "Size": [
                595.0,
                842.0
            ],
            "Text": "KPEƉODZINYA ƉOƉO 19-LIA\nAmesiame kpɔ mɔ abu tame le eɖokui si eye wòaɖe eƒe susu agblɔ faa mɔxexe\nmanɔmee. Mɔnukpɔkpɔ sia lɔ susuwɔwɔ le ame ɖokuisi le ablɔɖe me ɖe eme. Esia\ngɔmee nye be ame aɖeke mekpɔ mɔ ado akplamatsee le wɔna sia me o. Egalɔ mɔnu si\nwòato ase nya tso ame bubuwo gbɔ kple alesi wòana nyanya ame bubuwo hekpe ɖe\nsusu siwo do go tso nyagbeƒãɖeɖe ɖesiaɖe ƒomevi me kaka me. Le wɔna siawo me la,\nliƒowo kura gɔ̃ hã manye mɔxenu o.\nKPEƉODZINYA ƉOƉO 20-LIA\nTakpekpe kple hadede le ŋutifafa me ƒe ablɔɖe mɔnukpɔkpɔ, li na amesiame.\nWomazi ame aɖeke dzi be woanɔ habɔbɔ aɖe me o.\nKPEƉODZINYA ƉOƉO 21-LIA\nGomekpɔkpɔ le dukɔmevi ɖesiaɖe si le eƒe dukɔ ƒe dziɖuɖunyawo me. Ate ŋu anye eya\nŋutɔ alo ametiatia aɖo wo teƒe le akɔdada me.\nMɔnukpɔkpɔ li na dukɔmevi ɖesiaɖe sɔsɔe be woakpɔ gome le kpekpeɖeŋu siwo keŋ\ndziɖuɖu nana dukɔmeviwo katã la xɔxɔ me.\nDziɖuɖu ɖesiaɖe ƒe ŋusẽ ƒe sɔti le eƒe dukɔmeviwo sime. Woaɖe ŋusẽ sia aﬁa le xeyixi\ntɔxɛwo dzi to ametiakɔdada siwo wowɔna le ɖoɖo nyui me. Le akɔdada siawo me la,\ndukɔmevi siwo katã dze ada akɔ la, ade nu aɖaka me le adzame alo to akɔdada mɔnu\nbubu aɖe si dzi woda asi ɖo ŋudɔwɔwɔ me.\nKPEƉODZINYA ƉOƉO 22-LIA\nHadomegbenɔnɔ kple dedienɔnɔ ƒe gomekpɔkpɔ li na dukɔmevi ɖesiaɖe. Ehiã be\ndukɔmevi ɖesiaɖe nakpɔ esia ade dzesii kɔtɛe to nunyanya tso eƒe dukɔ la ƒe\nɖekawɔwɔ kadodo kple gbetadukɔwo ŋuti. Nenema ke wogahiãe hã be wòanya nu tso\nkpekpeɖeŋu siwo eƒe dukɔ la xɔna tso dukɔ bubuwo gbɔ le ga, hadomegbenɔnya kple\ndekɔnunyawo gome hena eya abe dumevi ene kple ehati bubuawo ƒe bubu kple\ntutuɖo si le vevie ŋutɔ la ŋuti.\nKPEƉODZINYA ƉOƉO 23-LIA\nDɔwɔwɔ ƒe mɔnukpɔkpɔ li na amesiame faa. Amesiame atia dɔwɔna si nyo nɛ la. Ati\neƒe dɔwɔwɔ ƒe dzidzemekpɔkpɔ yome eye wòaʋli amemaxɔmaxɔ ɖe dɔ me ta vevie.\nFetu ɖeka ƒomeviwo xɔxɔ ɖe dɔwɔna ɖeka ƒomevi ta le afisiafi, ƒe mɔnukpɔkpɔ li na\namesiame, vovototomanɔmee.\nFetu nyui xɔxɔ ƒe mɔnukpɔkpɔ li na amesiame. Esia awɔe be dɔwɔla la nate ŋu akpɔ\neya ŋutɔ, srɔ̃ a kple viawo dzi dzidzemetɔe abe alesi wodze amegbetɔ be wòano agbe\nŋudzedzekpɔtɔe la ene. Eye ne ehiã kura hã la woado alɔe abe hadomegbenɔnɔ ƒe\nviɖe ene.\nAmesiame kpɔ mɔ aɖo dɔwɔlawo ƒe habɔbɔ anyi alo age ɖe ɖesiaɖe si woɖo anyi xoxo\nla me ɖe eƒe dzidzemekpɔkpɔ mɔnuwo taʋiʋli ta.\nKPEƉODZINYA ƉOƉO 24-LIA\nMɔnukpɔkpɔ li na amesiame si nye dziɖuɖudɔwɔla be woana gbɔɖemee to mɔkeke\nnanae me le xeyixi tɔxɛ aɖewo dzi gake woaxe fetu dedi nɛ. Womaɖe ga aɖeke le eƒe"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c45b98db0b9bcd45cdc2cfcae96bb5d4",
            "Index": 4,
            "Label": "5",
            "Size": [
                595.0,
                842.0
            ],
            "Text": "fetu la me ɖe xeyixi siwo me menɔ dɔ me la ta o.\nKPEƉODZINYA ƉOƉO 25-LIA\nAgbenɔnɔ dzidzemetɔe ƒe mɔnukpɔkpɔ li na amesiame bena eƒe lãme nanɔ sesĩe, eya\nŋutɔ, srɔ̃ a kple viawo nanɔ dedie to nuɖuɖu, nutata, xɔtutu, atikenya, kple\nkpekpeɖeŋunana bubu ƒomevi siwo hiã le hadomegbenɔnɔ me la xɔxɔ me. Ne dɔwɔna\nmele ame aɖe si o la, mɔukpɔkpɔ li nɛ be ne edze dɔ alo zu wɔametɔ, srɔ̃ a ku alo\nwotsi heku amegã alo nyagã loo alo afɔku aɖe dzɔ ɖe edzi si awɔe be magate ŋu awɔ\nnaneke le eɖokui si o hã la, woakpɔ kpekpeɖeŋu.\nEle be woatsɔ beléle tɔxɛ na vinɔwo kple ɖeviwo eye woana kpekpeɖeŋu wo. Ele be\nwoakpɔ ɖevi siwo dzilawo ɖe wo nɔewo ɖe ɖoɖonu hafi dzi wo kple esiwo dzilawo\nmeɖe wo nɔewo ɖe ɖoɖo nyuitɔ nu hafi dzi wo o la dzi vovototomanɔmee.\nKPEƉODZINYA ƉOƉO 26-LIA\nMɔnukpɔkpɔ li na amesiame be wòaxɔ hehe. Woaxɔ hehe siawo femaxee le\ngɔmedzesukuwo me. Ele be woazi amewo dzi be woaxɔ gɔmedzesuku ƒe hehe. Ele be\nmɔnukpɔkpɔ nanɔ anyi na hehexɔxɔ le aɖaŋudɔwo kple dɔwɔna tɔxɛwo me. Le\nsukukɔkɔwo dede gome la, woaɖe mɔ na amesiwo ŋu ŋutete le la be woage ɖe\nhehexɔƒe siawo.\nEle be hehenana amewo ƒe taɖodzinu nanye be woatu amegbetɔ ɖesiaɖe ɖo hena eƒe\namezuzu blibo. Ele hã be amegbetɔƒomea, ƒe dzidzemekpɔkpɔ kple eƒe ablɔɖemenɔnɔ\nƒe gɔmeɖokpe nakpɔ ŋgɔyiyi to bubudede gɔmeɖokpe sia ŋu me. Esia ahe\nnugɔmesese, dzidodo kple xɔlɔ̃ wɔwɔ ade dukɔwo, gbegbɔgblɔwo kple xɔseha\nvovovoawo katã dome. Esia ana be Xexeme Dukɔ Ƒoƒuawo ƒe Habɔbɔ ƒe nuwɔnawo\nnahe ŋutifafa va xexeame godoo.\nDzilawo kpɔ mɔ atia hehe si ƒomevi wodi be wo viwo naxɔ la faa.\nKPEƉODZINYA ƉOƉO 27-LIA\nGbesiagbegbenɔnɔ ƒe gomekpɔkpɔ li na amesiame. Esia gɔmee nye bena,\nmɔnukpɔkpɔ li na amesiame be woakpɔ gome le viɖe siwo hã dona tso dzɔdzɔmenuwo\nŋuti nunya kple aɖanudɔwɔnawo me.\nMɔnukpɔkpɔ li be woaʋli ame aɖe ƒe nutovɛ ta to se ŋudɔwɔwɔ me. Nutovɛ sia ate ŋu\nanye agbalẽŋɔŋlɔ, hakpakpa alo aɖaŋu nu bubu ɖesiaɖe ƒomevi si nye ame la ƒe\nasinudɔwɔwɔ si ŋuti tɔnyenye le nɛ.\nKPEƉODZINYA ƉOƉO 28-LIA\nGomekpɔkpɔ li na amesiame be wòanɔ eƒe dukɔ me habɔbɔwo alo dutahabɔbɔ siwo\nme amewo ƒe mɔnukpɔkpɔwo kple ablɔɖevinyenye ƒe nyati siwo dzi míetɔ asii le\nKpeɖodzinya sia me la xɔ anyinɔ ɖo blibo.\nKPEƉODZINYA ƉOƉO 29-LIA\nGomekpɔkpɔ le dukɔ me ŋgɔyidɔwo wɔwɔ mekpɔ dukɔmevi ɖesiaɖe ƒe ŋkume le afisi\neƒe ablɔɖevinyenye kple amegbetɔnyenye blibo le bɔbɔe le.\nEle na amesiame be le eƒe mɔnukpɔkpɔ kple ablɔɖevinyenye ŋuti dɔwɔwɔwo me la,\nwòanye amesi awɔ ɖe ɖoɖo siwo dzaa dzi sea da asi ɖo la dzi hena sidzedze kple\nbubudede ame bubuwo ƒe gomekpɔkpɔwo kple ablɔɖemenɔnɔ si hea agbe nyui nɔnɔ,"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "eb499d939f7f0c28760764b652de7b95",
            "Index": 5,
            "Label": "6",
            "Size": [
                595.0,
                842.0
            ],
            "Text": "tomefafa kple dzidzeme sɔ gbɔ fũu vɛ, le ameha siwo dome sɔsɔminasɔe ƒe wɔnawo ƒo\nke ɖe to nyuie le.\nMele be woawɔ mɔnukpɔkpɔ kple ablɔɖevinyenye ŋuti dɔ le mɔnu siwo to vovo tso\nXexeme Dukɔ Ƒoƒuawo ƒe taɖodzinuwo kple didiwo gbɔ o.\nKPEƉODZINYA ƉOƉO 30-LIA\nMele be ame aɖeke naɖe naneke si le Kpeɖodzinya sia me la gɔme abe dukɔ ɖeka aɖe\nkoŋ tɔ wònye ene o. Medze be ameha alo ame ɖeka aɖeke natsɔe abe mɔnukpɔkpɔ\nene awɔ wɔna aɖe alo aɖe afɔ aɖe si agblẽ nu le gomekpɔkpɔ kple ablɔɖemɔnu siwo\nwoxlẽ ﬁa le Kpeɖodzinya sia me la ŋuti o."
        }
    }
}

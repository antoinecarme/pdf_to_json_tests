{
    "MetaData": {
        "Author": null,
        "Creation_Date": 1581467464,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "265480388dfada240d34ca4ba0b3f8f2",
            "Index": 0,
            "Label": "1",
            "Size": [
                595.0,
                842.0
            ],
            "Text": "SEIQGYAIQ YINZGENZ SENHYENZ\nVAH BAIHNAJ\nAenvih roxnyinh vunz lajmbwn bonilaiz couh miz naj caeuq mboujbienq dih genzll, dwg seiqgyaiq cwyouz,cingqnyi\ncaeuq hozbingz dih gihcui,\nAenvih yawjsiuj vuhmez yinzgenz fazcanj baenz yejmanz bauhingz, gij bauhingz neix diemqvu liengzsaem\ngyofengqvunz,hoeng vunz lajmbwn muengh miz aen seiqgyaiq bouxboux mizyenzlwn cwyouz caeuq sainnyangj cwyouz, vunz\nmboui miz maz lau, mbouj miz bouxhoj,\nAenvih bwh vunz lajmbwn mboujndaej mbouj vih baucing caeuq yazbwz hwnj daeuj cauxfanj, raeuz miz bizyau hawj\nyinzgenz ndaej fazci baujhu,\nAenvih aeu cuzcin gakguek doxdiet youxndei dih gwanhhi,\nAenvih daengx lenzhozgoz guekgya dih yinzminz gaenq youq ndaw lenzhozgoz hencangh cungzsinh gyoengqde doiq gak\ncungj genzli,bijgangj gihbwnj yinzgenz,yinzgwz cinhnyenz,gyaciz , caeuq nanznij bingzdaengj,gyoengqde lij gietsim\nsevei miz cwyouz youh cinbu,ngoenz ndei gvaq ngoenz,\nAenvih gak veiyenzgoz gaenq siq nyuenh caeuq lenzhozgoz hozcoz, cuzcin yawjnaek, cinhhingz yinzgenz caeuq gijbwnj\ncwyouz,\nAenvih bouxboux roxnyinh gij genzli caeuq cwyouz neix doiq cungj sizhen gij de gig cungqyauq,\nsojyij seizneix,\nDaihhoih,\nFazbu Seiqgyaiq Senhyenz, dangguh sojyouj yinzminz caeuq sojyouj guekgya dwgrengz sizhen dih gungdungz byauhcinj,\nhawj gak bouxvunz caeuq gihgouq gingcangz naemj daengz Seiqgyaiq Senhyenz,dwgrengz dunggva sonnaeu caeuq gyauyuz\nhavj vunzlai enggya yawjnaek genzli caeuq cwyouz, lij dunggvaq guekgya caeuq gozci guh dahraix, hamj gij genzli\ncaeuq cwyouz youq yinzminz\nndaw gak veiyenz guek caeuq gij guekgya neix dih yinzminz ndaej daengz bujbienq youjyau dih cingzyin caeuq\ncinhingz.\nDIUZ DAIHIT\nBoux boux ma daengz lajmbwn couh miz cwyouz, cinhyenz caeuq genzli bouxboux Bingzdaengj. gyoengq vunz miz lijsing\ncaeuq liengzsim, wngdang daih gyoengq de lumj beixnuengx ityiengh.\nDIUZ DAIHNGEIH\nBoux boux miz cwhgwz yiengjsou Seiqgyaiq Senhyenz senhbu dih genzli caeuq cwyouz, mboujlwnh cungjcuz, fuhswz,\nsingbez, yijyenz,cunghgyau,cingci roxnaeuz gengaij gijwnq,gozciz roxnaeuz sevei cuzsinh,caizcanj, cuzsaengh\nroxnaeuz gizdah sinhfwn.\nLij mbouj ndeij aenvih boux vunz guekgya roxnaeuz lingjduj di cingqciq, hingz cingq roxnaeuz gozci mbouj ityiengh\ncouh yawjsiuj de, hix mboujlwnh gaiq lingjduj neix duzliz lingjduj, dozguenj lingjdu, feih cwci lingjdu roxnaeuz\ncijgenz gij wnq.\nDIUZ DAIHSAM\nBoux boux miz sengmingh, cwyouz caeuq yinzsinh nganhcienz.\nDIUZ DAIHSEIQ\nBoux lawz hix mbouj ndeij deng bienqbaenz noz baenz hoiq, gakcungj nuzli cidu caeuq nuzli gaicawx, hix wngqdang\ngingcij.\nDIUZ DAIHHAJ\nBoux lawz hix mbouj ndeij deng yoengh guzhingz, roxnaeuz yoengh canznyinj , mbouj yinzdau roxnaeuz ujyuz dih daiyi\nroxnaeuz hingzfaz.\nDIUZ DAIHROEK\nBoux boux youq gizlawz cungj miz naj fazliz dih yinzgwz.\nDIUZ DAIHCAET\nYouq naj fazliz vunzvunz bingzdaengj,lij miz genz yiengjsou fazliz dih bingzdaengj baujhu, mbouj deng gijmaz\nyawjsiuj. vunzvunz miz genz yiengjsou bingzdaengj baujhu, mienx deng veizfanj bwnj senhyenz dih yinhoz gizsi\nhingzveiz caeuq yaekyoux gij gizsi haenx sienghaih.\nDRUZ DAIHBET\nMbouj guenj boux lawz, danghnaeuz gij gihbwnj genzli henfaz roxnaeuz faliz hawj de haenx deng ciqhaih, miz genz\nyouz hozgwz di guekgya fazdingz doi gij de guh miz yaugoj di bujgiuq."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "022592857138e6c5441b02b99da33350",
            "Index": 1,
            "Label": "2",
            "Size": [
                595.0,
                842.0
            ],
            "Text": "DIUZ DAIGOUJ\nBoux lawz hix mbouj deng gaep,deng gyaeng roxnaeuz gyaepdiuz.\nDIUZ DAIHCIB\nVunz vunz miz vanzcienz bingzdaengj dih genzli, youz gij duzliz youh mbouj benjdanj dih fazdingz cinhingz\ngunghcing,gunghgaih dih sinjsin, daeuj dingh gij genzli duh de,lij buenqdingh doiq de dawzok dih hingzsw cijgung.\nDIUZ DAIHCIBIT\ngij boux deng hingzsw cigung,danh caengz gingqgvaq ndeij benhu sihyau dih itciet baujhu menh gunghgaih sinjban lex\nyihfaz cingqsiz miz cuiq, de couh miz genz deng yawj baenz mboujmizcuiq.\nMbouj guenj bouxvunz he guh gijmaz roxnaeuz mbouj guh gijmaz, dangh ciuq guekgyafaz roxnaeuz gozcifaz cungj mbouj\nbaenz cuiq, couh mbouj ndeij deng ding baenz miz hingzswcei. hingzfap mbouj ndeij naek gvaq seiz famhcuiq seizyung\ndih fazliz gveidingh.\nDIUZ DAIHCIBNGEIH\nMbouj guenj boux lawz, gij swhswnghhoz,gyadingz, ranz caeuq dunghsin de mbouj ndaej deng yinyi gansez, yungyi\ncaeuq mingzyi de hix mboujndaej deng gunghgiz hingfap hix mboujndaej naek gvaq mwh famhcuiq sizyung dih fazliz\ngeiding.\nDIUZ DAIHCIBSAM\nYouq ndaw gak guek,mbouj guenj boux lawz, de buenranz bae gyawz youq gyawz cung ndaej.\nBoux boux miz genz biek yinhoz guekgya, bauhgvaz guekgya de, hix miz gena caiq dauq ma guekgya de.\nDIUZ DAIHCIBSEIQ\nBoux boux miz genz youq guekgya wnq ragiuz caeuq yiengjsou baujhu, yienghneix couh mbouj ndaej deng bwzhai.\nDanghnaeuz cinhcingq aenvih feihcingci dih deihingz roxnaeuz veibei Lenzhozgoz cunghci caeuq yenzcwz dih hingvei\ndeng gijsu, couh mboujndaej' yenzyung gij genzli neix.\nDIUZ DAIHCIBHAJ\nBoux boux miz gozciz.\nMbouj ndaej bozdoz boux vunz dih gozciz, hix mbouj ndaej foujyin de gaijbienq gozciz dih genzli.\nDIUZ DAIHCIBROEK\nMehmbwk bouxsai, mbouj siuh cungjcuz,gozciz roxnaeuz cunghgyau dih yinhoz henci, miz genz gietvun baenzran.\nGyoengq de youq vunhyinh fuengmienh, dangh youq ndaw vunhyinh caeuq gaijcuz vunhyoz , miz bingzdaengj dih genzli.\nMehmbwk bouxsai song boux cwyouz youh vanzcienz habeiq, cij ndaej gietvan.\nGyahdingz dwg bonjlaiz gijbwnj dih sevei danhyenz, wngdang ndaej daengz sevei caeuq guekgya dih baujhu.\nDIUZ DAIHCIBCAET\nBoux boux aeuq miz danhduz dih caIzcanj sojyoujgenz caeuq caeuq bouxwnq habMiz dih sojyoujgenz.\nGaej yinhi bozdoz caizcanj bouxvunz.\nDIUZ DAIHCIBBET\nBoux boux miz swhsiengj, liengzsim caeuq cunghgyau dih genzli; gij genzli neix baugva de cwyouz gaijbienq\ncunghgyau roxnaeuz sinqnyangj , danhduz roxnaeuz cizdij,gunghgaih roxnaeuz mimiz yungh gyauyi,sizcenj,lijbai caeuq\ngailiz biujsi cunghgyau roxnaeuz sinqnyangj de.\nDIUZ DAIHCIBGOUJ\nBoux boux miz genz gagmiz cujcangh caeuq fazbiuj yigen dih cwyouz; gij genzli neix baugvaz miz cujcangh youh mbouj\ndeng ganhsez dih cwyouz, caeuq dunggvaq yinhoz meizgai caeuq gozgai ragiuz,ciepsiuh caeuq cienzdi siusik caeuq\nswhsiengj dih cwyouz.\nDRUZ DAIHNGEIHCIB\nBoux boux miz hozbingz cizvei caeuq gyezsc dih cwyouz.\nBoux lawz hix mbouj deng giengzbwz haeuj aen donzdih he.\nDIUZ DAIHNGEII‚ÄêICIBIT\nBoux boux miz genzli cizcez roxnaeuz dunggva cwyouz senjcwz dih daibiuj canhyij cilij guekgya de.\nBoux boux miz bingzdaengj canhgyah bwnjgoz gunghhu dih genzli."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "14b812bc56888c3bde4a88b2b23a980f",
            "Index": 2,
            "Label": "3",
            "Size": [
                595.0,
                842.0
            ],
            "Text": "yinzminz yici dwg cingqfuj genzliz dih gihcuj; gij yici neix wngdang youz dinggiz cinhcing dih senjgij daeuj\nbiujyen, senjgij wngdang youz bujbienq youjyau dih douzbiugenz daeuj yungh mboujgeiqmingz douzbiu roxnaeuz maqhuz\ncwyouz dih douzbiu cingzsi cinhing.\nDIUZ DAIHNGEIHCIBNGEIH\nBoux vunz youq laj biengh, miz genz yiengjsou sevei baujcang, lij miz genz. yiengjsou sizyen gij goyinz cinhyenz\ncaeuq yinzgwz cwyouz fazcanj de bitdingh sihyau dih ginghci,sevei caeuq vwnva gak fuengmienh genzli, gij sizyen\nneix aeu dunggvaq guekgya dwgrengz caeuq gozci hozcoz , lij goq daengz gak guek dih cujciz caeuq cwhyenz\ncingzgvang.\nDIUZ DAlliNGEIHCIBSAM\nBoux boux miz genz gunghcoz, cwyouz senjcwz cicnez, yiengjsou gunghcing habeiq dih gunghcoz diuzgen, lij yiengjsou\nmbouj siznez dih baujcang.\nBoux boux miz genz dungzgunghdungzcouz, mbouj deng yawjnoix.\nBoux vunz gunghcoz, miz genz yiengjsou gunghcing habeiq dih bauqcouz, baujcing de caeuq ranz de miz fuzhoz\nbouxvunz cinhyenz siyau dih saenghho diuzgen, danghnaeuz miz bizyau couh yungh gij fanghfaz wnq dih sevei\nbaujcang.\nBoux boux miz vihliux veizhu gij liyiz de cuciz caeuq canhgya gunghvei dih genzli.\nDFUZ DAIHNGEIHCIBSEIQ\nBoux boux miz genz yietnaiq caeuq guhcaemz, baugvaz gunghcoz seizgan hableix henci caeuq dinggiz daiqngaenz\nyietnaiq dih genzli.\nDITJZ DAIENGEIHCI13HAJ\nBoux boux miz genz yiengjsou vih veizciz de caeuq ranz de dih gyengangh caeuq fuzli sihyau dih saenghhoz sijcinj,\nbaugvaz gijgwn, gijdaenj, ranzyouq, yihliuz, caeuq bizyau dih sevei fuzhu, danghnaeuz siznez, baenzbingh, canzfei,\nbaenzmaiq, gyelaux roxnaeuz gij cingzgvang wnq vunz mbouj miz naengliz guhgwn, de miz genz yiengjsou baujcang.\nMeh lwg miz genz yiengjsou daegbiet baujhu caeuq banghcu. lwgnyez mboujlwn lwgseng lwgndai, wngdang doengzyiengh\nndaej sevei baujhu.\nDIUZ DAIHNGEIHCIBROEK\nBoux boux miz genz doegsaw, gyauyuz wngdang mbouj aeu cienz, gijmaj youq cuhgiz caeuq gihbwnj gaihdonq hix wngdang\nmienjfei. Cuhgiz gyauyuz wngdang nyihu. Gisuz caeuq ciznez gyauyuz aeu bujbienq anlaeb. Gauhdaengj gyauyuz aeu\ngwnhgi cingzciz hawj boux boux miz bingzdaengi gihvel.\nGyauyuz dih muzdiz dwg cunghfwnh fazcanj gosin bouxvunz,lij enggya cinhcung yinzgenz caeuq gihbwnj cwyouz. Gyauyuz\nwngdang cuzcin gak guekgya, gak cungjcuz roxnaeuz cunghgyau cizdonz dox 1iujgaij, hoznyinj caeuq youxndel, lij wng\ncuzcin Lenzhozgoz veizhu hozbingz dih hozdung.\nBohmeh doiq baenzlawz gyauyuz lwgnyez, miz genz youhseh sejcwz.\nDIUZ DAIHNGEIHCIBCAET\nBoux boux miz genz cwyouz canhgya sevei dih vwnva saenghhoz, yiengjsou yisuz, yiengjsou gohyoz cinbu caeuq gij de\ncanjsaengh dih fuzli. .\nBoux boux doiq de cangcoz dih yinhoz gohyoz,vwnyoz roxnaeuz meijsuz coz binj canj saengh dih cinghsaenz caeuz\nvuzciz liyiz, de miz baujhu dih genzli.\nDIUZ DAINGEIHCIBBET\nBoux boux miz genz yauhgiuz miz gij sevei caeuq gozci dih cisi, youq ndaw de Seiqgyaiq Senhyenz gangj daengz dih\ngenzli caeuq cwyouz ndaej cunghfwnh cihen.\nDIUZ DAEHNGEIHCEBGOUJ\nBoux boux doiq sevei miz yivu, aevih youq ndaw sevei neix gosin de cij ndaej cwyouz cungfwnh dih fazcanj.\nBoux vunz hinzsij gij genzli caeuq cwyouz de, cij siuh fazliz dih henci, gozding gij henci neix dih muzdiz dwg\nbaujcing cingyin caeuq cinhcung boux wnq dih genzli caeuq cwyouz, lij youq ndaw minzcuj dih sevei sizyhing\ndaudwz,gunghgung cizsi caeuq bujbienq fuzli dih cingqdangq sihyau.\nHingzsij gij genzli neix, mboujlwnh youq ndaw cingzgvang yienghlawz cungj mboujndaej veibei Lenzhozgoz dih\ncunghcij caeuq yenzcwz.\nDIUZ DAIHSAMCIB\nSeiqgyaiq Senhyenz dwen daengz dih diuzvwnz, mboujndaej gaijsiz baenz hawj yinhoz guekgya,cizdonz roxnaeuz\nbouxvunz miz genzli guh gijmaz bovai Seiqgyaiq Senhyenz dwen daengz dih yinhoz genzli caeuq cwyouz.\n(Liuz Gencinh, Boux Chuengh)"
        }
    }
}

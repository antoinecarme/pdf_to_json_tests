{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470374,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "KAYMI KAN LLAPAN MUNDUCHAW IMANAW KAQ RUNAKUNAPAPIS DIRICHUNKUNA\nQALLANAN KAQ\nMusyantsikmi kaynaw kanqanta: Imanaw kaq runakunapis runam kayan. Llapantsik iwal\nkashqaqa iwalrni dirichuntsikkuna kapamantsik. Y tsaynaw kaptinmi trankilu, libri,\nkawashun dirichuntsikkunawan.\nY dirichukunata mana kasukurninpis mana alli runakunam allaapa ultrahayarqan wakin\nrunakunata. Y tsaynaw ultrahayanqanta musyar llapan munduchaw runakuna llakikur\nrabiyakuyarqan. Y yapay mana tsaynaw kananpaqmi munantsik kay mundu kaynaw kananta:\nParlayta rnunashqaqa llapan yarpanqantsiknaw parlashwan llapantsik runakuna.\nKriyinqantsikmannawrni irnarnanpis kriyirnin kashwan llapantsik runakuna. Ni pipis\nmantsakutsuntsu ni imapitapis faltapukuq kanmantsu. Mana runakuna wanayananpaq shariyta\nallaapa mana alli awturidakunapaq kuntran, kay paapil willamañtsik y difyindimantsik. Y\ntsaynaw manana kananpaq willakun llapan runakunata dirichunkunata y liyninkunata y\ntsaynaw shurnaq takunantsikpaq.\nKada bis mas shumaq pasakuychaw llapan nasyunkuna huknin hukninwanpis kayananmi, nir\nwillakun.\nNasyunis Unidas qurikayanqanchaw nasyunkunawan kunstitusyunchaw akwirduta yapay\nrurayarqan kaynaw runakunapa dirichunkuna kananpaq. Llapan imananaw kaq runapapis\ndirichunkuna kanman. Kada runaqa runanawmi rispitaadu kanman. Y runa karninmi baluryuq.\nUllqupis warmipis dirichunkunachawqa iwalmi kayanman. Kada nasyunchaw adilantu\nkananpaqmi y kada runa mas shumaq libri kawarnin pasakunanpaqmi Nasyunis Unidas\nyanapamantsik.\nNasyunis Unidas qurikayanqan kaq nasyunkunam kumprumi tikuyashqa tsay urganisasyunwan\nkaynaw rurananpaq. Kada nasyunchawmi llapan runakunata yachatsikuyan runakunapa\ndirichunkunata rispi tarnin kayananpaq.\nTsay kumprumitikuyanqanta kumpliyananpaqmi kada nasyunchaw kay dirichukunata runakuna\niwal kayananpaqmi willakun. Y tsaynaw kaptinmi la asimbliya giniralchaw kanan\npruklamayamun Dirichus Humanusta. Kay diklarasyunchawmi llapan munduchaw imanaw kaq\nrunakunapapis dirichunkuna kan. Y maytsay markachawpis llapan runakuna kawayananpaq kay\ndirichukuna kaykanqanmannaw. Ni pi runapis ni gubyirnupis kay dirichukunata yarparnin\nimanawpapis runakunata yachatsikuyanman kumpliyananpaq. Y may nasyunchawpis llapan\nrunakuna kay dirichukunata musyayananpaqmi kikin nasyunninchaw y hinantin\nnasyunkunachawpis tukuylayapa willakuyanman. Y Nasyunis Unidaschaw kaq nasyunkunapis y\ntsay nasyunkunapa pudirnin kaq nasyunkunachawpis tsaynaw rurayanman.\nArtikulu Huk (1)\nMayqan runapis manam pipa isklabun kananpaqtsu yurishqa. Y runa karninmi llapan\nrunakuna iwal kayanman dirichunkunachawpis. Y yarpayta yacharninmi y allita mana allita\nshunqunkunachaw makurninmi runakuna huknin hukninta rispitanakur kayanman.\nArtikulu Ishkay (2)\nKay diklarasyun chaw dirichukunaqa llapan runakunapaqmi kanqa imanaw kaq rasa\nrunakunapaqpis, imanaw kaq kulur runakunapis, warmikunapaqpis, ullqukunapaqpis, imanaw\nkaq idyumata parlaq runakunapaqpis, ima riligyunyuq kaq runakunapaqpis, ima pulitikaman\nkriyiq runakunapaqpis, imaman kriyikuq runakunapaqpis, may markayuq runakunapaqpis,",
            "Image": "8a44f2c730a782fee2382f36e3351307"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "waktsa runakunapaqpis, y kapuqyuq runakunapaqpis, y imanaw kaq yurishqa runakunapaqpis.\nLlapan runakunapa dirichunkunapis iwalmi kanman awnki nasyunninkunapa gubyirnun\nkaykaptinpis; u huk nasyunpa pudirninchaw markankuna kaykaptinpis, u imanaw huk\nnasyunpa mandadunchaw markankuna kaykaptinpis.\nArtikulu Kimsa (3)\nKada runapa dirichunmi kan kawananpaq, y libri purikunanpaq, y mana pipis paykunata\nultrahananpaq.\nArtikulu Chusku (4)\nManam mayqan runapis pipa isklaabun sirwiqnin kanmantsu. Manam mayqan runatapis\nisklaabun kananpaq ni imanawpa rantishqan kanmantsu.\nArtikulu Pitsqa (5)\nManam ni mayqan runata imayka watatanaw maqashwantsu mana kunsiyinsiyannaq maqarnin\nrurayanmantsu pitapis.\nArtikulu Suqta (6)\nLlapan runakunapa dirichunkunam kan may markachawpis liykuna kanqanmannaw hustisyankuna\nkananpaq.\nArtikulu Qanchis (7)\nHustisyankunachawmi llapan runakuna iwal kayanman. Mayqan runa kaptinpis iwalmi liykuna\npayta tsapanman. Y si huk awturida ninqa mayqan runatapis kaynaw ninqa: - Qampaqqa\nmanam dirichuyki kantsu hustisyachaw. U kaynaw ninqa: - Kay runapaqqa manam hustisya\nkanqatsu - nishpa. Tsaynaw niptinpis llapan runakunapaqmi iwal dirichunkuna. Y tsaynaw\nnirninqa kay diklarasyunchaw ninqanta manam kasukuyantsu.\nArtikulu Pusaq (8)\nMay nasyunchawpis kunstitusyun kaq liykunata u mayqan liykunatapis mana kasurnin huk\nruna abusakunqa runa mahinta. Tsay abusuta chaskiq runaqa dimandakunmanmi alli kaq\nawturidaman y tsay awturidaqa rispitatsinan dimandakuq runapa dirichunta.\nArtikulu Isqun (9)\nManam ni pi awturidakuna munayninta rurarninqa huk runapa mana rasunpa kulpan\nkaykaptinpis tsay runata ni pwistuman ni karsilman qaykutsiyanmantsu ni nasyunninpita\nqarquyanmantsu.\nArtikulu Chunka (10)\nLlapan runakunapa dirichunkunam kanman dimandadu kayanqanta alli kaq fwischaw llapanpa\npuntanchaw allitsinanpaq. Y rasunpa huk runa kulpayuq kaptinqa mana alli ruranqanpita\nliykuna kanqanman kastigun kanman.\nArtikulu Chunka Huk (11)\nDimandadu karninqa huk runa inusintillaraq asta hutsanta fwis tarinqanyaq. Y llapan\npuntanchaw hustisyata fwis ruranqanchawmi tsay runapa dirichun kanman huk musyaq runa\npayta difindirnin parlakapunanpaq.",
            "Image": "8d3c5c5fd42475ea816dfbec54629154"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Huk runa imatapis ruranqa; y tsaynaw ruranqanta manana rurananpaqqa huk mushuq liy\nkikinpa nasyunninchaw u llapan patsachaw karninqa. Tsay runaqa ruranqanpita manam\nhutsasapayuqtsu kanman. Mana allita ruranqanpita ichiklla kastiguchawmi huk runa\nkanman; tsaynaw ruranqanpita mas atska kastigu kananpaq huk mushuq liy karninqa tsay\natska kaq kastigutaqa manam tsay runa chaskinmantsu.\nArtikulu Chunka Ishkay (12)\nMana imapis kaykaptinqa runa mahinpa kaway bidanman, ni ayllunman, ni mayqan runa manam\nhatikanmantsu, ni wahinman abusakurnin yaykunmantsu, ni kartanta pakayllapa\nliyikunmantsu. Y ullqurkurninqa runakunapa hananchaw runapa washan manam rimanmantsu.\nTsaynaw abusupita runakuna tsapashqa kananpaqmi liykuna kanman.\nArtikulu Chunka Kimsa (13)\nMay nasyunchaw kaykarninmi mayqan runapapis dirichun kan maykunachawpis purikuyananpaq,\ny munanqan markakunachaw takuyananpaq.\nMay nasyunpita u kikinpa nasyunninpita yarqusha karninpis mayqan runapapis dirichunmi\nkan nasyunninman kutikunanpaq.\nArtikulu Chunka Chusku (14)\nKikinpa nasyuninchaw qisatash y maqasha chikiqninkunapaq kaptinqa mayqan runapapis\ndirichunmi kanman huk nasyunman patsakunanpaq mana pipis chikishqa takunanpaq.\nNasyunis Unidas diklarasyunchaw ninqankunata u nasyunninpa liyninkunata mana kasukuq\nrunapa dirichunkuna manam kanmantsu huk nasyunman qishpir aywakunanpaq.\nArtikulu Chunka Pitsqa (15)\nLlapan runakunapapis dirichun kanmi nasyunpa syudadanun kananpaq.\nMana imapis kaykaptinqa ni pipis huk runata syudadanu kaykaptin: - Manam kay nasyunpa\nsyudadanuntsu kanki - nintsikmantsu. Y manam michaayanmantsu huk nasyunpa syudadanun\nhuk runa kananta.\nArtikulu Chunka Suqta (16)\nImalaya runakunapis, mayqan nasyunpis, ima riligyunin kaptinpis, ulíqupis, warmipis,\nllapan runakuna kasakuy idaman chariyaptinqa dirichunkunam kan kasarakurnin ayllunkuna\nkayapunanpaq. Warmipaqpis ullqupaqpis iwalmi dirichunkuna kan kasarakuyananpaq. Y\nkasarasha kaykar rakikaskiyaptinpis dirichunkunaqa kaykan siyimpri.\nIshkankuna warmi ullqu munanakurninmi kasarakuyanman. Manan ni pipis mandanmantsu mana\nmunanqanwan kasarananpaqqa.\nMayqan qurikashqa grupupitapis mas impurtantim warmi ullqu wamrankunawan allyu kayan.\nTsaynaw kanapaqmi Dyus Yaya dispunishqa. Y tsaynaw mas impurtanti kaptinmi kada\nnasyunchaw allyupa favurnin liykunata kriyanman gubyirnukuna, y llapan runakuna\nrispitayanman.\nArtikulu Chunka Qanchis (17)\nMayqan runapapis dirichunmi kan imachawpis prupyataryu kananpaq, hapallan u huk susiyu\nrunakunawan.",
            "Image": "3d72efae0687fe07cb2ce1e5e9e3b51e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mana imapis kaptinqa ni pi runapis prupyidaninpita runa mahinta amalas qarqunmantsu.\nArtikulu Chunka Pusaq (18)\nMayqan runapapis dirichunmi kanman imanawpis yarpakunananpaq, kunsiyinsiyan\nkanqanmannaw rurananpaq y ima riligyunman kriyinanpaq. Y tsay dirichum pirmitinman\nriligyun kaykanqanpita huk riligyunman y mayqan kriyinsyanchaw kaykanqanpita huk\nkriyinsyaman kambiyananpaq, y ima riligyunchaw ima kriyinsyachaw kaykanqanta\nhapallanpis, wakin runakunawanpis, kallichawpis, u wahi rurinchawpis yachatsikurnin,\nimanawpapis rurarnin, imanawpa adurarnin, y riligyunpa liyninkunata qatirnin kananpaq.\nArtikulu Chunka Isqun (19)\nMayqan runapapis dirichunmi kanman yarpanqannaw parlananpaq. Y manam ni pipis tsay\nyarpanqanta piñapanmantsu. Y ima kriyinsya imanaw kanqanta musyayta munarninmi mayqan\nrunapis istudiyayta pwidinman, y mayqan kriyinsyapaq willakuykunata chaskiyta\npwidinman, y kikinpa kriyinsiyantapis yachatsikuyta pwidinman radyupapis piryudikupapis\ny tukuylaya muduspapis kikinpa nacyunninchawpis y huklaa nasyunkunachawpis.\nArtikulu Ishkay Chunka (20)\nMayqan runakunapapis dirichunmi kanman imapaqpis qurikayananpaq y ima huntakayanqanchaw\nsusiyu kayananpaq. Y tsay qurikayanqanqa kanman manam pipa kuntran sharkuyananpaqtsu.\nManam ni pipis ubligadutsu kanman qurikayanqanchaw susiyu kananpaq.\nArtikulu Ishkay Chunka Huk (21)\nMayqan runakunapapis dirichunmi kanman diputadu karninpis nasyunninkunapa gubyirnunchaw\nawturida kayananpaq. Kikinkunalla u paykuna akrayashqan riprisintanti runakuna\nyaykuyanman.\nIwalmi llapan runakunapa dirichun kanman ima ubra publikutapis gubyirnu ruranqanta\nrurayananpaq.\nMayqan nasyunchawpis runakunapa munayninchaw kaykarninmi gubyirnu pudiryuq kananpaq. Y\nkada bis rasunpa kaq ilisksyun kaptinmi runakuna munayanqanta niyanman gubyirnu\nrurananpaq. Y iliksyunchawqa llapan runakunam butayanman warmipis, uliqupis, y imanaw\nkaq runakunapis. Y manam ni pipis musyanmantsu mayqanpaq butun kanqanta.\nArtikulu Ishkay Chunka Ishkay (22)\nLlapan runakuna kay patsachaw kawarnin kayaptinmi dirichun kanman siguuru susyalninkuna\nkananpaq. Y tsaynaw kananpaqmi mas kapuqyuq nacyunkuna yanapayaptin kada nasyun\ngubyirnu kapuqyuq kanqanmannaw ruranman. Y tsaynaw gubyirnu ruraptinmi llapan rurakuna\nkada bis mas shumaq pasakuycbaw, saluryuq kawayanan, y pwidiyanqanman ima\nprufisyunyuqpis kayanman.\nArtikulu Ishkay Chunka Kimsa (23)\nLlapan runakunapa dirichunmi kanman aruyyuq kayananpaq. Y munayanqan aruyta akrayanman.\nY aruyanqanchaw mana rurayta pwidinqantaqa ni swiildunta uqrananpaqqa manamruranmantsu.\nY kada nasyunchawmi liykuna kanman runakuna mana aruynaq kayananpaq.\nIwal aruychaw kayaptinqa iwalmi hurnalninkuna kanman mayqan runakunapapis.\nMayqan aruq runapapis dirichunmi kanman sigun imachawpis arun kanqanmannaw paqun",
            "Image": "92bc22c5baac562da6bfedbc717ca330"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kananpaq. Y tsay pagunmi paqtanan kikin, warmin, y tsurinkuna alli pasakuychaw\nkawayananpaq. Y tsay gananqan mana paqtaptinqa nasyunninpa gubyirnunmi imawanpis\nayudanman tsay runata.\nY mayqan aruq runakunapapis dirichunmi kanman sindikatu di aruyta furmayananpaq, u\nsindikatu kaptin tsayman qurikayananpaq. Y tsay sindikatuqa imapis. kaptin aruchaw\nrunakunata difyindinanpaq.\nArtikulu Ishkay Chunka Chusku (24)\nMayqan runapapis dirichuyuqmi kanan aruy uurata kumplirskirqa shuntakunanpaq. Y tsay\naruy uuraqa huk hunaq kumplitullam kanman. Y bakasyunninpis sigun tyimpu arunqanmanmi\npagaadu kanman.\nArtikulu Ishkay Chunka Pitsqa (25)\nMayqan runapapis hurnalninmi paqtan kanman alli pasakuychaw kikin, warmin, y tsurinkuna\nkawayananpaq. Y hurnal gananqanmi paqtanman mikuyninkunapaqpis, llatapankunapaqpis,\nwahinpaqpis, y qishyarnin hampitsikuyananpaqwan y sirbisiyuy publikuta pagananpaqwan. Y\narun mana kaptinqa u qishyaptinpis, u inbaalidu tikraskiptinqa, u byuda kaptinqa, u\nawkisyaptinqa, u imanawpapis mana aruyta pwidiptinqa mayqan runapapis dirichunmí kanman\nsiguuru susyalnin mantininanpaq.\nWawayuq byuda warmikunapaq y waktsa wamrakunapaq nasyunninchaw gubyirnupa liyninkuna\nkanman wanayanqanmannaw yanapananpaq. Lihitimu wamra kaptin u mana lihitimu wamra\nkaptinpis llapan wamrakunapapis dirichunkuna iwalmi kanman.\nArtikulu Ishkay Chunka Suqta (26)\nMayqan runakunapapis dirichunmi kanman istudyayananpaq. Y istudyuqa dimbaldillam kanman\nasta primaryata ushyanqanyaq. Y llapan wamrakuna primaryata istudyayananpaqqa\nubligaturyum kanan. Sinuuqa multadum kanman. Ima prufisyunpaq istudyayananpaqqa llapan\nrunakunapapis iwalmi dirichun kanman. Y sigundaryachaw u unibirsidachaw istudyuqa\nmayqan runapaqpis sigun yachaynin kanqanmannawmj kanman.\nY istudyukunaqa kanman runakuna kada bis mas imatapis yachakurnin rurarnin kayananpaq,\ny runa mahinpa dirichunkunata kada bis mas rispitarnin kayananpaq. Y tsaynaw\nyachakushqa karninmi mayqan nasyun runakunapa, mayqan rasa runakunapa, mayqan\nriligyunyuq runakunapa kustumbrinkunata kumprindirnin mana chikinakushpa kuyanakur\nllapan runakuna pasakuyanman. Y tsaynaw shumaq pasakuychaw kaykarninqa Nasyunis\nUnidaswan kada nasyunmi yanapanakuyanman llapan munduchaw nasyunkuna huknin hukninwan\nmana chikinakur trankilu kayananpaq.\nPapaninkunapa dirichunmí kanman tsurinkunapa istudiyunkunata akrananpaq.\nArtikulu Ishkay Chunka Qanchis (27)\nMayqan runapapis dirichunmi kanman viladachaw ima tushukuna, musikukuna kaptin tsaychaw\nkayananpaq. Y syintifikukuna imatapis rurayanqakunatam mayqan runakunapis\naprubichayanman.\nMayqan runapis diskuta, libruta, imatapis invintakurnin ruraptinqa liykunam kanan tsay\nruranqanpita pursintahi pagayananpaq, y rasunpa pay rurashqa kanqanta llapan runakuna\nmusyarnin rispitayananpaq.\nArtikulu Ishkay Chunka Pusaq (28)",
            "Image": "8254fbc086be14847768a995a977eb9d"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Llapan mundu nasyunkunachawmi kay diklarasyunchaw dirichukuna patsakashqa kanqa llapan\nrunakunapapis kay diklarasyunchaw dirichunkuna ninqannaw kawayananpaq.\nArtikulu Ishkay Chunka Isqun (29)\nRuna mahinkunapa dirichunkunata rispitananpaqqa mayqan runapapis dibirnin kan. Y tsay\ndibirninkunata kumplirninmi rasunpa alli runa kayta yachakushqa kanman.\nKay diklarasyunchaw dirichukuna ninqannaw kawaykarninmj llapan runakuna ubidisikuyanan\nnasyunninchaw liykuna kanqanta. Y wakin runakunapa dirichunkunata rispitananpaqmi,\nshumaq pasakur runakuna kawayananpaqmi, urdin publikuta wardananpaqmi, y allaapa mana\nallita runakuna mana rurayananpaqmi tsay liykunata gubyirnu rurashqa.\nKay diklarasyunchaw Nasyunis Unidas nishqa dirichukunapa kuntraqa huklaayapa ni pi\nrunapis manam rurayanmantsu.\nArtikulu Kimsa Chunka (30)\nKay diklarasyunchawqa manam ni imapis kantsu mayqan nasyunpis mayqan grupu runakunapis\nni mayqan runapis runa mahinkunapa dirichunkunata mana micharnin kayananpaq.",
            "Image": "68cec52583b1114776695e74d7ed8d1a"
        }
    }
}

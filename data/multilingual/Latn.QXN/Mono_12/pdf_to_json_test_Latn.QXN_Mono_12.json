{
    "MetaData": {
        "Author": null,
        "Creation_Date": 1581470250,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4774aa18d0fc9c443750378caed667bb",
            "Index": 0,
            "Label": "1",
            "Size": [
                595.0,
                842.0
            ],
            "Text": "KAYMI KAN LLAPAN MUNDUCHAW IMANAW KAQ RUNAKUNAPAPIS DIRICHUNKUNA\nQALLANAN KAQ\nMusyantsikmi kaynaw kanqanta: Imanaw kaq runakunapis runam kayan. Llapantsik iwal kashqaqa\niwalrni dirichuntsikkuna kapamantsik. Y tsaynaw kaptinmi trankilu, libri, kawashun\ndirichuntsikkunawan.\nY dirichukunata mana kasukurninpis mana alli runakunam allaapa ultrahayarqan wakin runakunata.\nY tsaynaw ultrahayanqanta musyar llapan munduchaw runakuna llakikur rabiyakuyarqan. Y yapay\nmana tsaynaw kananpaqmi munantsik kay mundu kaynaw kananta:\nParlayta rnunashqaqa llapan yarpanqantsiknaw parlashwan llapantsik runakuna.\nKriyinqantsikmannawrni irnarnanpis kriyirnin kashwan llapantsik runakuna. Ni pipis\nmantsakutsuntsu ni imapitapis faltapukuq kanmantsu. Mana runakuna wanayananpaq shariyta allaapa\nmana alli awturidakunapaq kuntran, kay paapil willamañtsik y difyindimantsik. Y tsaynaw manana\nkananpaq willakun llapan runakunata dirichunkunata y liyninkunata y tsaynaw shurnaq\ntakunantsikpaq.\nKada bis mas shumaq pasakuychaw llapan nasyunkuna huknin hukninwanpis kayananmi, nir willakun.\nNasyunis Unidas qurikayanqanchaw nasyunkunawan kunstitusyunchaw akwirduta yapay rurayarqan\nkaynaw runakunapa dirichunkuna kananpaq. Llapan imananaw kaq runapapis dirichunkuna kanman.\nKada runaqa runanawmi rispitaadu kanman. Y runa karninmi baluryuq. Ullqupis warmipis\ndirichunkunachawqa iwalmi kayanman. Kada nasyunchaw adilantu kananpaqmi y kada runa mas shumaq\nlibri kawarnin pasakunanpaqmi Nasyunis Unidas yanapamantsik.\nNasyunis Unidas qurikayanqan kaq nasyunkunam kumprumi tikuyashqa tsay urganisasyunwan kaynaw\nrurananpaq. Kada nasyunchawmi llapan runakunata yachatsikuyan runakunapa dirichunkunata rispi\ntarnin kayananpaq.\nTsay kumprumitikuyanqanta kumpliyananpaqmi kada nasyunchaw kay dirichukunata runakuna iwal\nkayananpaqmi willakun. Y tsaynaw kaptinmi la asimbliya giniralchaw kanan pruklamayamun Dirichus\nHumanusta. Kay diklarasyunchawmi llapan munduchaw imanaw kaq runakunapapis dirichunkuna kan. Y\nmaytsay markachawpis llapan runakuna kawayananpaq kay dirichukuna kaykanqanmannaw. Ni pi\nrunapis ni gubyirnupis kay dirichukunata yarparnin imanawpapis runakunata yachatsikuyanman\nkumpliyananpaq. Y may nasyunchawpis llapan runakuna kay dirichukunata musyayananpaqmi kikin\nnasyunninchaw y hinantin nasyunkunachawpis tukuylayapa willakuyanman. Y Nasyunis Unidaschaw kaq\nnasyunkunapis y tsay nasyunkunapa pudirnin kaq nasyunkunachawpis tsaynaw rurayanman.\nArtikulu Huk (1)\nMayqan runapis manam pipa isklabun kananpaqtsu yurishqa. Y runa karninmi llapan runakuna iwal\nkayanman dirichunkunachawpis. Y yarpayta yacharninmi y allita mana allita shunqunkunachaw\nmakurninmi runakuna huknin hukninta rispitanakur kayanman.\nArtikulu Ishkay (2)\nKay diklarasyun chaw dirichukunaqa llapan runakunapaqmi kanqa imanaw kaq rasa runakunapaqpis,\nimanaw kaq kulur runakunapis, warmikunapaqpis, ullqukunapaqpis, imanaw kaq idyumata parlaq\nrunakunapaqpis, ima riligyunyuq kaq runakunapaqpis, ima pulitikaman kriyiq runakunapaqpis,\nimaman kriyikuq runakunapaqpis, may markayuq runakunapaqpis, waktsa runakunapaqpis, y kapuqyuq\nrunakunapaqpis, y imanaw kaq yurishqa runakunapaqpis.\nLlapan runakunapa dirichunkunapis iwalmi kanman awnki nasyunninkunapa gubyirnun kaykaptinpis; u\nhuk nasyunpa pudirninchaw markankuna kaykaptinpis, u imanaw huk nasyunpa mandadunchaw\nmarkankuna kaykaptinpis.\nArtikulu Kimsa (3)\nKada runapa dirichunmi kan kawananpaq, y libri purikunanpaq, y mana pipis paykunata\nultrahananpaq.\nArtikulu Chusku (4)\nManam mayqan runapis pipa isklaabun sirwiqnin kanmantsu. Manam mayqan runatapis isklaabun\nkananpaq ni imanawpa rantishqan kanmantsu.\nArtikulu Pitsqa (5)\nManam ni mayqan runata imayka watatanaw maqashwantsu mana kunsiyinsiyannaq maqarnin\nrurayanmantsu pitapis.\nArtikulu Suqta (6)"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "90ad95b79ded0771147dc2c8926ba813",
            "Index": 1,
            "Label": "2",
            "Size": [
                595.0,
                842.0
            ],
            "Text": "Llapan runakunapa dirichunkunam kan may markachawpis liykuna kanqanmannaw hustisyankuna\nkananpaq.\nArtikulu Qanchis (7)\nHustisyankunachawmi llapan runakuna iwal kayanman. Mayqan runa kaptinpis iwalmi liykuna payta\ntsapanman. Y si huk awturida ninqa mayqan runatapis kaynaw ninqa: - Qampaqqa manam dirichuyki\nkantsu hustisyachaw. U kaynaw ninqa: - Kay runapaqqa manam hustisya kanqatsu - nishpa. Tsaynaw\nniptinpis llapan runakunapaqmi iwal dirichunkuna. Y tsaynaw nirninqa kay diklarasyunchaw\nninqanta manam kasukuyantsu.\nArtikulu Pusaq (8)\nMay nasyunchawpis kunstitusyun kaq liykunata u mayqan liykunatapis mana kasurnin huk runa\nabusakunqa runa mahinta. Tsay abusuta chaskiq runaqa dimandakunmanmi alli kaq awturidaman y\ntsay awturidaqa rispitatsinan dimandakuq runapa dirichunta.\nArtikulu Isqun (9)\nManam ni pi awturidakuna munayninta rurarninqa huk runapa mana rasunpa kulpan kaykaptinpis tsay\nrunata ni pwistuman ni karsilman qaykutsiyanmantsu ni nasyunninpita qarquyanmantsu.\nArtikulu Chunka (10)\nLlapan runakunapa dirichunkunam kanman dimandadu kayanqanta alli kaq fwischaw llapanpa\npuntanchaw allitsinanpaq. Y rasunpa huk runa kulpayuq kaptinqa mana alli ruranqanpita liykuna\nkanqanman kastigun kanman.\nArtikulu Chunka Huk (11)\nDimandadu karninqa huk runa inusintillaraq asta hutsanta fwis tarinqanyaq. Y llapan puntanchaw\nhustisyata fwis ruranqanchawmi tsay runapa dirichun kanman huk musyaq runa payta difindirnin\nparlakapunanpaq.\nHuk runa imatapis ruranqa; y tsaynaw ruranqanta manana rurananpaqqa huk mushuq liy kikinpa\nnasyunninchaw u llapan patsachaw karninqa. Tsay runaqa ruranqanpita manam hutsasapayuqtsu\nkanman. Mana allita ruranqanpita ichiklla kastiguchawmi huk runa kanman; tsaynaw ruranqanpita\nmas atska kastigu kananpaq huk mushuq liy karninqa tsay atska kaq kastigutaqa manam tsay runa\nchaskinmantsu.\nArtikulu Chunka Ishkay (12)\nMana imapis kaykaptinqa runa mahinpa kaway bidanman, ni ayllunman, ni mayqan runa manam\nhatikanmantsu, ni wahinman abusakurnin yaykunmantsu, ni kartanta pakayllapa liyikunmantsu. Y\nullqurkurninqa runakunapa hananchaw runapa washan manam rimanmantsu. Tsaynaw abusupita runakuna\ntsapashqa kananpaqmi liykuna kanman.\nArtikulu Chunka Kimsa (13)\nMay nasyunchaw kaykarninmi mayqan runapapis dirichun kan maykunachawpis purikuyananpaq, y\nmunanqan markakunachaw takuyananpaq.\nMay nasyunpita u kikinpa nasyunninpita yarqusha karninpis mayqan runapapis dirichunmi kan\nnasyunninman kutikunanpaq.\nArtikulu Chunka Chusku (14)\nKikinpa nasyuninchaw qisatash y maqasha chikiqninkunapaq kaptinqa mayqan runapapis dirichunmi\nkanman huk nasyunman patsakunanpaq mana pipis chikishqa takunanpaq.\nNasyunis Unidas diklarasyunchaw ninqankunata u nasyunninpa liyninkunata mana kasukuq runapa\ndirichunkuna manam kanmantsu huk nasyunman qishpir aywakunanpaq.\nArtikulu Chunka Pitsqa (15)\nLlapan runakunapapis dirichun kanmi nasyunpa syudadanun kananpaq.\nMana imapis kaykaptinqa ni pipis huk runata syudadanu kaykaptin: - Manam kay nasyunpa\nsyudadanuntsu kanki - nintsikmantsu. Y manam michaayanmantsu huk nasyunpa syudadanun huk runa\nkananta.\nArtikulu Chunka Suqta (16)\nImalaya runakunapis, mayqan nasyunpis, ima riligyunin kaptinpis, ulíqupis, warmipis, llapan\nrunakuna kasakuy idaman chariyaptinqa dirichunkunam kan kasarakurnin ayllunkuna kayapunanpaq."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "63d8535cb1417f2738c59e4ad314380c",
            "Index": 2,
            "Label": "3",
            "Size": [
                595.0,
                842.0
            ],
            "Text": "Warmipaqpis ullqupaqpis iwalmi dirichunkuna kan kasarakuyananpaq. Y kasarasha kaykar\nrakikaskiyaptinpis dirichunkunaqa kaykan siyimpri.\nIshkankuna warmi ullqu munanakurninmi kasarakuyanman. Manan ni pipis mandanmantsu mana\nmunanqanwan kasarananpaqqa.\nMayqan qurikashqa grupupitapis mas impurtantim warmi ullqu wamrankunawan allyu kayan. Tsaynaw\nkanapaqmi Dyus Yaya dispunishqa. Y tsaynaw mas impurtanti kaptinmi kada nasyunchaw allyupa\nfavurnin liykunata kriyanman gubyirnukuna, y llapan runakuna rispitayanman.\nArtikulu Chunka Qanchis (17)\nMayqan runapapis dirichunmi kan imachawpis prupyataryu kananpaq, hapallan u huk susiyu\nrunakunawan.\nMana imapis kaptinqa ni pi runapis prupyidaninpita runa mahinta amalas qarqunmantsu.\nArtikulu Chunka Pusaq (18)\nMayqan runapapis dirichunmi kanman imanawpis yarpakunananpaq, kunsiyinsiyan kanqanmannaw\nrurananpaq y ima riligyunman kriyinanpaq. Y tsay dirichum pirmitinman riligyun kaykanqanpita\nhuk riligyunman y mayqan kriyinsyanchaw kaykanqanpita huk kriyinsyaman kambiyananpaq, y ima\nriligyunchaw ima kriyinsyachaw kaykanqanta hapallanpis, wakin runakunawanpis, kallichawpis, u\nwahi rurinchawpis yachatsikurnin, imanawpapis rurarnin, imanawpa adurarnin, y riligyunpa\nliyninkunata qatirnin kananpaq.\nArtikulu Chunka Isqun (19)\nMayqan runapapis dirichunmi kanman yarpanqannaw parlananpaq. Y manam ni pipis tsay yarpanqanta\npiñapanmantsu. Y ima kriyinsya imanaw kanqanta musyayta munarninmi mayqan runapis istudiyayta\npwidinman, y mayqan kriyinsyapaq willakuykunata chaskiyta pwidinman, y kikinpa kriyinsiyantapis\nyachatsikuyta pwidinman radyupapis piryudikupapis y tukuylaya muduspapis kikinpa\nnacyunninchawpis y huklaa nasyunkunachawpis.\nArtikulu Ishkay Chunka (20)\nMayqan runakunapapis dirichunmi kanman imapaqpis qurikayananpaq y ima huntakayanqanchaw susiyu\nkayananpaq. Y tsay qurikayanqanqa kanman manam pipa kuntran sharkuyananpaqtsu.\nManam ni pipis ubligadutsu kanman qurikayanqanchaw susiyu kananpaq.\nArtikulu Ishkay Chunka Huk (21)\nMayqan runakunapapis dirichunmi kanman diputadu karninpis nasyunninkunapa gubyirnunchaw\nawturida kayananpaq. Kikinkunalla u paykuna akrayashqan riprisintanti runakuna yaykuyanman.\nIwalmi llapan runakunapa dirichun kanman ima ubra publikutapis gubyirnu ruranqanta\nrurayananpaq.\nMayqan nasyunchawpis runakunapa munayninchaw kaykarninmi gubyirnu pudiryuq kananpaq. Y kada bis\nrasunpa kaq ilisksyun kaptinmi runakuna munayanqanta niyanman gubyirnu rurananpaq. Y\niliksyunchawqa llapan runakunam butayanman warmipis, uliqupis, y imanaw kaq runakunapis. Y\nmanam ni pipis musyanmantsu mayqanpaq butun kanqanta.\nArtikulu Ishkay Chunka Ishkay (22)\nLlapan runakuna kay patsachaw kawarnin kayaptinmi dirichun kanman siguuru susyalninkuna\nkananpaq. Y tsaynaw kananpaqmi mas kapuqyuq nacyunkuna yanapayaptin kada nasyun gubyirnu\nkapuqyuq kanqanmannaw ruranman. Y tsaynaw gubyirnu ruraptinmi llapan rurakuna kada bis mas\nshumaq pasakuycbaw, saluryuq kawayanan, y pwidiyanqanman ima prufisyunyuqpis kayanman.\nArtikulu Ishkay Chunka Kimsa (23)\nLlapan runakunapa dirichunmi kanman aruyyuq kayananpaq. Y munayanqan aruyta akrayanman. Y\naruyanqanchaw mana rurayta pwidinqantaqa ni swiildunta uqrananpaqqa manamruranmantsu. Y kada\nnasyunchawmi liykuna kanman runakuna mana aruynaq kayananpaq.\nIwal aruychaw kayaptinqa iwalmi hurnalninkuna kanman mayqan runakunapapis.\nMayqan aruq runapapis dirichunmi kanman sigun imachawpis arun kanqanmannaw paqun kananpaq. Y\ntsay pagunmi paqtanan kikin, warmin, y tsurinkuna alli pasakuychaw kawayananpaq. Y tsay\ngananqan mana paqtaptinqa nasyunninpa gubyirnunmi imawanpis ayudanman tsay runata.\nY mayqan aruq runakunapapis dirichunmi kanman sindikatu di aruyta furmayananpaq, u sindikatu\nkaptin tsayman qurikayananpaq. Y tsay sindikatuqa imapis. kaptin aruchaw runakunata"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "b9bc57231bc36d1d33b3cfc0eca61283",
            "Index": 3,
            "Label": "4",
            "Size": [
                595.0,
                842.0
            ],
            "Text": "difyindinanpaq.\nArtikulu Ishkay Chunka Chusku (24)\nMayqan runapapis dirichuyuqmi kanan aruy uurata kumplirskirqa shuntakunanpaq. Y tsay aruy\nuuraqa huk hunaq kumplitullam kanman. Y bakasyunninpis sigun tyimpu arunqanmanmi pagaadu\nkanman.\nArtikulu Ishkay Chunka Pitsqa (25)\nMayqan runapapis hurnalninmi paqtan kanman alli pasakuychaw kikin, warmin, y tsurinkuna\nkawayananpaq. Y hurnal gananqanmi paqtanman mikuyninkunapaqpis, llatapankunapaqpis,\nwahinpaqpis, y qishyarnin hampitsikuyananpaqwan y sirbisiyuy publikuta pagananpaqwan. Y arun\nmana kaptinqa u qishyaptinpis, u inbaalidu tikraskiptinqa, u byuda kaptinqa, u awkisyaptinqa, u\nimanawpapis mana aruyta pwidiptinqa mayqan runapapis dirichunmí kanman siguuru susyalnin\nmantininanpaq.\nWawayuq byuda warmikunapaq y waktsa wamrakunapaq nasyunninchaw gubyirnupa liyninkuna kanman\nwanayanqanmannaw yanapananpaq. Lihitimu wamra kaptin u mana lihitimu wamra kaptinpis llapan\nwamrakunapapis dirichunkuna iwalmi kanman.\nArtikulu Ishkay Chunka Suqta (26)\nMayqan runakunapapis dirichunmi kanman istudyayananpaq. Y istudyuqa dimbaldillam kanman asta\nprimaryata ushyanqanyaq. Y llapan wamrakuna primaryata istudyayananpaqqa ubligaturyum kanan.\nSinuuqa multadum kanman. Ima prufisyunpaq istudyayananpaqqa llapan runakunapapis iwalmi\ndirichun kanman. Y sigundaryachaw u unibirsidachaw istudyuqa mayqan runapaqpis sigun yachaynin\nkanqanmannawmj kanman.\nY istudyukunaqa kanman runakuna kada bis mas imatapis yachakurnin rurarnin kayananpaq, y runa\nmahinpa dirichunkunata kada bis mas rispitarnin kayananpaq. Y tsaynaw yachakushqa karninmi\nmayqan nasyun runakunapa, mayqan rasa runakunapa, mayqan riligyunyuq runakunapa\nkustumbrinkunata kumprindirnin mana chikinakushpa kuyanakur llapan runakuna pasakuyanman. Y\ntsaynaw shumaq pasakuychaw kaykarninqa Nasyunis Unidaswan kada nasyunmi yanapanakuyanman llapan\nmunduchaw nasyunkuna huknin hukninwan mana chikinakur trankilu kayananpaq.\nPapaninkunapa dirichunmí kanman tsurinkunapa istudiyunkunata akrananpaq.\nArtikulu Ishkay Chunka Qanchis (27)\nMayqan runapapis dirichunmi kanman viladachaw ima tushukuna, musikukuna kaptin tsaychaw\nkayananpaq. Y syintifikukuna imatapis rurayanqakunatam mayqan runakunapis aprubichayanman.\nMayqan runapis diskuta, libruta, imatapis invintakurnin ruraptinqa liykunam kanan tsay\nruranqanpita pursintahi pagayananpaq, y rasunpa pay rurashqa kanqanta llapan runakuna musyarnin\nrispitayananpaq.\nArtikulu Ishkay Chunka Pusaq (28)\nLlapan mundu nasyunkunachawmi kay diklarasyunchaw dirichukuna patsakashqa kanqa llapan\nrunakunapapis kay diklarasyunchaw dirichunkuna ninqannaw kawayananpaq.\nArtikulu Ishkay Chunka Isqun (29)\nRuna mahinkunapa dirichunkunata rispitananpaqqa mayqan runapapis dibirnin kan. Y tsay\ndibirninkunata kumplirninmi rasunpa alli runa kayta yachakushqa kanman.\nKay diklarasyunchaw dirichukuna ninqannaw kawaykarninmj llapan runakuna ubidisikuyanan\nnasyunninchaw liykuna kanqanta. Y wakin runakunapa dirichunkunata rispitananpaqmi, shumaq\npasakur runakuna kawayananpaqmi, urdin publikuta wardananpaqmi, y allaapa mana allita runakuna\nmana rurayananpaqmi tsay liykunata gubyirnu rurashqa.\nKay diklarasyunchaw Nasyunis Unidas nishqa dirichukunapa kuntraqa huklaayapa ni pi runapis\nmanam rurayanmantsu.\nArtikulu Kimsa Chunka (30)\nKay diklarasyunchawqa manam ni imapis kantsu mayqan nasyunpis mayqan grupu runakunapis ni\nmayqan runapis runa mahinkunapa dirichunkunata mana micharnin kayananpaq."
        }
    }
}

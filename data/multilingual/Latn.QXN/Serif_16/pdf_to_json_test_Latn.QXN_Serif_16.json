{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470323,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "KAYMI KAN LLAPAN MUNDUCHAW IMANAW KAQ RUNAKUNAPAPIS\nDIRICHUNKUNA\nQALLANAN KAQ\nMusyantsikmi kaynaw kanqanta: Imanaw kaq runakunapis runam kayan. Llapantsik\niwal kashqaqa iwalrni dirichuntsikkuna kapamantsik. Y tsaynaw kaptinmi trankilu,\nlibri, kawashun dirichuntsikkunawan.\nY dirichukunata mana kasukurninpis mana alli runakunam allaapa ultrahayarqan\nwakin runakunata. Y tsaynaw ultrahayanqanta musyar llapan munduchaw runakuna\nllakikur rabiyakuyarqan. Y yapay mana tsaynaw kananpaqmi munantsik kay mundu\nkaynaw kananta:\nParlayta rnunashqaqa llapan yarpanqantsiknaw parlashwan llapantsik runakuna.\nKriyinqantsikmannawrni irnarnanpis kriyirnin kashwan llapantsik runakuna. Ni pipis\nmantsakutsuntsu ni imapitapis faltapukuq kanmantsu. Mana runakuna\nwanayananpaq shariyta allaapa mana alli awturidakunapaq kuntran, kay paapil\nwillamañtsik y difyindimantsik. Y tsaynaw manana kananpaq willakun llapan\nrunakunata dirichunkunata y liyninkunata y tsaynaw shurnaq takunantsikpaq.\nKada bis mas shumaq pasakuychaw llapan nasyunkuna huknin hukninwanpis\nkayananmi, nir willakun.\nNasyunis Unidas qurikayanqanchaw nasyunkunawan kunstitusyunchaw akwirduta\nyapay rurayarqan kaynaw runakunapa dirichunkuna kananpaq. Llapan imananaw kaq\nrunapapis dirichunkuna kanman. Kada runaqa runanawmi rispitaadu kanman. Y runa\nkarninmi baluryuq. Ullqupis warmipis dirichunkunachawqa iwalmi kayanman. Kada\nnasyunchaw adilantu kananpaqmi y kada runa mas shumaq libri kawarnin\npasakunanpaqmi Nasyunis Unidas yanapamantsik.\nNasyunis Unidas qurikayanqan kaq nasyunkunam kumprumi tikuyashqa tsay\nurganisasyunwan kaynaw rurananpaq. Kada nasyunchawmi llapan runakunata\nyachatsikuyan runakunapa dirichunkunata rispi tarnin kayananpaq.\nTsay kumprumitikuyanqanta kumpliyananpaqmi kada nasyunchaw kay dirichukunata\nrunakuna iwal kayananpaqmi willakun. Y tsaynaw kaptinmi la asimbliya giniralchaw\nkanan pruklamayamun Dirichus Humanusta. Kay diklarasyunchawmi llapan\nmunduchaw imanaw kaq runakunapapis dirichunkuna kan. Y maytsay markachawpis\nllapan runakuna kawayananpaq kay dirichukuna kaykanqanmannaw. Ni pi runapis ni\ngubyirnupis kay dirichukunata yarparnin imanawpapis runakunata yachatsikuyanman\nkumpliyananpaq. Y may nasyunchawpis llapan runakuna kay dirichukunata\nmusyayananpaqmi kikin nasyunninchaw y hinantin nasyunkunachawpis tukuylayapa\nwillakuyanman. Y Nasyunis Unidaschaw kaq nasyunkunapis y tsay nasyunkunapa\npudirnin kaq nasyunkunachawpis tsaynaw rurayanman.\nArtikulu Huk (1)\nMayqan runapis manam pipa isklabun kananpaqtsu yurishqa. Y runa karninmi llapan\nrunakuna iwal kayanman dirichunkunachawpis. Y yarpayta yacharninmi y allita mana\nallita shunqunkunachaw makurninmi runakuna huknin hukninta rispitanakur\nkayanman.\nArtikulu Ishkay (2)",
            "Image": "6c7438ced717ca6936a78d5e873f747d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Kay diklarasyun chaw dirichukunaqa llapan runakunapaqmi kanqa imanaw kaq rasa\nrunakunapaqpis, imanaw kaq kulur runakunapis, warmikunapaqpis, ullqukunapaqpis,\nimanaw kaq idyumata parlaq runakunapaqpis, ima riligyunyuq kaq runakunapaqpis,\nima pulitikaman kriyiq runakunapaqpis, imaman kriyikuq runakunapaqpis, may\nmarkayuq runakunapaqpis, waktsa runakunapaqpis, y kapuqyuq runakunapaqpis, y\nimanaw kaq yurishqa runakunapaqpis.\nLlapan runakunapa dirichunkunapis iwalmi kanman awnki nasyunninkunapa\ngubyirnun kaykaptinpis; u huk nasyunpa pudirninchaw markankuna kaykaptinpis, u\nimanaw huk nasyunpa mandadunchaw markankuna kaykaptinpis.\nArtikulu Kimsa (3)\nKada runapa dirichunmi kan kawananpaq, y libri purikunanpaq, y mana pipis\npaykunata ultrahananpaq.\nArtikulu Chusku (4)\nManam mayqan runapis pipa isklaabun sirwiqnin kanmantsu. Manam mayqan\nrunatapis isklaabun kananpaq ni imanawpa rantishqan kanmantsu.\nArtikulu Pitsqa (5)\nManam ni mayqan runata imayka watatanaw maqashwantsu mana kunsiyinsiyannaq\nmaqarnin rurayanmantsu pitapis.\nArtikulu Suqta (6)\nLlapan runakunapa dirichunkunam kan may markachawpis liykuna kanqanmannaw\nhustisyankuna kananpaq.\nArtikulu Qanchis (7)\nHustisyankunachawmi llapan runakuna iwal kayanman. Mayqan runa kaptinpis\niwalmi liykuna payta tsapanman. Y si huk awturida ninqa mayqan runatapis kaynaw\nninqa: - Qampaqqa manam dirichuyki kantsu hustisyachaw. U kaynaw ninqa: - Kay\nrunapaqqa manam hustisya kanqatsu - nishpa. Tsaynaw niptinpis llapan\nrunakunapaqmi iwal dirichunkuna. Y tsaynaw nirninqa kay diklarasyunchaw ninqanta\nmanam kasukuyantsu.\nArtikulu Pusaq (8)\nMay nasyunchawpis kunstitusyun kaq liykunata u mayqan liykunatapis mana\nkasurnin huk runa abusakunqa runa mahinta. Tsay abusuta chaskiq runaqa\ndimandakunmanmi alli kaq awturidaman y tsay awturidaqa rispitatsinan dimandakuq\nrunapa dirichunta.\nArtikulu Isqun (9)\nManam ni pi awturidakuna munayninta rurarninqa huk runapa mana rasunpa kulpan\nkaykaptinpis tsay runata ni pwistuman ni karsilman qaykutsiyanmantsu ni\nnasyunninpita qarquyanmantsu.\nArtikulu Chunka (10)\nLlapan runakunapa dirichunkunam kanman dimandadu kayanqanta alli kaq fwischaw\nllapanpa puntanchaw allitsinanpaq. Y rasunpa huk runa kulpayuq kaptinqa mana alli",
            "Image": "afa66d81b8afe53c6ea43325f9ab8e20"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ruranqanpita liykuna kanqanman kastigun kanman.\nArtikulu Chunka Huk (11)\nDimandadu karninqa huk runa inusintillaraq asta hutsanta fwis tarinqanyaq. Y llapan\npuntanchaw hustisyata fwis ruranqanchawmi tsay runapa dirichun kanman huk\nmusyaq runa payta difindirnin parlakapunanpaq.\nHuk runa imatapis ruranqa; y tsaynaw ruranqanta manana rurananpaqqa huk\nmushuq liy kikinpa nasyunninchaw u llapan patsachaw karninqa. Tsay runaqa\nruranqanpita manam hutsasapayuqtsu kanman. Mana allita ruranqanpita ichiklla\nkastiguchawmi huk runa kanman; tsaynaw ruranqanpita mas atska kastigu kananpaq\nhuk mushuq liy karninqa tsay atska kaq kastigutaqa manam tsay runa\nchaskinmantsu.\nArtikulu Chunka Ishkay (12)\nMana imapis kaykaptinqa runa mahinpa kaway bidanman, ni ayllunman, ni mayqan\nruna manam hatikanmantsu, ni wahinman abusakurnin yaykunmantsu, ni kartanta\npakayllapa liyikunmantsu. Y ullqurkurninqa runakunapa hananchaw runapa washan\nmanam rimanmantsu. Tsaynaw abusupita runakuna tsapashqa kananpaqmi liykuna\nkanman.\nArtikulu Chunka Kimsa (13)\nMay nasyunchaw kaykarninmi mayqan runapapis dirichun kan maykunachawpis\npurikuyananpaq, y munanqan markakunachaw takuyananpaq.\nMay nasyunpita u kikinpa nasyunninpita yarqusha karninpis mayqan runapapis\ndirichunmi kan nasyunninman kutikunanpaq.\nArtikulu Chunka Chusku (14)\nKikinpa nasyuninchaw qisatash y maqasha chikiqninkunapaq kaptinqa mayqan\nrunapapis dirichunmi kanman huk nasyunman patsakunanpaq mana pipis chikishqa\ntakunanpaq.\nNasyunis Unidas diklarasyunchaw ninqankunata u nasyunninpa liyninkunata mana\nkasukuq runapa dirichunkuna manam kanmantsu huk nasyunman qishpir\naywakunanpaq.\nArtikulu Chunka Pitsqa (15)\nLlapan runakunapapis dirichun kanmi nasyunpa syudadanun kananpaq.\nMana imapis kaykaptinqa ni pipis huk runata syudadanu kaykaptin: - Manam kay\nnasyunpa syudadanuntsu kanki - nintsikmantsu. Y manam michaayanmantsu huk\nnasyunpa syudadanun huk runa kananta.\nArtikulu Chunka Suqta (16)\nImalaya runakunapis, mayqan nasyunpis, ima riligyunin kaptinpis, ulíqupis, warmipis,\nllapan runakuna kasakuy idaman chariyaptinqa dirichunkunam kan kasarakurnin\nayllunkuna kayapunanpaq. Warmipaqpis ullqupaqpis iwalmi dirichunkuna kan\nkasarakuyananpaq. Y kasarasha kaykar rakikaskiyaptinpis dirichunkunaqa kaykan\nsiyimpri.",
            "Image": "23b4c07177f913a24d1ed913dfe1b8ff"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ishkankuna warmi ullqu munanakurninmi kasarakuyanman. Manan ni pipis\nmandanmantsu mana munanqanwan kasarananpaqqa.\nMayqan qurikashqa grupupitapis mas impurtantim warmi ullqu wamrankunawan\nallyu kayan. Tsaynaw kanapaqmi Dyus Yaya dispunishqa. Y tsaynaw mas impurtanti\nkaptinmi kada nasyunchaw allyupa favurnin liykunata kriyanman gubyirnukuna, y\nllapan runakuna rispitayanman.\nArtikulu Chunka Qanchis (17)\nMayqan runapapis dirichunmi kan imachawpis prupyataryu kananpaq, hapallan u huk\nsusiyu runakunawan.\nMana imapis kaptinqa ni pi runapis prupyidaninpita runa mahinta amalas\nqarqunmantsu.\nArtikulu Chunka Pusaq (18)\nMayqan runapapis dirichunmi kanman imanawpis yarpakunananpaq, kunsiyinsiyan\nkanqanmannaw rurananpaq y ima riligyunman kriyinanpaq. Y tsay dirichum\npirmitinman riligyun kaykanqanpita huk riligyunman y mayqan kriyinsyanchaw\nkaykanqanpita huk kriyinsyaman kambiyananpaq, y ima riligyunchaw ima\nkriyinsyachaw kaykanqanta hapallanpis, wakin runakunawanpis, kallichawpis, u wahi\nrurinchawpis yachatsikurnin, imanawpapis rurarnin, imanawpa adurarnin, y\nriligyunpa liyninkunata qatirnin kananpaq.\nArtikulu Chunka Isqun (19)\nMayqan runapapis dirichunmi kanman yarpanqannaw parlananpaq. Y manam ni pipis\ntsay yarpanqanta piñapanmantsu. Y ima kriyinsya imanaw kanqanta musyayta\nmunarninmi mayqan runapis istudiyayta pwidinman, y mayqan kriyinsyapaq\nwillakuykunata chaskiyta pwidinman, y kikinpa kriyinsiyantapis yachatsikuyta\npwidinman radyupapis piryudikupapis y tukuylaya muduspapis kikinpa\nnacyunninchawpis y huklaa nasyunkunachawpis.\nArtikulu Ishkay Chunka (20)\nMayqan runakunapapis dirichunmi kanman imapaqpis qurikayananpaq y ima\nhuntakayanqanchaw susiyu kayananpaq. Y tsay qurikayanqanqa kanman manam pipa\nkuntran sharkuyananpaqtsu.\nManam ni pipis ubligadutsu kanman qurikayanqanchaw susiyu kananpaq.\nArtikulu Ishkay Chunka Huk (21)\nMayqan runakunapapis dirichunmi kanman diputadu karninpis nasyunninkunapa\ngubyirnunchaw awturida kayananpaq. Kikinkunalla u paykuna akrayashqan\nriprisintanti runakuna yaykuyanman.\nIwalmi llapan runakunapa dirichun kanman ima ubra publikutapis gubyirnu\nruranqanta rurayananpaq.\nMayqan nasyunchawpis runakunapa munayninchaw kaykarninmi gubyirnu pudiryuq\nkananpaq. Y kada bis rasunpa kaq ilisksyun kaptinmi runakuna munayanqanta\nniyanman gubyirnu rurananpaq. Y iliksyunchawqa llapan runakunam butayanman\nwarmipis, uliqupis, y imanaw kaq runakunapis. Y manam ni pipis musyanmantsu",
            "Image": "cebe768a4561ee48e0da8126d933ec09"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "mayqanpaq butun kanqanta.\nArtikulu Ishkay Chunka Ishkay (22)\nLlapan runakuna kay patsachaw kawarnin kayaptinmi dirichun kanman siguuru\nsusyalninkuna kananpaq. Y tsaynaw kananpaqmi mas kapuqyuq nacyunkuna\nyanapayaptin kada nasyun gubyirnu kapuqyuq kanqanmannaw ruranman. Y tsaynaw\ngubyirnu ruraptinmi llapan rurakuna kada bis mas shumaq pasakuycbaw, saluryuq\nkawayanan, y pwidiyanqanman ima prufisyunyuqpis kayanman.\nArtikulu Ishkay Chunka Kimsa (23)\nLlapan runakunapa dirichunmi kanman aruyyuq kayananpaq. Y munayanqan aruyta\nakrayanman. Y aruyanqanchaw mana rurayta pwidinqantaqa ni swiildunta\nuqrananpaqqa manamruranmantsu. Y kada nasyunchawmi liykuna kanman runakuna\nmana aruynaq kayananpaq.\nIwal aruychaw kayaptinqa iwalmi hurnalninkuna kanman mayqan runakunapapis.\nMayqan aruq runapapis dirichunmi kanman sigun imachawpis arun kanqanmannaw\npaqun kananpaq. Y tsay pagunmi paqtanan kikin, warmin, y tsurinkuna alli\npasakuychaw kawayananpaq. Y tsay gananqan mana paqtaptinqa nasyunninpa\ngubyirnunmi imawanpis ayudanman tsay runata.\nY mayqan aruq runakunapapis dirichunmi kanman sindikatu di aruyta\nfurmayananpaq, u sindikatu kaptin tsayman qurikayananpaq. Y tsay sindikatuqa\nimapis. kaptin aruchaw runakunata difyindinanpaq.\nArtikulu Ishkay Chunka Chusku (24)\nMayqan runapapis dirichuyuqmi kanan aruy uurata kumplirskirqa shuntakunanpaq. Y\ntsay aruy uuraqa huk hunaq kumplitullam kanman. Y bakasyunninpis sigun tyimpu\narunqanmanmi pagaadu kanman.\nArtikulu Ishkay Chunka Pitsqa (25)\nMayqan runapapis hurnalninmi paqtan kanman alli pasakuychaw kikin, warmin, y\ntsurinkuna kawayananpaq. Y hurnal gananqanmi paqtanman mikuyninkunapaqpis,\nllatapankunapaqpis, wahinpaqpis, y qishyarnin hampitsikuyananpaqwan y sirbisiyuy\npublikuta pagananpaqwan. Y arun mana kaptinqa u qishyaptinpis, u inbaalidu\ntikraskiptinqa, u byuda kaptinqa, u awkisyaptinqa, u imanawpapis mana aruyta\npwidiptinqa mayqan runapapis dirichunmí kanman siguuru susyalnin mantininanpaq.\nWawayuq byuda warmikunapaq y waktsa wamrakunapaq nasyunninchaw gubyirnupa\nliyninkuna kanman wanayanqanmannaw yanapananpaq. Lihitimu wamra kaptin u\nmana lihitimu wamra kaptinpis llapan wamrakunapapis dirichunkuna iwalmi kanman.\nArtikulu Ishkay Chunka Suqta (26)\nMayqan runakunapapis dirichunmi kanman istudyayananpaq. Y istudyuqa\ndimbaldillam kanman asta primaryata ushyanqanyaq. Y llapan wamrakuna\nprimaryata istudyayananpaqqa ubligaturyum kanan. Sinuuqa multadum kanman. Ima\nprufisyunpaq istudyayananpaqqa llapan runakunapapis iwalmi dirichun kanman. Y\nsigundaryachaw u unibirsidachaw istudyuqa mayqan runapaqpis sigun yachaynin\nkanqanmannawmj kanman.",
            "Image": "1b0f76765d453de8e633578906f131f3"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Y istudyukunaqa kanman runakuna kada bis mas imatapis yachakurnin rurarnin\nkayananpaq, y runa mahinpa dirichunkunata kada bis mas rispitarnin kayananpaq. Y\ntsaynaw yachakushqa karninmi mayqan nasyun runakunapa, mayqan rasa\nrunakunapa, mayqan riligyunyuq runakunapa kustumbrinkunata kumprindirnin mana\nchikinakushpa kuyanakur llapan runakuna pasakuyanman. Y tsaynaw shumaq\npasakuychaw kaykarninqa Nasyunis Unidaswan kada nasyunmi yanapanakuyanman\nllapan munduchaw nasyunkuna huknin hukninwan mana chikinakur trankilu\nkayananpaq.\nPapaninkunapa dirichunmí kanman tsurinkunapa istudiyunkunata akrananpaq.\nArtikulu Ishkay Chunka Qanchis (27)\nMayqan runapapis dirichunmi kanman viladachaw ima tushukuna, musikukuna\nkaptin tsaychaw kayananpaq. Y syintifikukuna imatapis rurayanqakunatam mayqan\nrunakunapis aprubichayanman.\nMayqan runapis diskuta, libruta, imatapis invintakurnin ruraptinqa liykunam kanan\ntsay ruranqanpita pursintahi pagayananpaq, y rasunpa pay rurashqa kanqanta llapan\nrunakuna musyarnin rispitayananpaq.\nArtikulu Ishkay Chunka Pusaq (28)\nLlapan mundu nasyunkunachawmi kay diklarasyunchaw dirichukuna patsakashqa\nkanqa llapan runakunapapis kay diklarasyunchaw dirichunkuna ninqannaw\nkawayananpaq.\nArtikulu Ishkay Chunka Isqun (29)\nRuna mahinkunapa dirichunkunata rispitananpaqqa mayqan runapapis dibirnin kan.\nY tsay dibirninkunata kumplirninmi rasunpa alli runa kayta yachakushqa kanman.\nKay diklarasyunchaw dirichukuna ninqannaw kawaykarninmj llapan runakuna\nubidisikuyanan nasyunninchaw liykuna kanqanta. Y wakin runakunapa\ndirichunkunata rispitananpaqmi, shumaq pasakur runakuna kawayananpaqmi, urdin\npublikuta wardananpaqmi, y allaapa mana allita runakuna mana rurayananpaqmi\ntsay liykunata gubyirnu rurashqa.\nKay diklarasyunchaw Nasyunis Unidas nishqa dirichukunapa kuntraqa huklaayapa ni\npi runapis manam rurayanmantsu.\nArtikulu Kimsa Chunka (30)\nKay diklarasyunchawqa manam ni imapis kantsu mayqan nasyunpis mayqan grupu\nrunakunapis ni mayqan runapis runa mahinkunapa dirichunkunata mana micharnin\nkayananpaq.",
            "Image": "4b9ed0872c738d90464a538f4e059ed3"
        }
    }
}

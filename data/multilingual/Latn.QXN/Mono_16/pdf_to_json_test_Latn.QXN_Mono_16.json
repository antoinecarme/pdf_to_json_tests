{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470269,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KAYMI KAN LLAPAN MUNDUCHAW IMANAW KAQ RUNAKUNAPAPIS DIRICHUNKUNA\nQALLANAN KAQ\nMusyantsikmi kaynaw kanqanta: Imanaw kaq runakunapis runam kayan.\nLlapantsik iwal kashqaqa iwalrni dirichuntsikkuna kapamantsik. Y tsaynaw\nkaptinmi trankilu, libri, kawashun dirichuntsikkunawan.\nY dirichukunata mana kasukurninpis mana alli runakunam allaapa\nultrahayarqan wakin runakunata. Y tsaynaw ultrahayanqanta musyar llapan\nmunduchaw runakuna llakikur rabiyakuyarqan. Y yapay mana tsaynaw\nkananpaqmi munantsik kay mundu kaynaw kananta:\nParlayta rnunashqaqa llapan yarpanqantsiknaw parlashwan llapantsik\nrunakuna. Kriyinqantsikmannawrni irnarnanpis kriyirnin kashwan\nllapantsik runakuna. Ni pipis mantsakutsuntsu ni imapitapis faltapukuq\nkanmantsu. Mana runakuna wanayananpaq shariyta allaapa mana alli\nawturidakunapaq kuntran, kay paapil willama\u00f1tsik y difyindimantsik. Y\ntsaynaw manana kananpaq willakun llapan runakunata dirichunkunata y\nliyninkunata y tsaynaw shurnaq takunantsikpaq.\nKada bis mas shumaq pasakuychaw llapan nasyunkuna huknin hukninwanpis\nkayananmi, nir willakun.\nNasyunis Unidas qurikayanqanchaw nasyunkunawan kunstitusyunchaw\nakwirduta yapay rurayarqan kaynaw runakunapa dirichunkuna kananpaq.\nLlapan imananaw kaq runapapis dirichunkuna kanman. Kada runaqa runanawmi\nrispitaadu kanman. Y runa karninmi baluryuq. Ullqupis warmipis\ndirichunkunachawqa iwalmi kayanman. Kada nasyunchaw adilantu kananpaqmi\ny kada runa mas shumaq libri kawarnin pasakunanpaqmi Nasyunis Unidas\nyanapamantsik.\nNasyunis Unidas qurikayanqan kaq nasyunkunam kumprumi tikuyashqa tsay\nurganisasyunwan kaynaw rurananpaq. Kada nasyunchawmi llapan runakunata\nyachatsikuyan runakunapa dirichunkunata rispi tarnin kayananpaq.\nTsay kumprumitikuyanqanta kumpliyananpaqmi kada nasyunchaw kay\ndirichukunata runakuna iwal kayananpaqmi willakun. Y tsaynaw kaptinmi la\nasimbliya giniralchaw kanan pruklamayamun Dirichus Humanusta. Kay\ndiklarasyunchawmi llapan munduchaw imanaw kaq runakunapapis dirichunkuna\nkan. Y maytsay markachawpis llapan runakuna kawayananpaq kay dirichukuna\nkaykanqanmannaw. Ni pi runapis ni gubyirnupis kay dirichukunata\nyarparnin imanawpapis runakunata yachatsikuyanman kumpliyananpaq. Y may\nnasyunchawpis llapan runakuna kay dirichukunata musyayananpaqmi kikin\nnasyunninchaw y hinantin nasyunkunachawpis tukuylayapa willakuyanman. Y\nNasyunis Unidaschaw kaq nasyunkunapis y tsay nasyunkunapa pudirnin kaq\nnasyunkunachawpis tsaynaw rurayanman.\nArtikulu Huk (1)\nMayqan runapis manam pipa isklabun kananpaqtsu yurishqa. Y runa karninmi\nllapan runakuna iwal kayanman dirichunkunachawpis. Y yarpayta\nyacharninmi y allita mana allita shunqunkunachaw makurninmi runakuna\nhuknin hukninta rispitanakur kayanman.",
            "Image": "ca4100d54a1d9d474e93a05f567173c5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artikulu Ishkay (2)\nKay diklarasyun chaw dirichukunaqa llapan runakunapaqmi kanqa imanaw kaq\nrasa runakunapaqpis, imanaw kaq kulur runakunapis, warmikunapaqpis,\nullqukunapaqpis, imanaw kaq idyumata parlaq runakunapaqpis, ima\nriligyunyuq kaq runakunapaqpis, ima pulitikaman kriyiq runakunapaqpis,\nimaman kriyikuq runakunapaqpis, may markayuq runakunapaqpis, waktsa\nrunakunapaqpis, y kapuqyuq runakunapaqpis, y imanaw kaq yurishqa\nrunakunapaqpis.\nLlapan runakunapa dirichunkunapis iwalmi kanman awnki nasyunninkunapa\ngubyirnun kaykaptinpis; u huk nasyunpa pudirninchaw markankuna\nkaykaptinpis, u imanaw huk nasyunpa mandadunchaw markankuna\nkaykaptinpis.\nArtikulu Kimsa (3)\nKada runapa dirichunmi kan kawananpaq, y libri purikunanpaq, y mana\npipis paykunata ultrahananpaq.\nArtikulu Chusku (4)\nManam mayqan runapis pipa isklaabun sirwiqnin kanmantsu. Manam mayqan\nrunatapis isklaabun kananpaq ni imanawpa rantishqan kanmantsu.\nArtikulu Pitsqa (5)\nManam ni mayqan runata imayka watatanaw maqashwantsu mana\nkunsiyinsiyannaq maqarnin rurayanmantsu pitapis.\nArtikulu Suqta (6)\nLlapan runakunapa dirichunkunam kan may markachawpis liykuna\nkanqanmannaw hustisyankuna kananpaq.\nArtikulu Qanchis (7)\nHustisyankunachawmi llapan runakuna iwal kayanman. Mayqan runa kaptinpis\niwalmi liykuna payta tsapanman. Y si huk awturida ninqa mayqan runatapis\nkaynaw ninqa: - Qampaqqa manam dirichuyki kantsu hustisyachaw. U kaynaw\nninqa: - Kay runapaqqa manam hustisya kanqatsu - nishpa. Tsaynaw\nniptinpis llapan runakunapaqmi iwal dirichunkuna. Y tsaynaw nirninqa kay\ndiklarasyunchaw ninqanta manam kasukuyantsu.\nArtikulu Pusaq (8)\nMay nasyunchawpis kunstitusyun kaq liykunata u mayqan liykunatapis mana\nkasurnin huk runa abusakunqa runa mahinta. Tsay abusuta chaskiq runaqa\ndimandakunmanmi alli kaq awturidaman y tsay awturidaqa rispitatsinan\ndimandakuq runapa dirichunta.\nArtikulu Isqun (9)\nManam ni pi awturidakuna munayninta rurarninqa huk runapa mana rasunpa\nkulpan kaykaptinpis tsay runata ni pwistuman ni karsilman\nqaykutsiyanmantsu ni nasyunninpita qarquyanmantsu.",
            "Image": "45e923f0f76f112e6256aecea4b2e7f9"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artikulu Chunka (10)\nLlapan runakunapa dirichunkunam kanman dimandadu kayanqanta alli kaq\nfwischaw llapanpa puntanchaw allitsinanpaq. Y rasunpa huk runa kulpayuq\nkaptinqa mana alli ruranqanpita liykuna kanqanman kastigun kanman.\nArtikulu Chunka Huk (11)\nDimandadu karninqa huk runa inusintillaraq asta hutsanta fwis\ntarinqanyaq. Y llapan puntanchaw hustisyata fwis ruranqanchawmi tsay\nrunapa dirichun kanman huk musyaq runa payta difindirnin\nparlakapunanpaq.\nHuk runa imatapis ruranqa; y tsaynaw ruranqanta manana rurananpaqqa huk\nmushuq liy kikinpa nasyunninchaw u llapan patsachaw karninqa. Tsay\nrunaqa ruranqanpita manam hutsasapayuqtsu kanman. Mana allita\nruranqanpita ichiklla kastiguchawmi huk runa kanman; tsaynaw\nruranqanpita mas atska kastigu kananpaq huk mushuq liy karninqa tsay\natska kaq kastigutaqa manam tsay runa chaskinmantsu.\nArtikulu Chunka Ishkay (12)\nMana imapis kaykaptinqa runa mahinpa kaway bidanman, ni ayllunman, ni\nmayqan runa manam hatikanmantsu, ni wahinman abusakurnin yaykunmantsu,\nni kartanta pakayllapa liyikunmantsu. Y ullqurkurninqa runakunapa\nhananchaw runapa washan manam rimanmantsu. Tsaynaw abusupita runakuna\ntsapashqa kananpaqmi liykuna kanman.\nArtikulu Chunka Kimsa (13)\nMay nasyunchaw kaykarninmi mayqan runapapis dirichun kan maykunachawpis\npurikuyananpaq, y munanqan markakunachaw takuyananpaq.\nMay nasyunpita u kikinpa nasyunninpita yarqusha karninpis mayqan\nrunapapis dirichunmi kan nasyunninman kutikunanpaq.\nArtikulu Chunka Chusku (14)\nKikinpa nasyuninchaw qisatash y maqasha chikiqninkunapaq kaptinqa mayqan\nrunapapis dirichunmi kanman huk nasyunman patsakunanpaq mana pipis\nchikishqa takunanpaq.\nNasyunis Unidas diklarasyunchaw ninqankunata u nasyunninpa liyninkunata\nmana kasukuq runapa dirichunkuna manam kanmantsu huk nasyunman qishpir\naywakunanpaq.\nArtikulu Chunka Pitsqa (15)\nLlapan runakunapapis dirichun kanmi nasyunpa syudadanun kananpaq.\nMana imapis kaykaptinqa ni pipis huk runata syudadanu kaykaptin: - Manam\nkay nasyunpa syudadanuntsu kanki - nintsikmantsu. Y manam\nmichaayanmantsu huk nasyunpa syudadanun huk runa kananta.\nArtikulu Chunka Suqta (16)\nImalaya runakunapis, mayqan nasyunpis, ima riligyunin kaptinpis,",
            "Image": "7c3112520e9d057cc4b5cc3191fa2c7e"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ul\u00edqupis, warmipis, llapan runakuna kasakuy idaman chariyaptinqa\ndirichunkunam kan kasarakurnin ayllunkuna kayapunanpaq. Warmipaqpis\nullqupaqpis iwalmi dirichunkuna kan kasarakuyananpaq. Y kasarasha kaykar\nrakikaskiyaptinpis dirichunkunaqa kaykan siyimpri.\nIshkankuna warmi ullqu munanakurninmi kasarakuyanman. Manan ni pipis\nmandanmantsu mana munanqanwan kasarananpaqqa.\nMayqan qurikashqa grupupitapis mas impurtantim warmi ullqu wamrankunawan\nallyu kayan. Tsaynaw kanapaqmi Dyus Yaya dispunishqa. Y tsaynaw mas\nimpurtanti kaptinmi kada nasyunchaw allyupa favurnin liykunata kriyanman\ngubyirnukuna, y llapan runakuna rispitayanman.\nArtikulu Chunka Qanchis (17)\nMayqan runapapis dirichunmi kan imachawpis prupyataryu kananpaq,\nhapallan u huk susiyu runakunawan.\nMana imapis kaptinqa ni pi runapis prupyidaninpita runa mahinta amalas\nqarqunmantsu.\nArtikulu Chunka Pusaq (18)\nMayqan runapapis dirichunmi kanman imanawpis yarpakunananpaq,\nkunsiyinsiyan kanqanmannaw rurananpaq y ima riligyunman kriyinanpaq. Y\ntsay dirichum pirmitinman riligyun kaykanqanpita huk riligyunman y\nmayqan kriyinsyanchaw kaykanqanpita huk kriyinsyaman kambiyananpaq, y\nima riligyunchaw ima kriyinsyachaw kaykanqanta hapallanpis, wakin\nrunakunawanpis, kallichawpis, u wahi rurinchawpis yachatsikurnin,\nimanawpapis rurarnin, imanawpa adurarnin, y riligyunpa liyninkunata\nqatirnin kananpaq.\nArtikulu Chunka Isqun (19)\nMayqan runapapis dirichunmi kanman yarpanqannaw parlananpaq. Y manam ni\npipis tsay yarpanqanta pi\u00f1apanmantsu. Y ima kriyinsya imanaw kanqanta\nmusyayta munarninmi mayqan runapis istudiyayta pwidinman, y mayqan\nkriyinsyapaq willakuykunata chaskiyta pwidinman, y kikinpa\nkriyinsiyantapis yachatsikuyta pwidinman radyupapis piryudikupapis y\ntukuylaya muduspapis kikinpa nacyunninchawpis y huklaa\nnasyunkunachawpis.\nArtikulu Ishkay Chunka (20)\nMayqan runakunapapis dirichunmi kanman imapaqpis qurikayananpaq y ima\nhuntakayanqanchaw susiyu kayananpaq. Y tsay qurikayanqanqa kanman manam\npipa kuntran sharkuyananpaqtsu.\nManam ni pipis ubligadutsu kanman qurikayanqanchaw susiyu kananpaq.\nArtikulu Ishkay Chunka Huk (21)\nMayqan runakunapapis dirichunmi kanman diputadu karninpis\nnasyunninkunapa gubyirnunchaw awturida kayananpaq. Kikinkunalla u\npaykuna akrayashqan riprisintanti runakuna yaykuyanman.",
            "Image": "2321d7e1cd1f39d229f4087df813d116"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iwalmi llapan runakunapa dirichun kanman ima ubra publikutapis gubyirnu\nruranqanta rurayananpaq.\nMayqan nasyunchawpis runakunapa munayninchaw kaykarninmi gubyirnu\npudiryuq kananpaq. Y kada bis rasunpa kaq ilisksyun kaptinmi runakuna\nmunayanqanta niyanman gubyirnu rurananpaq. Y iliksyunchawqa llapan\nrunakunam butayanman warmipis, uliqupis, y imanaw kaq runakunapis. Y\nmanam ni pipis musyanmantsu mayqanpaq butun kanqanta.\nArtikulu Ishkay Chunka Ishkay (22)\nLlapan runakuna kay patsachaw kawarnin kayaptinmi dirichun kanman\nsiguuru susyalninkuna kananpaq. Y tsaynaw kananpaqmi mas kapuqyuq\nnacyunkuna yanapayaptin kada nasyun gubyirnu kapuqyuq kanqanmannaw\nruranman. Y tsaynaw gubyirnu ruraptinmi llapan rurakuna kada bis mas\nshumaq pasakuycbaw, saluryuq kawayanan, y pwidiyanqanman ima\nprufisyunyuqpis kayanman.\nArtikulu Ishkay Chunka Kimsa (23)\nLlapan runakunapa dirichunmi kanman aruyyuq kayananpaq. Y munayanqan\naruyta akrayanman. Y aruyanqanchaw mana rurayta pwidinqantaqa ni\nswiildunta uqrananpaqqa manamruranmantsu. Y kada nasyunchawmi liykuna\nkanman runakuna mana aruynaq kayananpaq.\nIwal aruychaw kayaptinqa iwalmi hurnalninkuna kanman mayqan\nrunakunapapis.\nMayqan aruq runapapis dirichunmi kanman sigun imachawpis arun\nkanqanmannaw paqun kananpaq. Y tsay pagunmi paqtanan kikin, warmin, y\ntsurinkuna alli pasakuychaw kawayananpaq. Y tsay gananqan mana\npaqtaptinqa nasyunninpa gubyirnunmi imawanpis ayudanman tsay runata.\nY mayqan aruq runakunapapis dirichunmi kanman sindikatu di aruyta\nfurmayananpaq, u sindikatu kaptin tsayman qurikayananpaq. Y tsay\nsindikatuqa imapis. kaptin aruchaw runakunata difyindinanpaq.\nArtikulu Ishkay Chunka Chusku (24)\nMayqan runapapis dirichuyuqmi kanan aruy uurata kumplirskirqa\nshuntakunanpaq. Y tsay aruy uuraqa huk hunaq kumplitullam kanman. Y\nbakasyunninpis sigun tyimpu arunqanmanmi pagaadu kanman.\nArtikulu Ishkay Chunka Pitsqa (25)\nMayqan runapapis hurnalninmi paqtan kanman alli pasakuychaw kikin,\nwarmin, y tsurinkuna kawayananpaq. Y hurnal gananqanmi paqtanman\nmikuyninkunapaqpis, llatapankunapaqpis, wahinpaqpis, y qishyarnin\nhampitsikuyananpaqwan y sirbisiyuy publikuta pagananpaqwan. Y arun mana\nkaptinqa u qishyaptinpis, u inbaalidu tikraskiptinqa, u byuda kaptinqa,\nu awkisyaptinqa, u imanawpapis mana aruyta pwidiptinqa mayqan runapapis\ndirichunm\u00ed kanman siguuru susyalnin mantininanpaq.\nWawayuq byuda warmikunapaq y waktsa wamrakunapaq nasyunninchaw\ngubyirnupa liyninkuna kanman wanayanqanmannaw yanapananpaq. Lihitimu\nwamra kaptin u mana lihitimu wamra kaptinpis llapan wamrakunapapis",
            "Image": "9991f2b8f66b50c79d7ba4560aad6bed"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dirichunkuna iwalmi kanman.\nArtikulu Ishkay Chunka Suqta (26)\nMayqan runakunapapis dirichunmi kanman istudyayananpaq. Y istudyuqa\ndimbaldillam kanman asta primaryata ushyanqanyaq. Y llapan wamrakuna\nprimaryata istudyayananpaqqa ubligaturyum kanan. Sinuuqa multadum\nkanman. Ima prufisyunpaq istudyayananpaqqa llapan runakunapapis iwalmi\ndirichun kanman. Y sigundaryachaw u unibirsidachaw istudyuqa mayqan\nrunapaqpis sigun yachaynin kanqanmannawmj kanman.\nY istudyukunaqa kanman runakuna kada bis mas imatapis yachakurnin\nrurarnin kayananpaq, y runa mahinpa dirichunkunata kada bis mas\nrispitarnin kayananpaq. Y tsaynaw yachakushqa karninmi mayqan nasyun\nrunakunapa, mayqan rasa runakunapa, mayqan riligyunyuq runakunapa\nkustumbrinkunata kumprindirnin mana chikinakushpa kuyanakur llapan\nrunakuna pasakuyanman. Y tsaynaw shumaq pasakuychaw kaykarninqa Nasyunis\nUnidaswan kada nasyunmi yanapanakuyanman llapan munduchaw nasyunkuna\nhuknin hukninwan mana chikinakur trankilu kayananpaq.\nPapaninkunapa dirichunm\u00ed kanman tsurinkunapa istudiyunkunata akrananpaq.\nArtikulu Ishkay Chunka Qanchis (27)\nMayqan runapapis dirichunmi kanman viladachaw ima tushukuna, musikukuna\nkaptin tsaychaw kayananpaq. Y syintifikukuna imatapis rurayanqakunatam\nmayqan runakunapis aprubichayanman.\nMayqan runapis diskuta, libruta, imatapis invintakurnin ruraptinqa\nliykunam kanan tsay ruranqanpita pursintahi pagayananpaq, y rasunpa pay\nrurashqa kanqanta llapan runakuna musyarnin rispitayananpaq.\nArtikulu Ishkay Chunka Pusaq (28)\nLlapan mundu nasyunkunachawmi kay diklarasyunchaw dirichukuna\npatsakashqa kanqa llapan runakunapapis kay diklarasyunchaw dirichunkuna\nninqannaw kawayananpaq.\nArtikulu Ishkay Chunka Isqun (29)\nRuna mahinkunapa dirichunkunata rispitananpaqqa mayqan runapapis\ndibirnin kan. Y tsay dibirninkunata kumplirninmi rasunpa alli runa kayta\nyachakushqa kanman.\nKay diklarasyunchaw dirichukuna ninqannaw kawaykarninmj llapan runakuna\nubidisikuyanan nasyunninchaw liykuna kanqanta. Y wakin runakunapa\ndirichunkunata rispitananpaqmi, shumaq pasakur runakuna kawayananpaqmi,\nurdin publikuta wardananpaqmi, y allaapa mana allita runakuna mana\nrurayananpaqmi tsay liykunata gubyirnu rurashqa.\nKay diklarasyunchaw Nasyunis Unidas nishqa dirichukunapa kuntraqa\nhuklaayapa ni pi runapis manam rurayanmantsu.\nArtikulu Kimsa Chunka (30)\nKay diklarasyunchawqa manam ni imapis kantsu mayqan nasyunpis mayqan",
            "Image": "bfbe9d5842c52e33ae173ad6fdbcabb7"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "grupu runakunapis ni mayqan runapis runa mahinkunapa dirichunkunata mana\nmicharnin kayananpaq.",
            "Image": "3dcaca633b365736ed13a4a5002f38e9"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470951,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "FA'IRA'A HA'ATI I TE MAU Tl'AMANARA'A O TE TA'ATA-TUPU\nPARAU FA'AARA\nI te fa'ari'i i te fa'ati'am\u0101 o te ihomana tumu o te mau mero t\u0101'\u0101to'a o te nuna'a ta'ata e i to ratou ato'a\nti'amanara'a 'aifaito e te t\u016btu'u-mana-'ore 'ei papa no te orara'ati'am\u0101, no te orara'a-'aifaro e no te hau i roto\ni teie nei ao, e ti'a ai,\nI te fa'ari'i e no te ha'apa'o'ore, e no te fa'afaufa'a'ore i te mau ti'amanara'a o te ta'ata, i tupu ai te mau\npeu 'oviri i fa'ati'arepu i te manava o te t\u0101'\u0101to'ara'a o te ao; i te fa'ari'i i te ti'aoroara'ahia 'ei a'e nui no\nte ta'ata te hitira'a mai o te h\u014d'\u0113 ao iti i reira te mau ta'ata, i ora mai mai roto mai i te tai\u0101 e te veve, e\n'aparaparau noa ai ma te ti'aturi fa'ahou, e ti'a ai,\nI te fa'afaufa'a i te paruru i te ti'amanara'a o te ta'ata ma te h\u014d'\u0113 fa'aterera'a-ture, ia 'ore 'oia te ta'ata ia\nhepohia, i te hope'a, i te hepo-'orure-hau i te fa'at\u012bt\u012bra'a e te fa'afaora'a a te taehae, e tia ai,\nI te fa'afaufa'a i te fa'aitoitora'a i te rito o te here i rotop\u016b i te mau va'a'ai'a, e ti'a ai,\nI te fa'ari'i, i roto i teie Parau-Fa'aau, e ua ti'aoro fa'ahou te mau nuna'a ta'ata o te mau Va'a'ai'a-'Amuitahia\ni to ratou ti'aturi p\u0101p\u016b i te mau ti'amanara'a tumu o te ta'ata, i te ihomana e i te faufa'a o te ihota'ata i te\n'aifaitora'a o te ti'amanara'a o te mau tane e o te mau vahine. I te fa'ari'i e ua fa'i ato'a i to ratou hina'aro\nmau i te tauturu i te 'e'era'a o te 'avirira'ata'ata, e i te ha'apunaho i te h\u014d'\u0113 orara'a hau roa a'e i te maita'i\nna roto ia i te h\u014d'\u0113 ti'amara'a hau a'e, e ti'a ai,\nI te fa'ari'i i te 'opuara'a'amui a te mau Hau Mero e a te Fa'anahora'a a te mau Va'a'ai'a-'Amuitahia no te\nha'amau p\u0101p\u016b i te fa'atura h\u0101'\u0101ti-p\u0101p\u016b-mau i te mau ti'amanara'a o te ta'ata e i te ti'ama tumu, e ti'a ai,\nI te fa'ari'i 'ei faufa'a nui no te ha'ap\u0101p\u016b i teie parau-fa'aau, te h\u014d'\u0113 rahura'a 'amui i teie mau ti'amanara'a e\nteie mau ti'am\u0101ra'a, e ti'a ai,\nTe poro nei te 'Apo'ora'a Rahi i teie Fa'ira'a H\u0101'\u0101ti i te mau Ti'amanara'a o te Ta'ata 'ei moea titaura'a 'amui\nna te mau nuna'a ta'ata e te mau va'a'ai'a ato'a, ia tutava 'oia te mau ta'ata tupu e te mau mero o te 'avirira'a\nta'ata, ma te raupe'a -mana'o noa i teie Fa'ira'a, na roto i te ha'api'ira'a-'ite e te ha'api'ira'a-peu, no te\nha'aparare i te fa'aturara'a o teie mau ti'amanara'a, e no te ha'amau p\u0101p\u016b, na roto i te h\u014d'\u0113 mau fa'auera'a\nri'iri'i a to na iho va'a'ai'a e a te mau va'a'ai'a t\u0101'\u0101to'a. Te poro nei i te fa'ati'am\u0101 ra'a e i te\nha'ap\u0101p\u016bra'a, mai rotop\u016b i te huira'atira o te mau Hau Mero iho e tae roa atu i te huira'atira o te mau fenua i\nraro a'e i to ratou mana.\n'IRAVA MATAMUA\nE fanauhia te t\u0101'\u0101to'ara'a o te ta'ata-tupu ma te ti'am\u0101 e te ti'amanara'a 'aifaito. Ua '\u012b te mana'o pa'ari e i te\nmanava e ma te 'a'au taea'e 'oia ta ratou ha'a i rotop\u016b ia ratou iho, e ti'a ai;\n'IRAVA PITI\nE ti'a ta te ta'ata tata'itahi i te fa'ariro 'ei ti'ara'a no na, teie mau ti'amanara'a e te mau ti'am\u0101ra'a i\nha'apararea i roto i teie Fa'ira'a, ma te h\u014d'\u0113 m\u0101'itira'a'orehia 'oia na ni'a i te taura ta'ata, na ni'a i te rava\n'iri, i te t\u0101n\u0113 e te vahine, i te reo, i te fa'aro'o, te mana'o poritita 'aore ra na ni'a i te tahi atu a mau\nmana'o no roto mai i te va'a'ai'a 'aore ra i te 'avirira'ata'ata; ma te ma'iti-'ore-ato'a-hia 'oia na ni'a i te\nfaufa'a, i te papafanaura'a 'aore ra na ni'a i te tahi atu a mau huru ti'ara'a.\nTeie atu a, 'aore 'e m\u0101'itira'a e ravehia na ni'a i te papara'a poritita, i te manara'a-ture 'aore ra na ni'a i te\npapara'a i rotop\u016b i te mau va'a'ai'a o te fenua 'aore ra o te hau-fenua o te h\u014d'\u0113 ta'ata a'amau, noa atu teie 'e\nfenua 'aore 'e hau-fenua mana ta'a'\u0113, 'e fenua fa'aterehia, i 'o'oti-pito-'ore 'aore ra 'e fenua ti'am\u0101ra'a\nfa'aitihia.\n'IRAVA TORU\n'E ti'amanara'a to te ta'ata-tupu ato'a i te ora, i te ti'am\u0101ra'a e i te orara'a pano'ono'o 'ore.\n'IRAVA MAHA\n'Eiaha roa te ta'ata ia mau i te fa'aterera'a fa'at\u012bt\u012b e i te fa'afaora'a; e 'opani 'eta'eta-roa-hia te\nfa'aterera'a-fa'at\u012bt\u012b e te tapiho'ora'a i te mau t\u012bt\u012b\n'IRAVA PAE,\n'Eiaha roa te ta'ata ia ha'av\u012bhia ma te taparahihia, ia fa'autu'ahia ma te ha'amauiuihia e te fa'afaufa'a'orehia\n'aore ra ma te ha'ave'uve'uhia.\n'IRAVA ONO\n'E ti'amanara'a to te ta'ata tata'itahi i te manara'a o to na ti'ara'a-mana-ture i te mau v\u0101hi ato'a.\n'IRAVA HITU\n'E ti'ara'a 'aifaito to te t\u0101'\u0101to'ara'a i mua i te ture e 'e ti'amanara'a, ma te m\u0101'iti'orehia, i te h\u014d'\u0113\nparurura'a 'aifaito a te ture. 'E ti'amanara'a to te t\u0101'\u0101to'ara'a ia p\u0101ruru-'aifaito-hia atu i te mau fa'ata'ara'a\ne fa'ahapa na i teie Fa'ira'a, e i te mau ha'afifra'a ato'a i teie fa'ata'ara'a.",
            "Image": "165d778df14bdb8b4b5e1dbee1023082"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "'IRAVA VA'U\n'E ti'amanara'a to te ta'ata ato'a i te h\u014d'\u0113 horora'a ti'a mau i mua i te mau manaha'avara'a a te va'a'ai'a i mana\ni te p\u0101to'i atu i te mau ha'a e fa'ahapa ra i to na mau ti'amanara'a tumu i ha'amanahia mai e te papature nui\n'aore ra e te ture.\n'IRAVA IVA\n'Eiaha roa te ta'ata ia tape'ahia, ia tamauhia i te 'auri 'aorc ra ia tuvaruhia ma te tumu 'ore.\n'IRAVA 'AHURU\n'E ti'amanara'a lo te ta'ata ato'a, na roto i te 'aifaito ti'a, i te fa'aro'o auti'a a ra'ahia ta na tumu 'ohipa e\nte h\u014d'\u0113 tomite ha'av\u0101ra'a ti'am\u0101 e te ti'a 'aifaito, i mua i te huira'atira. Na teie tomite 'oia e fa'aoti i te\nti'am\u0101ra'a o to na mau ti'amanara'a e ta na mau fafaura'a 'aore ra i te manara'a o te mau fa'ahapara'a ato'a na\nni'a i te tinofa'au tu'ara'a .\n'IRAVA 'AHURU-MA-H\u014d'\u0113\n'E tia ma tei fa'aoti-mana'o-hia no te ta'ata ato'a i parihia i te h\u014d'\u0113 hara hou o ia a fa'ahapa-p\u0101p\u016b-roa-hia ai e\nte ture na roto i te h\u014d'\u0113 ha'av\u0101ra'a i mua i te huira'atira. 'E mau rave'a p\u0101p\u016b te rave-'ato'a-hia no te p\u0101ruru ia\nna.\n'Eiaha te ta'ata ia fa'autu'ahia no te mau 'ohipa 'aore ra no te mau ravera'aha'apa'ora'a -'ore i tupu i te tau 'e\nfa'ahapa-ture-'ore teie mau 'ohipa i roto i te papa-ture o to na va'a'ai'a 'aore ra o te t\u0101'\u0101to'ara'a o te mau\nva'a'ai'a. 'Eiaha ato'a ia fa'ateiahahia a'e te utu'a, ia vai 'aifaito r\u0101 e tei tu'uhia i te tau a ravehia ai teie\nhara.\n'IRAVA 'AHURU-MA-PITI\n'Eiaha te orara'a, te feti'i, te 'utuafare o te ta'ata e ta na ato'a mau tuatapapara'aparau-papa'i ia riro 'ei\n'imira'a-pe'ape'a- ti'am\u0101 -'ore, e 'ei fa'a'inora'a ato'a i to na tiara'amana e i to na ro'o. 'E ti'amanara'a to\nte ta'ata ato'a i te p\u0101rurura'a a te ture i teie atu mau 'imira'a -pe'ape'a 'aore ra i teie mau fa'a'inora'a.\n'IRAVA 'AHURU-MA-TORU\n'E ti'amanara'a to te ta'ata ato'a i te araterehaere ma te ti'am\u0101 e i te 'imi i te h\u014d'\u0113 nohora'a no na i roto i te\nh\u014d'\u0113 Hau-Fenua.\n'E ti'amanara'a to te ta'ata ato'a i te fa'aru'e i te 'ai'a, i to na ato'a iho 'oia, e i te ho'i fa'ahou mai i to\nna'ai'a.\n'IRAVA 'AHURU-MA-MAHA\nI mua i te fa'afaora'a, 'e tiamanara'a to te ta'ata ato'a i te 'imi i te pare-ora e i te fa'ari'ihia mai i te tahi\n'\u0113 atu mau fenua.\n'Eiaha ra teie ti'amanara'a ia tata'uhia no te mau fa'afaora'a i fa'ahapa i te ti'amanara'a 'amui 'aore ra i\nfa'ahape i te mau fa'aotira'a e te mau fa'ata'ara'a-ture a te mau Va'a'ai'a-'Amuitahia.\n'IRAVA 'AHURU-MA-PAE\n'E ti'amanara'a to te ta'ata-tupu ato'a i te h\u014d'\u0113 ti'ara'ava'a'ai'a.\n'Eiaha roa ia te ta'ata ia fa'a'erehia ma te ti'am\u0101 'ore i to na ti'ara'ava'a'ai'a, e i te ti'amanara'a ato'a no\nte taui i to na ti'ara'ava'a'ai'a.\n'IRAVA 'AHURU-MA-ONO\nla tae'ahia te matahiti ti'a, 'e ti'amanara'a to te t\u0101n\u0113 e to te vahine, ma te h\u014d'\u0113 ha'a- fifi-'ore-hia na ni'a i\nte taura-ta'ata, na ni'a i te ti'ara'ava'a'ai'a 'aore ra na ni'a i te fa'aro'o, i te fa'aipoipo e i te ha'atumu i\nte h\u014d'\u0113'utuafare-feti'i. 'E ti'amanara'a'aifai to raua no te 'ohipa-e-no-te- 'anotau- fa'aipoipora'a e no te\n'anotau ta'ara'a ato'a.\nE fa'aoti-ti'a-noa-hia te fa'aipoipora'a ma te hina'aro ti'am\u0101 mau e te fa'ahepo'orehia o n\u0101 ta'ata fa'aipoipo.\n'E iho tumu-papa te 'utuafare-feti'i no te 'avirira'ata'ata e no reira 'e ti'amanara'a to na i te p\u0101rurura'a a te\n'avirira'ata'ata e a te Hau.\n'IRAVA 'AHURU-MA-HITU\n'E ti'amanara'a to te ta'ata, to tei vai ato'a i roto i te va'amata'eina'a, i te ti'ara'afatu.\n'Eiaha roa te ta'ata ia fa'a'erehia ma te ti'am\u0101 'ore i to na ti'ara'afatu.\n'IRAVA 'AHURU-MA-VA'U\n'E ti'amanara'a to te ta'ata ato'a i te ti'am\u0101ra'a o te ferurira'a, o te 'ite e o te fa'aro'o. Teie ti'amanara'a,\n'e ti'am\u0101ra'a ia no te taui i te fa'aro'o'aore ra i te ti'aturira'a, o ia ana'e iho 'aore ra ma te 'amui, i mua i\nte huira'atira 'aore ra o ia ana'e iho, na roto i te ha'api'ira'a, i te mau fa'anahonahora'a, i te purera'a e i te\nfa'aotira'a o te haerera'a'oro'a.",
            "Image": "30b9505099b1742b4521566a8c3544b6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "'IRAVA 'AHURU-MA-IVA\n'E ti'amanara'a to te ta'ata-tupu ato'a i te ti'am\u0101ra'a o te mana'o e o te porora'a-parau; 'e ti'amanara'a ho'i ia\ni te ha'afifi-ra'a-'ore-hia no to na mau mana'o, 'e ti'amanara'a no te 'imira'a, no te fa'ari'ira'a e no te\nha'apararera'a i te mau parau-fa'a'ite e i te mau mana'o, na roto i te mau huru rave'a ato'a, e ma te t\u0101u'a 'ore\natu i te mau 'oti'a.\n'IRAVA PITI-'AHURU\n'E ti'amanara'a to te ta'ata ato'a i te ti'am\u0101ra'a o te 'apo'ora'a e o te t\u0101'\u0101tira'a hau.\n'Eiaha roa te ta'ata ia fa'ahepohia no te fa'ao atu i roto i te h\u014d'\u0113 pupu-t\u0101'\u0101tira'a.\n'IRAVA PITI-'AHURU-MA-H\u014d'\u0113\n'E ti'amanara'a to te ta'ata ato'a i te fa'a\u014d ti'a atu, 'aore ra na ni'a atu i te ti'ara'a o te mau mero-m\u0101'iti-\nti'am\u0101-hia, i roto i te fa'aterera'a-'ohipa a te Hau o to na fenua.\n'E ti'amanara'a to te ta'ata ato'a i te fa'a\u014d atu, na ni'a i te mau ti'ara'a 'aifaito, i roto i te mau toro'a-\n'ohipa a te Hau o to na fenua.\n'O te hina'aro o te huira'atira te papa o te mana o te fa'aterera'a a te Ilau. E ha'apararehia teie hina'aro na\nroto i te tahi mau m\u0101~'itira'a ti'am\u0101, o t\u0113 rave-tamau-hia i te mau area-fa'aau-hia, na roto ia i te h\u014d'\u0113\nm\u0101'itira'a h\u0101'\u0101ti 'aifaito e i te h\u014d'\u0113 m\u0101'itira'a p\u016brarohuna 'aore ra na roto ia i te h\u014d'\u0113 fa'anahora'a 'aifaito\nmai, o te fa'atura i te ti'am\u0101ra'a o te m\u0101'itira'a .\n'IRAVA PITI-'AHURU-MA-PITI\n'E ti'amanara'a to te ta'ata ato'a, na ni'a i to na ti'ara'a -mero-'avirira'ata'ata, i te papaturura'a -\n'avirira'ata'ata. 'E ti'ara'a to na i te manuiara'a o te mau ti'amanara'a te pae faufa'a, te pae 'avirira'ata'ata\ne te pae fa'anahora'a-'ohipa-tumu -faufa'a no to na ihomana e no te tupura'a-ti'am\u0101 o to na ihota'ata, ma te\nt\u016btavara'a-va'a'ai'a 'oia e te ravera'a-'amui a te t\u0101'\u0101to'ara'a o te mau va'a'ai'a, ia au i te fa'anahora'a e te\nfaufa'a a te fenua tata'itahi.\n'IRAVA PITI'AHURU-MA-TORU\n'E ti'amanara'a to te ta'ata ato'a i te 'ohipa, i te m\u0101'iti-ti'am\u0101 i ta n'ohipa na ni'a i t h\u014d'\u0113 fa'anahora'a-\nohipa 'aifaito e te aut'a, e i te paruruhia i te o'era'a-'ohipa.\n'E ti'amanara'a to te t\u0101'\u0101to'ara'a, ma te h\u014d'\u0113 ma'iti'orera'a, i te h\u014d'\u0113 moni'ohipa 'aifaito ti'a e te h\u014d'\u0113\nha'ara'a 'aifaito.\n'E ti'amanara'a to te ta'ata ato'a e rave na i te'ohipa i te h\u014d'\u0113 'aufaura'a 'aifaito au-ti'a no te papaturu ia na\ne i to na 'utuafare feti'i te h\u014d'\u0113 orara'a au i te ti'am\u0101ra'a o te ta'ata-tupu tei ti'a i te p\u0101turuhia, i te\ntaime-fifi, na te tahi mau rave'a-p\u0101rurura'a 'avirira'ata'ata.\n'E ti'amanara'a to te ta'ata ato'a i te fa'atupu e te tahi atu i te auparuru-ti'ara'a e i te fa'a\u014d ato'a atu i\nroto i te mau auparurura'a-ti'ara'a no te p\u0101ruru i to na mau-ti'ara'a-faufa'a.\n'IRAVA PITI-'AHURU-MA-MAHA\n'E ti'amanara'a to te ta'ata ato'a i te fa'aeaeara'a-'ohipa e i te mau fa'a'ana'anatae-ra'a, i te h\u014d'\u0113 ihoa r\u0101\nha'apotora'a au-ti'a i te taime-ravera'a-'ohipa e i te 'aufauhia i te mau fa'afa'aeara'a-'ohipa i fa'au-area-hia.\n'IRAVA PITI-'AHURU-MA-PAE\n'E ti'amanara'a to te ta'ata ato'a i te faito-orara'a nava'i no te papaturu i to na orara'a-tino e to na orara'a-\nf\u0101na'o e i to to na ato'a'utuafare-feti'i, i te pae ihoa r\u0101 o te m\u0101'a, o te 'ahu, o te fare, o te utuutura'a-ma'i\ne i te pae ato'a o te mau 'atu'atura'a-'avirira'ata'ata i titauhia. 'E ti'amanara'a to na i te tauturuhia i te\no'era'a-'ohipa, i te ma'ira'a, te ha'aparuparura'a, te ivira'a, te ruhiruhiara'a 'aore ra i te tahi atu a mau\no'era'a-rave'a-'imira'a-maita'i i hina'aro'orehia e ana.\n'E ti'amanara'a to te vahine-fanau-tama e to te tamari'i i te h\u014d'\u0113 tauturu e i te h\u014d'\u0113 utuutura'a ta'a'\u0113. 'E\nti'ara'a to te t\u0101'\u0101to'ara'a o te tamari'i, tei fanau-ti'ama-hia 'aore ra tei fanau-ti'am\u0101-'ore-hia, i te h\u014d'\u0113\u0101\ntauturura'a-'avirira'ata'ata.\n'IRAVA PITI-'AHURU-MA-ONO\n'E ti'amanara'a to te ta'ata ato'a i te ha'api'ira'a. 'Ei ha'api'ira'a t\u0101moni 'ore e ti'a ai no te ha'api'ira'a'\u0101\ne no te ha'api'ira'a -tumu ihoa r\u0101. 'E fa'auera'a na te hau te ha'api'ira'a-'\u0101. Ia ha'apararehia te ha'api'ira'a\nfa'aravihi e te ha'api'ira'a-toro'a, e ti'a ai. 'E ti'amanara'a, ma te 'aifaito roa, to te t\u0101'\u0101to'ara'a i te\nha'api'ira'a tuatoru na roto i to ratou iho itoito.\nIa titau-ti'a te ha'api'ira'a i te p\u016b-hinuhinura'a o te ihota'ata e i te fa'a'eta'eta i te fa'aturara'a i te\nti'amanara'a o te ta'ata-tupu, e o te mau ti'am\u0101ra'a tumu, e ti'a ai. Ia tauturuhua 'oia i te m\u0101ramarama, i te\nmaita'i e te here i rotop\u016b i te mau va'a'ai'a p\u0101'\u0101to' e te mau taura-ta'ata 'aore ra i rotop\u016b i te mau pupu -\nfa'aro'o, ia tauturuhua ato'a i te terera'a o te mau 'ohipa a te mau Va'a'ai'a-Amuitahia no te maup\u0101p\u016bra'a o te\nhau, e ti'a ai.\n3-'E ti'amanara'a matameha'i to te metua, i te m\u0101'iti i te huru ha'api'ira'a e h\u014dro'a na to raua mau tamari'i.",
            "Image": "65366ee0eaa0ae6821f3df0c3400f679"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "'IRAVA PITI-'AHURU-MA-HITU\nE ti'amanara'a to te ta'ata ato'a i te fa'a\u014d atu, ma te ti'am\u0101, i roto i te fa'anahora'a-'ihi-tupu a te\nva'amata'eina'a, i te fa'afaufa'a atu i te mau tata'ura'a-'una, e i te 'amui ato'a atu i te fa'aritora'a o te\np\u016b'ihi e i te mau rahura'a-ora e roa'a mai.\n'E ti'amanara'a to te ta'ata tata'itahi i te p\u0101ruruhiara'a o te mau faufa'a-ture e te mau faufa'a-tino e vai ra i\nroto i te mau tata'ura'a-'ihi, te mau tata'ura'a-'aivana'a 'aore ra te mau tata'ura'a-'una ta na iho e fatu na.\n'IRAVA PITI-'AHURU-MA-VA'U\n'E ti'amanara'a to te ta'ata ato'a i te manara'a, i te pae 'avirira'ata'ata e i te pae va'a'ai'a p\u0101'\u0101to'a, o te\nh\u014d'\u0113 fa'aterera'a i reira te mau ti'amanara'a e te mau ti'am\u0101ra'a i porohia i roto i teie Fa'ira'a e mana rahi roa\nai.\n'IRAVA PITI-'AHURU-MA-IVA\n'E hopoi'a ta te ta'ata tata'itahi e amo na te va'amata'eina'a i reira te tupura'a ti'am\u0101 rahi mau o to na\nihota'ata e mana ai.\nI roto i te fa'a'ohipara'a i to na mau ti'amanara'a e i roto ato'a i te fa'afaufa'ara'a i to na mau ti'am\u0101ra'a,\n'aita atu 'e '\u014dpanira'a ta te ta'ata tata'itahi maori r\u0101 o te mau '\u014dpanira'a ia i fa'aau-ti'a-hia e te ture no te\npapaturu i te fa'ari'ira'a e i te fa'aturara'a i te mau ti'amanara'a e te mau ti'am\u0101ra'a o te tahi atu, e no te\nha'afaufa'a ato'a i te mau titaura'a 'aifaito a te ture-ha'apa'ora'a e a te ture-hau, e a te orara'a-hau maita'i o\nte t\u0101'\u0101to'ara'a i roto i te h\u014d'\u0113 'avirira'ata'ata-upo'o-'aifaito.\nE'ore teie mau ti'amanara'a e teie mau ti'am\u0101ra'a e mana noa a'e i te ravefa'ahapara'a i te mau ture-ha'apa'ora'a\na te mau Va'a'ai'a-'Amuitahia.\n'IRAVA TORU-'AHURU\n'Eiaha roa te h\u014d'\u0113 noa a'e fa'auera'a a teie Fa'ira'a ia 'iritihia 'ei ti'amanara'a a'e no te h\u014d'\u0113 Hau-Fenua, no\nte h\u014d'\u0113 aupupu-ta'ata 'aore ra no te h\u014d'\u0113 ta'ata h\u014d'\u0113, no te rave i te h\u014d'\u0113 'ohipa no te v\u0101v\u0101hi atu i te mau\nti'amanara'a e te mau ti'am\u0101ra'a i porohia i roto nei.",
            "Image": "bf1b825d202b78515afc6660e5b15a5b"
        }
    }
}

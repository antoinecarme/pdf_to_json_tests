{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470966,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "FA'IRA'A HA'ATI I TE MAU Tl'AMANARA'A O TE TA'ATA-TUPU\nPARAU FA'AARA\nI te fa'ari'i i te fa'ati'am\u0101 o te ihomana tumu o te mau mero t\u0101'\u0101to'a o te nuna'a\nta'ata e i to ratou ato'a ti'amanara'a 'aifaito e te t\u016btu'u-mana-'ore 'ei papa no te\norara'ati'am\u0101, no te orara'a-'aifaro e no te hau i roto i teie nei ao, e ti'a ai,\nI te fa'ari'i e no te ha'apa'o'ore, e no te fa'afaufa'a'ore i te mau ti'amanara'a o te\nta'ata, i tupu ai te mau peu 'oviri i fa'ati'arepu i te manava o te t\u0101'\u0101to'ara'a o te\nao; i te fa'ari'i i te ti'aoroara'ahia 'ei a'e nui no te ta'ata te hitira'a mai o te\nh\u014d'\u0113 ao iti i reira te mau ta'ata, i ora mai mai roto mai i te tai\u0101 e te veve, e\n'aparaparau noa ai ma te ti'aturi fa'ahou, e ti'a ai,\nI te fa'afaufa'a i te paruru i te ti'amanara'a o te ta'ata ma te h\u014d'\u0113 fa'aterera'a-\nture, ia 'ore 'oia te ta'ata ia hepohia, i te hope'a, i te hepo-'orure-hau i te\nfa'at\u012bt\u012bra'a e te fa'afaora'a a te taehae, e tia ai,\nI te fa'afaufa'a i te fa'aitoitora'a i te rito o te here i rotop\u016b i te mau va'a'ai'a, e\nti'a ai,\nI te fa'ari'i, i roto i teie Parau-Fa'aau, e ua ti'aoro fa'ahou te mau nuna'a ta'ata o\nte mau Va'a'ai'a-'Amuitahia i to ratou ti'aturi p\u0101p\u016b i te mau ti'amanara'a tumu o te\nta'ata, i te ihomana e i te faufa'a o te ihota'ata i te 'aifaitora'a o te ti'amanara'a\no te mau tane e o te mau vahine. I te fa'ari'i e ua fa'i ato'a i to ratou hina'aro mau\ni te tauturu i te 'e'era'a o te 'avirira'ata'ata, e i te ha'apunaho i te h\u014d'\u0113 orara'a\nhau roa a'e i te maita'i na roto ia i te h\u014d'\u0113 ti'amara'a hau a'e, e ti'a ai,\nI te fa'ari'i i te 'opuara'a'amui a te mau Hau Mero e a te Fa'anahora'a a te mau\nVa'a'ai'a-'Amuitahia no te ha'amau p\u0101p\u016b i te fa'atura h\u0101'\u0101ti-p\u0101p\u016b-mau i te mau\nti'amanara'a o te ta'ata e i te ti'ama tumu, e ti'a ai,\nI te fa'ari'i 'ei faufa'a nui no te ha'ap\u0101p\u016b i teie parau-fa'aau, te h\u014d'\u0113 rahura'a\n'amui i teie mau ti'amanara'a e teie mau ti'am\u0101ra'a, e ti'a ai,\nTe poro nei te 'Apo'ora'a Rahi i teie Fa'ira'a H\u0101'\u0101ti i te mau Ti'amanara'a o te Ta'ata\n'ei moea titaura'a 'amui na te mau nuna'a ta'ata e te mau va'a'ai'a ato'a, ia tutava\n'oia te mau ta'ata tupu e te mau mero o te 'avirira'a ta'ata, ma te raupe'a -mana'o noa\ni teie Fa'ira'a, na roto i te ha'api'ira'a-'ite e te ha'api'ira'a-peu, no te ha'aparare\ni te fa'aturara'a o teie mau ti'amanara'a, e no te ha'amau p\u0101p\u016b, na roto i te h\u014d'\u0113 mau\nfa'auera'a ri'iri'i a to na iho va'a'ai'a e a te mau va'a'ai'a t\u0101'\u0101to'a. Te poro nei i\nte fa'ati'am\u0101 ra'a e i te ha'ap\u0101p\u016bra'a, mai rotop\u016b i te huira'atira o te mau Hau Mero\niho e tae roa atu i te huira'atira o te mau fenua i raro a'e i to ratou mana.\n'IRAVA MATAMUA\nE fanauhia te t\u0101'\u0101to'ara'a o te ta'ata-tupu ma te ti'am\u0101 e te ti'amanara'a 'aifaito. Ua\n'\u012b te mana'o pa'ari e i te manava e ma te 'a'au taea'e 'oia ta ratou ha'a i rotop\u016b ia\nratou iho, e ti'a ai;\n'IRAVA PITI\nE ti'a ta te ta'ata tata'itahi i te fa'ariro 'ei ti'ara'a no na, teie mau ti'amanara'a\ne te mau ti'am\u0101ra'a i ha'apararea i roto i teie Fa'ira'a, ma te h\u014d'\u0113 m\u0101'itira'a'orehia\n'oia na ni'a i te taura ta'ata, na ni'a i te rava 'iri, i te t\u0101n\u0113 e te vahine, i te",
            "Image": "c256a52454426360afc53a7ec57f014c"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "reo, i te fa'aro'o, te mana'o poritita 'aore ra na ni'a i te tahi atu a mau mana'o no\nroto mai i te va'a'ai'a 'aore ra i te 'avirira'ata'ata; ma te ma'iti-'ore-ato'a-hia\n'oia na ni'a i te faufa'a, i te papafanaura'a 'aore ra na ni'a i te tahi atu a mau huru\nti'ara'a.\nTeie atu a, 'aore 'e m\u0101'itira'a e ravehia na ni'a i te papara'a poritita, i te\nmanara'a-ture 'aore ra na ni'a i te papara'a i rotop\u016b i te mau va'a'ai'a o te fenua\n'aore ra o te hau-fenua o te h\u014d'\u0113 ta'ata a'amau, noa atu teie 'e fenua 'aore 'e hau-\nfenua mana ta'a'\u0113, 'e fenua fa'aterehia, i 'o'oti-pito-'ore 'aore ra 'e fenua\nti'am\u0101ra'a fa'aitihia.\n'IRAVA TORU\n'E ti'amanara'a to te ta'ata-tupu ato'a i te ora, i te ti'am\u0101ra'a e i te orara'a\npano'ono'o 'ore.\n'IRAVA MAHA\n'Eiaha roa te ta'ata ia mau i te fa'aterera'a fa'at\u012bt\u012b e i te fa'afaora'a; e 'opani\n'eta'eta-roa-hia te fa'aterera'a-fa'at\u012bt\u012b e te tapiho'ora'a i te mau t\u012bt\u012b\n'IRAVA PAE,\n'Eiaha roa te ta'ata ia ha'av\u012bhia ma te taparahihia, ia fa'autu'ahia ma te\nha'amauiuihia e te fa'afaufa'a'orehia 'aore ra ma te ha'ave'uve'uhia.\n'IRAVA ONO\n'E ti'amanara'a to te ta'ata tata'itahi i te manara'a o to na ti'ara'a-mana-ture i te\nmau v\u0101hi ato'a.\n'IRAVA HITU\n'E ti'ara'a 'aifaito to te t\u0101'\u0101to'ara'a i mua i te ture e 'e ti'amanara'a, ma te\nm\u0101'iti'orehia, i te h\u014d'\u0113 parurura'a 'aifaito a te ture. 'E ti'amanara'a to te\nt\u0101'\u0101to'ara'a ia p\u0101ruru-'aifaito-hia atu i te mau fa'ata'ara'a e fa'ahapa na i teie\nFa'ira'a, e i te mau ha'afifra'a ato'a i teie fa'ata'ara'a.\n'IRAVA VA'U\n'E ti'amanara'a to te ta'ata ato'a i te h\u014d'\u0113 horora'a ti'a mau i mua i te mau\nmanaha'avara'a a te va'a'ai'a i mana i te p\u0101to'i atu i te mau ha'a e fa'ahapa ra i to\nna mau ti'amanara'a tumu i ha'amanahia mai e te papature nui 'aore ra e te ture.\n'IRAVA IVA\n'Eiaha roa te ta'ata ia tape'ahia, ia tamauhia i te 'auri 'aorc ra ia tuvaruhia ma te\ntumu 'ore.\n'IRAVA 'AHURU\n'E ti'amanara'a lo te ta'ata ato'a, na roto i te 'aifaito ti'a, i te fa'aro'o auti'a a\nra'ahia ta na tumu 'ohipa e te h\u014d'\u0113 tomite ha'av\u0101ra'a ti'am\u0101 e te ti'a 'aifaito, i mua\ni te huira'atira. Na teie tomite 'oia e fa'aoti i te ti'am\u0101ra'a o to na mau\nti'amanara'a e ta na mau fafaura'a 'aore ra i te manara'a o te mau fa'ahapara'a ato'a\nna ni'a i te tinofa'au tu'ara'a .",
            "Image": "24c22b5b8a10bbeb3967847f230db5ab"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "'IRAVA 'AHURU-MA-H\u014d'\u0113\n'E tia ma tei fa'aoti-mana'o-hia no te ta'ata ato'a i parihia i te h\u014d'\u0113 hara hou o ia a\nfa'ahapa-p\u0101p\u016b-roa-hia ai e te ture na roto i te h\u014d'\u0113 ha'av\u0101ra'a i mua i te huira'atira.\n'E mau rave'a p\u0101p\u016b te rave-'ato'a-hia no te p\u0101ruru ia na.\n'Eiaha te ta'ata ia fa'autu'ahia no te mau 'ohipa 'aore ra no te mau\nravera'aha'apa'ora'a -'ore i tupu i te tau 'e fa'ahapa-ture-'ore teie mau 'ohipa i roto\ni te papa-ture o to na va'a'ai'a 'aore ra o te t\u0101'\u0101to'ara'a o te mau va'a'ai'a. 'Eiaha\nato'a ia fa'ateiahahia a'e te utu'a, ia vai 'aifaito r\u0101 e tei tu'uhia i te tau a\nravehia ai teie hara.\n'IRAVA 'AHURU-MA-PITI\n'Eiaha te orara'a, te feti'i, te 'utuafare o te ta'ata e ta na ato'a mau\ntuatapapara'aparau-papa'i ia riro 'ei 'imira'a-pe'ape'a- ti'am\u0101 -'ore, e 'ei\nfa'a'inora'a ato'a i to na tiara'amana e i to na ro'o. 'E ti'amanara'a to te ta'ata\nato'a i te p\u0101rurura'a a te ture i teie atu mau 'imira'a -pe'ape'a 'aore ra i teie mau\nfa'a'inora'a.\n'IRAVA 'AHURU-MA-TORU\n'E ti'amanara'a to te ta'ata ato'a i te araterehaere ma te ti'am\u0101 e i te 'imi i te h\u014d'\u0113\nnohora'a no na i roto i te h\u014d'\u0113 Hau-Fenua.\n'E ti'amanara'a to te ta'ata ato'a i te fa'aru'e i te 'ai'a, i to na ato'a iho 'oia, e\ni te ho'i fa'ahou mai i to na'ai'a.\n'IRAVA 'AHURU-MA-MAHA\nI mua i te fa'afaora'a, 'e tiamanara'a to te ta'ata ato'a i te 'imi i te pare-ora e i\nte fa'ari'ihia mai i te tahi '\u0113 atu mau fenua.\n'Eiaha ra teie ti'amanara'a ia tata'uhia no te mau fa'afaora'a i fa'ahapa i te\nti'amanara'a 'amui 'aore ra i fa'ahape i te mau fa'aotira'a e te mau fa'ata'ara'a-ture\na te mau Va'a'ai'a-'Amuitahia.\n'IRAVA 'AHURU-MA-PAE\n'E ti'amanara'a to te ta'ata-tupu ato'a i te h\u014d'\u0113 ti'ara'ava'a'ai'a.\n'Eiaha roa ia te ta'ata ia fa'a'erehia ma te ti'am\u0101 'ore i to na ti'ara'ava'a'ai'a, e i\nte ti'amanara'a ato'a no te taui i to na ti'ara'ava'a'ai'a.\n'IRAVA 'AHURU-MA-ONO\nla tae'ahia te matahiti ti'a, 'e ti'amanara'a to te t\u0101n\u0113 e to te vahine, ma te h\u014d'\u0113\nha'a- fifi-'ore-hia na ni'a i te taura-ta'ata, na ni'a i te ti'ara'ava'a'ai'a 'aore ra\nna ni'a i te fa'aro'o, i te fa'aipoipo e i te ha'atumu i te h\u014d'\u0113'utuafare-feti'i. 'E\nti'amanara'a'aifai to raua no te 'ohipa-e-no-te- 'anotau- fa'aipoipora'a e no te\n'anotau ta'ara'a ato'a.\nE fa'aoti-ti'a-noa-hia te fa'aipoipora'a ma te hina'aro ti'am\u0101 mau e te fa'ahepo'orehia\no n\u0101 ta'ata fa'aipoipo.\n'E iho tumu-papa te 'utuafare-feti'i no te 'avirira'ata'ata e no reira 'e ti'amanara'a\nto na i te p\u0101rurura'a a te 'avirira'ata'ata e a te Hau.",
            "Image": "6cba344454b47836dafcc1ee45a8e0c9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "'IRAVA 'AHURU-MA-HITU\n'E ti'amanara'a to te ta'ata, to tei vai ato'a i roto i te va'amata'eina'a, i te\nti'ara'afatu.\n'Eiaha roa te ta'ata ia fa'a'erehia ma te ti'am\u0101 'ore i to na ti'ara'afatu.\n'IRAVA 'AHURU-MA-VA'U\n'E ti'amanara'a to te ta'ata ato'a i te ti'am\u0101ra'a o te ferurira'a, o te 'ite e o te\nfa'aro'o. Teie ti'amanara'a, 'e ti'am\u0101ra'a ia no te taui i te fa'aro'o'aore ra i te\nti'aturira'a, o ia ana'e iho 'aore ra ma te 'amui, i mua i te huira'atira 'aore ra o ia\nana'e iho, na roto i te ha'api'ira'a, i te mau fa'anahonahora'a, i te purera'a e i te\nfa'aotira'a o te haerera'a'oro'a.\n'IRAVA 'AHURU-MA-IVA\n'E ti'amanara'a to te ta'ata-tupu ato'a i te ti'am\u0101ra'a o te mana'o e o te porora'a-\nparau; 'e ti'amanara'a ho'i ia i te ha'afifi-ra'a-'ore-hia no to na mau mana'o, 'e\nti'amanara'a no te 'imira'a, no te fa'ari'ira'a e no te ha'apararera'a i te mau parau-\nfa'a'ite e i te mau mana'o, na roto i te mau huru rave'a ato'a, e ma te t\u0101u'a 'ore atu\ni te mau 'oti'a.\n'IRAVA PITI-'AHURU\n'E ti'amanara'a to te ta'ata ato'a i te ti'am\u0101ra'a o te 'apo'ora'a e o te t\u0101'\u0101tira'a\nhau.\n'Eiaha roa te ta'ata ia fa'ahepohia no te fa'ao atu i roto i te h\u014d'\u0113 pupu-t\u0101'\u0101tira'a.\n'IRAVA PITI-'AHURU-MA-H\u014d'\u0113\n'E ti'amanara'a to te ta'ata ato'a i te fa'a\u014d ti'a atu, 'aore ra na ni'a atu i te\nti'ara'a o te mau mero-m\u0101'iti-ti'am\u0101-hia, i roto i te fa'aterera'a-'ohipa a te Hau o to\nna fenua.\n'E ti'amanara'a to te ta'ata ato'a i te fa'a\u014d atu, na ni'a i te mau ti'ara'a 'aifaito,\ni roto i te mau toro'a-'ohipa a te Hau o to na fenua.\n'O te hina'aro o te huira'atira te papa o te mana o te fa'aterera'a a te Ilau. E\nha'apararehia teie hina'aro na roto i te tahi mau m\u0101~'itira'a ti'am\u0101, o t\u0113 rave-tamau-\nhia i te mau area-fa'aau-hia, na roto ia i te h\u014d'\u0113 m\u0101'itira'a h\u0101'\u0101ti 'aifaito e i te\nh\u014d'\u0113 m\u0101'itira'a p\u016brarohuna 'aore ra na roto ia i te h\u014d'\u0113 fa'anahora'a 'aifaito mai, o\nte fa'atura i te ti'am\u0101ra'a o te m\u0101'itira'a .\n'IRAVA PITI-'AHURU-MA-PITI\n'E ti'amanara'a to te ta'ata ato'a, na ni'a i to na ti'ara'a -mero-'avirira'ata'ata, i\nte papaturura'a -'avirira'ata'ata. 'E ti'ara'a to na i te manuiara'a o te mau\nti'amanara'a te pae faufa'a, te pae 'avirira'ata'ata e te pae fa'anahora'a-'ohipa-tumu\n-faufa'a no to na ihomana e no te tupura'a-ti'am\u0101 o to na ihota'ata, ma te t\u016btavara'a-\nva'a'ai'a 'oia e te ravera'a-'amui a te t\u0101'\u0101to'ara'a o te mau va'a'ai'a, ia au i te\nfa'anahora'a e te faufa'a a te fenua tata'itahi.\n'IRAVA PITI'AHURU-MA-TORU\n'E ti'amanara'a to te ta'ata ato'a i te 'ohipa, i te m\u0101'iti-ti'am\u0101 i ta n'ohipa na ni'a",
            "Image": "b4d36da4b5e33e09b8fadec094b2e196"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "i t h\u014d'\u0113 fa'anahora'a-ohipa 'aifaito e te aut'a, e i te paruruhia i te o'era'a-'ohipa.\n'E ti'amanara'a to te t\u0101'\u0101to'ara'a, ma te h\u014d'\u0113 ma'iti'orera'a, i te h\u014d'\u0113 moni'ohipa\n'aifaito ti'a e te h\u014d'\u0113 ha'ara'a 'aifaito.\n'E ti'amanara'a to te ta'ata ato'a e rave na i te'ohipa i te h\u014d'\u0113 'aufaura'a 'aifaito\nau-ti'a no te papaturu ia na e i to na 'utuafare feti'i te h\u014d'\u0113 orara'a au i te\nti'am\u0101ra'a o te ta'ata-tupu tei ti'a i te p\u0101turuhia, i te taime-fifi, na te tahi mau\nrave'a-p\u0101rurura'a 'avirira'ata'ata.\n'E ti'amanara'a to te ta'ata ato'a i te fa'atupu e te tahi atu i te auparuru-ti'ara'a e\ni te fa'a\u014d ato'a atu i roto i te mau auparurura'a-ti'ara'a no te p\u0101ruru i to na mau-\nti'ara'a-faufa'a.\n'IRAVA PITI-'AHURU-MA-MAHA\n'E ti'amanara'a to te ta'ata ato'a i te fa'aeaeara'a-'ohipa e i te mau fa'a'ana'anatae-\nra'a, i te h\u014d'\u0113 ihoa r\u0101 ha'apotora'a au-ti'a i te taime-ravera'a-'ohipa e i te\n'aufauhia i te mau fa'afa'aeara'a-'ohipa i fa'au-area-hia.\n'IRAVA PITI-'AHURU-MA-PAE\n'E ti'amanara'a to te ta'ata ato'a i te faito-orara'a nava'i no te papaturu i to na\norara'a-tino e to na orara'a-f\u0101na'o e i to to na ato'a'utuafare-feti'i, i te pae ihoa\nr\u0101 o te m\u0101'a, o te 'ahu, o te fare, o te utuutura'a-ma'i e i te pae ato'a o te mau\n'atu'atura'a-'avirira'ata'ata i titauhia. 'E ti'amanara'a to na i te tauturuhia i te\no'era'a-'ohipa, i te ma'ira'a, te ha'aparuparura'a, te ivira'a, te ruhiruhiara'a 'aore\nra i te tahi atu a mau o'era'a-rave'a-'imira'a-maita'i i hina'aro'orehia e ana.\n'E ti'amanara'a to te vahine-fanau-tama e to te tamari'i i te h\u014d'\u0113 tauturu e i te h\u014d'\u0113\nutuutura'a ta'a'\u0113. 'E ti'ara'a to te t\u0101'\u0101to'ara'a o te tamari'i, tei fanau-ti'ama-hia\n'aore ra tei fanau-ti'am\u0101-'ore-hia, i te h\u014d'\u0113\u0101 tauturura'a-'avirira'ata'ata.\n'IRAVA PITI-'AHURU-MA-ONO\n'E ti'amanara'a to te ta'ata ato'a i te ha'api'ira'a. 'Ei ha'api'ira'a t\u0101moni 'ore e\nti'a ai no te ha'api'ira'a'\u0101 e no te ha'api'ira'a -tumu ihoa r\u0101. 'E fa'auera'a na te\nhau te ha'api'ira'a-'\u0101. Ia ha'apararehia te ha'api'ira'a fa'aravihi e te ha'api'ira'a-\ntoro'a, e ti'a ai. 'E ti'amanara'a, ma te 'aifaito roa, to te t\u0101'\u0101to'ara'a i te\nha'api'ira'a tuatoru na roto i to ratou iho itoito.\nIa titau-ti'a te ha'api'ira'a i te p\u016b-hinuhinura'a o te ihota'ata e i te fa'a'eta'eta i\nte fa'aturara'a i te ti'amanara'a o te ta'ata-tupu, e o te mau ti'am\u0101ra'a tumu, e ti'a\nai. Ia tauturuhua 'oia i te m\u0101ramarama, i te maita'i e te here i rotop\u016b i te mau\nva'a'ai'a p\u0101'\u0101to' e te mau taura-ta'ata 'aore ra i rotop\u016b i te mau pupu -fa'aro'o, ia\ntauturuhua ato'a i te terera'a o te mau 'ohipa a te mau Va'a'ai'a-Amuitahia no te\nmaup\u0101p\u016bra'a o te hau, e ti'a ai.\n3-'E ti'amanara'a matameha'i to te metua, i te m\u0101'iti i te huru ha'api'ira'a e h\u014dro'a\nna to raua mau tamari'i.\n'IRAVA PITI-'AHURU-MA-HITU\nE ti'amanara'a to te ta'ata ato'a i te fa'a\u014d atu, ma te ti'am\u0101, i roto i te\nfa'anahora'a-'ihi-tupu a te va'amata'eina'a, i te fa'afaufa'a atu i te mau tata'ura'a-\n'una, e i te 'amui ato'a atu i te fa'aritora'a o te p\u016b'ihi e i te mau rahura'a-ora e",
            "Image": "c98f585e43e9866f21f0041efcc0af4c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "roa'a mai.\n'E ti'amanara'a to te ta'ata tata'itahi i te p\u0101ruruhiara'a o te mau faufa'a-ture e te\nmau faufa'a-tino e vai ra i roto i te mau tata'ura'a-'ihi, te mau tata'ura'a-'aivana'a\n'aore ra te mau tata'ura'a-'una ta na iho e fatu na.\n'IRAVA PITI-'AHURU-MA-VA'U\n'E ti'amanara'a to te ta'ata ato'a i te manara'a, i te pae 'avirira'ata'ata e i te pae\nva'a'ai'a p\u0101'\u0101to'a, o te h\u014d'\u0113 fa'aterera'a i reira te mau ti'amanara'a e te mau\nti'am\u0101ra'a i porohia i roto i teie Fa'ira'a e mana rahi roa ai.\n'IRAVA PITI-'AHURU-MA-IVA\n'E hopoi'a ta te ta'ata tata'itahi e amo na te va'amata'eina'a i reira te tupura'a\nti'am\u0101 rahi mau o to na ihota'ata e mana ai.\nI roto i te fa'a'ohipara'a i to na mau ti'amanara'a e i roto ato'a i te fa'afaufa'ara'a\ni to na mau ti'am\u0101ra'a, 'aita atu 'e '\u014dpanira'a ta te ta'ata tata'itahi maori r\u0101 o te\nmau '\u014dpanira'a ia i fa'aau-ti'a-hia e te ture no te papaturu i te fa'ari'ira'a e i te\nfa'aturara'a i te mau ti'amanara'a e te mau ti'am\u0101ra'a o te tahi atu, e no te\nha'afaufa'a ato'a i te mau titaura'a 'aifaito a te ture-ha'apa'ora'a e a te ture-hau, e\na te orara'a-hau maita'i o te t\u0101'\u0101to'ara'a i roto i te h\u014d'\u0113 'avirira'ata'ata-upo'o-\n'aifaito.\nE'ore teie mau ti'amanara'a e teie mau ti'am\u0101ra'a e mana noa a'e i te ravefa'ahapara'a\ni te mau ture-ha'apa'ora'a a te mau Va'a'ai'a-'Amuitahia.\n'IRAVA TORU-'AHURU\n'Eiaha roa te h\u014d'\u0113 noa a'e fa'auera'a a teie Fa'ira'a ia 'iritihia 'ei ti'amanara'a a'e\nno te h\u014d'\u0113 Hau-Fenua, no te h\u014d'\u0113 aupupu-ta'ata 'aore ra no te h\u014d'\u0113 ta'ata h\u014d'\u0113, no te\nrave i te h\u014d'\u0113 'ohipa no te v\u0101v\u0101hi atu i te mau ti'amanara'a e te mau ti'am\u0101ra'a i\nporohia i roto nei.",
            "Image": "ea1654f2062d9e913e4dd3acb6f4e770"
        }
    }
}

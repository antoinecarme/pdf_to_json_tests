{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471070,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "KO E TOHI FAKAHAHA FAKA\u2019UNIVEESI \u2018O E NGAAHI TOTONU \u2018A E TANGATA\nTALATEU\nKo e me\u2019a \u2018i\nta\u2019eue\u2019ia \u2018a\nha\u2019a tangata\nmelino \u2018i he\nhe mahino ko e ngeia fakaenatula pea mo e tatau mo\ne ngaahi totonu \u2018a e kotoa \u2018o e kau memipa \u2018o e famili \u2018o\nko e fakava\u2019e ia \u2018o e tau\u2019ataina, fakamaau totonu mo e\nmamani,\nPeako e me\u2019a \u2018i he mahino ko hono li\u2019ekina mo ta\u2019efaka\u2019apa\u2019apa\u2019i \u2018a e\nngaahi totonu \u2018a e tangata kuo iku ki he ngaahi \u2018ulungaanga\nfakapapeliane \u2018a ia na\u2019a ne faka\u2019ita\u2019i \u2018a e konisenisi \u2018o e tangata pea\ntoki a\u2019usia \u2018a e mamani \u2018oku tali fiefia ai \u2018ehe fa\u2019ahinga \u2018o e tangata\n\u2018a e tau\u2019ataina \u2018o e lea, mo e tui faka\u2019atamai pea mo e tau\u2019ataina mei\nhe nofo tailiili mo e nofo tukuhausia ke nau hoko ko e tumutumu ia \u2018o e\nfaka\u2019amu \u2018a e kakai fakalukufua,\nPeako e me\u2019a \u2018i he ta\u2019etoeveiveiua \u2018a e fiema\u2019u, koe\u2019uhi ke \u2018oua na\u2019a\ntoe kouna \u2018a e tangata, \u2018i ha\u2019ane \u2018aliaki faka\u2019osi, ke ne ngaue\u2019aki \u2018a e\n\u2018ulungaanga angatu\u2019u ke ne fakafepaki\u2019i \u2018aki \u2018a e pule fakamalohi mo\nfakaaoao, ke malu\u2019i \u2018a e ngaahi totonu \u2018a e tangata \u2018aki \u2018a e pule\nfakaleveleva \u2018a e lao,\nPeako e me\u2019a \u2018i he fu\u2019u fiema\u2019u ke paotoloaki mo fakatupulekina \u2018 a e\n\u2018ulungaanga fakakaume\u2019a \u2018i he vaha\u2019a \u2018o e ngaahi pule\u2019anga,\nPeakoe\u2019uhi kuo \u2018osi hanga \u2018e he kakai \u2018o e Pule\u2019anga Fakatahataha \u2018o\nMamani \u2018o toe fakamamafa\u2019i \u2018i hono Siate \u2018a \u2018enau tui \u2018i he ngaahi\ntefito\u2019i totonu \u2018a e tangata, pea \u2018i he ngeia mo e mahu\u2019inga \u2018o e mo\u2019ui\n\u2018a e tokotaha kotoa pe, pea \u2018i he tatau \u2018a e ngaahi totonu \u2018a e kakai\ntangata pea mo e kakai fefine, kuo nau tukupa ai ke nau paotoloaki \u2018a e\nfakalakalaka fakasosiale \u2018oku laka mo taimi mo e tukunga \u2018o e mo\u2019ui \u2018oku\ntoe lelei ange \u2018i he funga \u2018o ha tau\u2019ataina \u2018oku toe falahi ange,\nPeakoe\u2019uhi kuo tukupa \u2018a e ngaahi Pule\u2019anga Memipa ke nau ngaue\nfetokoni\u2019aki mo e Pule\u2019anga Fakatahataha \u2018a Mamani ki hono paotoloaki\nfakamamani lahi \u2018a e faka\u2019apa\u2019apa\u2019i mo hono ngaue\u2019aki \u2018o e ngaahi totonu\n\u2018a e tangata mo e ngaahi tau\u2019ataina tefito,\nPeakoe\u2019uhi \u2018e toki kavekavea\u2019u \u2018a e tukupa ni \u2018okapau \u2018e hu\u2019ufa taha \u2018a\ne a\u2019usia \u2018o e ngaahi totonu mo e ngaahi tau\u2019ataina ni,\nKo ia ai kuo tu\u2019utu\u2019uni \u2018e he\nFakataha Kakato \u2018o e Pule\u2019anga Fakatahataha \u2019a Mamani\nKo e\nTala Fakahaha Faka\u2019univeesi \u2018o e Totonu \u2018a e Tangata ko \u2018eni\nko e tukunga ngaue fakalukufua ma\u2019ae kakai kotoa pea mo e kotoa \u2018o e\nngaahi pule\u2019anga, pea koe\u2019uhi \u2018oku fiema\u2019u \u2018a e tokotaha kotoa pe pea mo\ne katoa \u2018o e ngaahi kupu \u2018o e sosaieti, \u2018i he\u2019enau manatua \u2018a e Tohi\nFakahaha ni, ke nau feinga \u2018i he funga \u2018o e ako\u2019i mo e fakahinohino ke\npaotoloaki \u2018a e faka\u2019apa\u2019apa\u2019i \u2018o e ngaahi totonu mo e ngaahi tau\u2019ataina",
            "Image": "0d91ffd16e71f8499538dd948f42cd96"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ko \u2018eni, pea \u2018i ha founga fakaonopooni, fakalotofonua pe\nfakavaha\u2019apule\u2019anga ke fakapapau\u2019i fakamamanilahi mo ta\u2019eveiveiua hono\ntokangaekina\u2019i mo ngaue\u2019i kinautolu \u2018i he vaha\u2019a \u2018o e kakai \u2018o e ngaahi\nPule\u2019anga Memipa pea \u2018i he vaha\u2019a \u2018o e kakai \u2018o e ngaahi vahe fonua \u2018oku\nnau kei pule\u2019i fakakolonia.\nKupu 1\nKo e kotoa \u2018o ha\u2019a tangata \u2018oku fanau\u2019i mai \u2018oku tau\u2019ataina pea tatau \u2018i\nhe ngeia mo e ngaahi totonu. Na\u2019e fakanaunau\u2019i kinautolu \u2018aki \u2018a e\n\u2018atamai mo e konisenisi pea \u2018oku totonu ke nau feohi \u2018i he laumalie \u2018o e\nnofo fakatautehina.\nKupu 2\n\u2018Oku \u2018a e tokotaha kotoa pe \u2018a e kotoa \u2018o e ngaahi totonu mo e ngaahi\ntau\u2019ataina kuo hiki \u2018i he Tala Fakahaha ni \u2018o \u2018ikai ha fa\u2019ahinga\nfakafaikehekehe\u2019i \u2018o tupunga he matakali, lanu, tangata pe fefine, lea,\ntui faka\u2019otua, fakakaukau fakapolitikale pe fakakaukau \u2018oku kehe,\ntupu\u2019anga fakafonua pe fakasosiale, koloa, tu\u2019unga ne fanau\u2019i mai ki ai\npe ko ha fa\u2019ahinga tu\u2019unga pe.\n\u2018Ikai ko ia pe ka \u2018e \u2018ikai ha fakafaikehekehe\u2019i \u2018o makatu\u2019unga \u2018i ha\ntu\u2019unga fakapolitikale, fakalao pe fakavaha\u2019apule\u2019anga \u2018o e fonua pe\nvahe fonua \u2018oku ha\u2019u mei ai \u2018a e taha ko ia \u2018o tatau ai pe pe \u2018oku\ntau\u2019ataina, pule kehea, kolonia, pe ko ha fa\u2019ahinga pule \u2018oku ne\nfakangatangata \u2018a e tau\u2019ataina \u2018a e fonua mo hono kakai.\nKupu 3\n\u2018Oku \u2018a e tokotaha kotoa pe \u2018a e totonu ke ne mo\u2019ui, ke tau\u2019ataina \u2018a\n\u2018ene ngaue\u2019aki hono taimi mo malu \u2018a \u2018ene mo\u2019ui mo hono sino.\nKupu 4\n\u2018E \u2018ikai ke ngofua ke nofo popula pe hopoate ha taha; kuopau ke ta\u2019ofi\n\u2018a e nofo popula pea mo e fefakatau\u2019aki \u2018o e kau popula \u2018i hono ngaahi\nfotunga kotoa pe.\nKupu 5\n\u2018E \u2018ikai ke ngofua ke fakamamahi\u2019i pe ngaahi kovi\u2019i ha taha hange ha\nmonumanu, pe tautea\u2019i mo tamalaki \u2018i ha tukunga ta\u2019e\u2019ofa fau.\nKupu 6\n\u2018Oku \u2018i ai \u2018a e totonu \u2018a e tokotaha kotoa pe ke lau mo tokangekina\u2019i \u2018i\nhe potu kotoa pe ko e tangata pe fefine, \u2018i he \u2018ao \u2018o e lao.\nKupu 7\n\u2018Oku tatau \u2018a e tokotaha kotoa pe \u2018i he \u2018ao \u2018o e lao pea \u2018oku \u2018i ai \u2018a\n\u2018ene totonu \u2018o ta\u2019efilifilimanako ke malu\u2019i tatau \u2018e he lao. \u2018Oku tatau\n\u2018a e totonu \u2018a e tokotaha kotoa pe ke malu\u2019i mei ha fa\u2019ahinga\nfilifilimanako \u2018a ia \u2018oku ne fakafe\u2019atungia\u2019i ai \u2018a e Tala Fakahaha ni\npea mei ha fa\u2019ahinga faka\u2019ai\u2019ai ke fakafilifilimanako\u2019i pehee ni.",
            "Image": "9fff3061db30b9b0816828ffdf236be0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kupu 8\n\u2018Oku \u2018i ai \u2018a e totonu \u2018a e tokotaha kotoa pe ki ha totongi huhu\u2019i \u2018oku\ntaau mei ha ngaahi fakamaau\u2019anga fe\u2019unga fakalotofonua koe\u2019uhi ko ha\nngaue ta\u2019etaau na\u2019e fai ki ai \u2018o fakafe\u2019atungia\u2019i e ngaahi tefito\u2019i\ntotonu kuo foaki ma\u2019ana \u2018e he konisitutone pe ko e lao.\nKupu 9\n\u2018E \u2018ikai ke ngofua ke puke pe fakahu pilisone ta\u2019efakalao, tauhi\npilisone ta\u2019efakalao pe fakahee\u2019i ta\u2019efakalao ha taha.\nKupu 10\n\u2018Oku \u2018a e tokotaha kotoa pe \u2018a e totonu tatau ki ha fakamaau\u2019i \u2018oku taau\nmo \u2018ilo ki ai \u2018a e kakai \u2018i ha fakamaau\u2019anga \u2018oku tau\u2019ataina mo\nta\u2019efilifilimanako \u2018a \u2018ene ngaue ki hono fakapapau\u2019i \u2018a \u2018ene ngaahi\ntotonu mo hono ngaahi ngafa pea pehe ki he ngaahi hia kuo faka\u2019ilo kiai\n\u2018ehe pule\u2019anga.\nKupu 11\n\u2018Oku \u2018i ai \u2018a e totonu \u2018a e tokotaha kotoa pe kuo faka\u2019ilo \u2018ehe\npule\u2019anga ki ha hia, ke ne tali tonuhia kae \u2018oua kuo fakamo\u2019oni\u2019i\nta\u2019eveiveiua \u2018oku halaia \u2018o fakatatau ki he lao \u2018i ha hopo \u2018oku \u2018ilo ki\nai \u2018a e kakai pea ne foaki kiate ia \u2018a e ngaahi faingamalie kotoa pe\n\u2018oku fiema\u2019u ke ne taukapo\u2019i mo malu\u2019i ia.\n\u2018E \u2018ikai ke ngofua ke fakahalaia\u2019i ha tokotaha na\u2019e faka\u2019ilo \u2018ehe\npule\u2019anga ki ha hia \u2018o makatu\u2019unga \u2018i ha ngaue na\u2019a ne fai pe ko ha\nngafa na\u2019e \u2018ikai ke ne fai \u2018okapau na\u2019e \u2018ikai ke lau ko e hia \u2018a e\n\u2018ulungaanga ni \u2018i he \u2018ao \u2018o e lao fakalotofonua pe lao\nfakavaha\u2019apule\u2019anga \u2018i he taimi ko ia na\u2019e fakahoko ai \u2018a e \u2018ulngaanga\nni. Pea \u2018e \u2018ikai foki ke ngofua ke hilifaki ki ha tokotaha ha tautea\n\u2018oku mamafa ange \u2018i he tautea na\u2019e tuha mo e hia ni \u2018i he taimi na\u2019e\nfakahoko ai \u2018a e \u2018ulungaanga ni.\nKupu 12\n\u2018E \u2018ikai ke ngofua ke fai ha kaunoa pe fakamalohi ta\u2019efakalao ki ha\ntokotaha, \u2018i ha\u2019ane me\u2019a fakafo\u2019ituitui, pe ko hono famili, hono \u2018api,\n\u2018ene fetu\u2019utaki, pe ko hono fakamele\u2019i hono langilangi mo hono ongoongo.\n\u2018Oku \u2018i ai \u2018a e totonu \u2018a e tokotaha kotoa pe ke malu\u2019i ia \u2018ehe lao mei\nhe ngaahi kaunoa pe fakamalohi pehe ni.\nKupu 13\n\u2018Oku \u2018i ai \u2018a e totonu \u2018a e tokotaha kotoa pe ke tau\u2019ataina \u2018a \u2018ene\nfe\u2019alu\u2019aki mo \u2018ene nofo \u2018i loto \u2018i he ngaahi kau-\u2018a-fonua \u2018o e Pule\u2019anga\ntakitaha.\n\u2018Oku \u2018i ai \u2018a e totonu \u2018a e tokotaha kotoa pe ke fononga atu mei ha\nfonua pe, \u2018o kau ai \u2018a hono fonua, pea ke toe foki ki hono fonua.\nKupu 14",
            "Image": "315485ccab53c1b3432c19cd45aa8648"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u2018Oku \u2018i ai \u2018a e totonu \u2018a e tokotaha kotoa pe ke ne kumi pea ke ne ma\u2019u\n\u2018i ha ngaahi fonua kehe ha hufanga mei hano fakatanga.\n\u2018E \u2018ikai ke ngofua ke ngaue\u2019aki \u2018a e totonu ko \u2019eni \u2018i ha ngaahi\nfaka\u2019ilo \u2018oku makatu\u2019unga ta\u2019eveiveiua mei ha ngaahi hia \u2018oku \u2018ikai\nfakapolitikale hono natula pe ko ha fa\u2019ahinga \u2018ulungaanga \u2018oku\nfehangahangai pea mo e ngaahi taumu\u2019a mo e ngaahi tefito\u2019i mo\u2019oni \u2018o e\nPule\u2019anga Fakatahataha \u2018a Mamani.\nKupu 15\n\u2018Oku \u2018i ai \u2018a e totonu \u2018a e tokotaha kotoa pe ke ne hoko ko e tangata\u2019i\nfonua \u2019o ha fonua.\n\u2018E \u2018ikai ke ngofua ke to\u2019o ta\u2019efakalao \u2018a e totonu \u2018a e tokotaha kotoa\npe ke ne hoko ko e tangata\u2019i fonua \u2018o ha fonua pe ko hano faka\u2019ikai\u2019i \u2018a\n\u2018ene totonu ke liliu \u2018a e fonua \u2018oku fie tangata\u2019i fonua ai.\nKupu 16\n\u2018Oku \u2018i ai \u2018a e totonu \u2018a e tangata mo e fefine kotoa pe kuo ta\u2019u motu\u2019a\nfe\u2019unga, ke mali pea fa\u2019u famili \u2018o \u2018ikai fakangatangata tu\u2019unga he\nmatakali, tangata\u2019i pe fefine\u2019i fonua pe tui fakalotu. \u2018E tatau tofu pe\n\u2018a \u2018ena \u2018u totonu katoa \u2018i he\u2019ena mali, lolotonga \u2018ena mali pea \u2019i ha\nvete \u2018o \u2018ena mali.\nKo e mali \u2018e toki fakahoko pe \u2018i ha felotoi tau\u2019ataina mo kakato \u2018a e\nongo me\u2019a teu mali.\nKo e famili ko e \u2018iuniti fakakulupu tefito mo fakaenatula ia \u2018o e\nsosaieti pea \u2018oku totonu ke malu\u2019i ia \u2018e he sosaieti pea mo e Pule\u2019anga.\nKupu 17\n\u2018Oku \u2018i ai \u2018a e totonu \u2018a e tokotaha kotoa pe ke ne ma\u2019u koloa\nfakafo\u2019ituitui pe \u2018i ha founga fakakautaha mo ha ni\u2019ihi kehe.\n\u2018E \u2018ikai ke ngofua ke fa\u2019ao ta\u2019efakalao ha koloa \u2018aha tokotaha.\nKupu 18\n\u2018Oku \u2018i ai \u2018a e totonu \u2018a e tokotaha kotoa pe ki he tau\u2019ataina \u2018o e\nfakakaukau, konisenisi mo e tui fakalotu; \u2018oku kau \u2018i he totonu ni \u2018a e\ntau\u2019ataina ke liliu \u2018a \u2018ene tui fakalotu pe tui faka\u2019atamai, pea mo e\ntau\u2019ataina \u2018i ha founga fakaeia pe \u2018i ha fengaue\u2019aki mo ha ni\u2019ihi kehe,\n\u2018i ha founga \u2018oku \u2018ilo ki ai \u2018a e kakai pe \u2018oku fakafo\u2019ituitui pe, ke ne\nfakae\u2019a \u2018a \u2018ene tui lotu, pe ko \u2018ene tui faka\u2019atamai, \u2018aki \u2018a e akonaki,\nngaue, ouau pe fakamanatu.\nKupu 19\n\u2018Oku \u2018i ai \u2018a e totonu \u2018a e tokotaha kotoa pe ki he tau\u2019ataina \u2018a \u2018ene\nfaka\u2019uhinga mo \u2018ene lea; \u2018oku kau \u2018i he totonu ni \u2018a e tau\u2019ataina ke ne\npuke ma\u2019u ki he\u2018ene faka\u2019uhinga \u2018o ta\u2019euesia pea ke ne fekumi, ma\u2019u mai\nmo tufaki atu ha ngaahi fakamatala mo e ngaahi fakakaukau \u2018o fou \u2018i he\nmitia \u2018o tatau ai pe ki ha ngaahi \u2018a vahevahe.",
            "Image": "7b37b44603109e34b021fc4c3310b172"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kupu 20\n\u2018Oku \u2018i ai \u2018a e totonu \u2018a e tokotaha kotoa pe ke tau\u2019ataina \u2018ene kau ki\nha fakataha\u2019anga pe kautaha \u2018oku melino.\n\u2018E \u2018ikai ke ngofua ke fakamalohi\u2019i ha taha ke ne kau ki ha kautaha.\nKupu 21\n\u2018Oku \u2018i ai \u2018a e totonu \u2018a e tokotaha kotoa pe ke ne kau ki he founga\n\u2018oku pule\u2019i\u2019aki hono fonua pe ko e pule\u2019anga hono fonua \u2018i ha founga\nfakahangatonu pe \u2018oku fou \u2018i ha kau fakafofonga na\u2019e fili\u2019i \u2018i ha founga\ntau\u2019ataina.\n\u2018Oku \u2018i ai \u2018a e totonu tatau \u2018a e tokotaha kotoa pe ke ne ma\u2019u\nfaingamalie mei ha sevesi pe ngaue \u2018oku fakalele \u2018e he pule\u2019anga hono\nfonua.\nKo e loto \u2018o e kakai ko e makatu\u2019unga ia \u2018o e mafai \u2018o e pule\u2019anga: \u2018e\nfakaha \u2018e he kakai honau loto \u2018i ha fili lakanga \u2018oku toutou fai pea\nta\u2019eveiveiua \u2018o ngaue\u2019aki \u2018a e founga fili \u2018oku fakauuniveesi pea \u2018oku\nne fakamahu\u2019inga tatau tofu pe \u2018a e tangata mo fefine pea \u2018e fakahoko ia\n\u2018i ha founga \u2018oku fakapuliki ai \u2018a e fili fakafo\u2019ituitui pe \u2018i ha founga\nfili \u2018oku tau\u2019ataina tatau.\nKupu 22\nKoe\u2019uhi \u2018oku memipa \u2018a e tokotaha kotoa pe \u2018i he sosaieti, \u2018oku \u2018i ai \u2018a\n\u2018ene totonu ke malu fakasosiale pea \u2018oku \u2018i ai \u2018a \u2018ene totonu ke ne\na\u2019usia, \u2018i he funga \u2018o e feinga \u2018a e pule\u2019anga mo e fetokoni\u2019aki\nfakavaha\u2019apule\u2019anga \u2018o fakatatau ki he founga \u2018oku fakalele \u2018aki \u2018a e\nPule\u2019anga pea mo e koloa \u2018a e Pule\u2019anga, \u2018a e ngaahi totonu\nfaka\u2019ekonomika, fakasosiale mo anga fakafonua \u2018oku \u2018ikai malava ke\nli\u2019aki koe\u2019uhi ko hono ngeia pea mo hono fakatupulekina tau\u2019ataina \u2018a\nhono \u2018ulungaanga, sino, \u2018atamai mo e laumalie.\nKupu 23\n\u2018Oku \u2018i ai \u2018a\ntau\u2019ataina \u2018a\n\u2018oku taau pea\nmalava ke kei\ne totonu \u2018a e tokotaha kotoa pe ke ne ngaue, ke ne fili\ne ngaue totongi \u2018oku fie ngaue ai, ki ha \u2018atakai fakangaue\nkau lelei ki ai pea ke malu\u2019i mei he taimi \u2018e \u2018ikai ke kei\nngaue totongi ai.\n\u2018Oku \u2018i ai \u2018a e totonu \u2018a e tokotaha kotoa pe \u2018o \u2018ikai\nfakafilifilimanako, ki he vahenga tatau mei he ngaue tatau.\n\u2018Oku \u2018i ai \u2018a e totonu \u2018a e tokotaha ngaue kotoa pe ki ha vahenga \u2018oku\ntotonu mo fe\u2019unga ke ne lava \u2018o fataki ha tu\u2019unga mo\u2019ui lelei \u2018o\u2019ona mo\nhono famili \u2018oku taau mo e ngeia fakaetangata pea ke langolango \u2018aki,\n\u2018oka feima\u2019u, ha ngaahi founga fakamalumalu fakasosiale makehe.\n(4)\u2018Oku \u2018i ai \u2018a e totonu \u2018a e tokotaha kotoa pe ke ne fokotu\u2019u pea kene\nkau ki he ngaahi kautaha \u2018iunioni \u2018a e kau ngaue koe\u2019uhi ke malu\u2019i \u2018ene\nngaahi totonu.\nKupu 24",
            "Image": "0a64ac27ade0e12bcaad07eff3d7cc13"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u2018Oku \u2018i ai \u2018a e totonu \u2018a e tokotaha kotoa pe ke ne ma\u2019u ha taimi malolo\nmo fakalelei \u2018atamai \u2018o kau ai mo e fakangatangata \u2018o e ngaahi houa\nngaue pea ke ne toutou ma\u2019u ha ngaahi \u2018aho malolo mei he ngaue kae kei\nma\u2019u vahenga pe.\nKupu 25\n\u2018Oku \u2018i ai \u2018a e totonu \u2018a e tokotaha kotoa pe ki ha tukunga mo\u2019ui \u2018e\ntuha mo e mo\u2019ui lelei mo e lelei \u2018a\u2019ana mo hono famili, \u2018o kau atu ki ai\n\u2018a e me\u2019atokoni, vala, fale nofo\u2019anga, me\u2019a fakafaito\u2019o pea mo e ngaahi\ntauhi fakasosiale \u2018e fiema\u2019u, pea mo e totonu ke malu\u2019i ia \u2018i ha taimi\n\u2018e \u2018ikai kei malava \u2018o ngaue totongi ai, puke, faingatamaki fakaesino,\npekia \u2018a e hoa, to\u2019ulekeleka pe ko e \u2018ikai ke \u2018i ai ha ma\u2019u\u2019anga mo\u2019ui\nkehe \u2018i ha \u2018atakai \u2018oku \u2018ikai ke ne mapule\u2019i.\n\u2018Oku totonu ke fai ha tokanga mo e tokoni makehe ki he tu\u2019unga \u2018o e\nngaahi fa\u2019ee mo e longa\u2019i fanau. \u2018Oku totonu ke malu\u2019i fakasosiale \u2018a e\nlonga\u2019i fanau kotoa pe \u2018o tatau ai pe pe ko e fanau mali pe fanau\ntu\u2019utamaki.\nKupu 26\n\u2018Oku \u2018i ai \u2018a e totonu \u2018a e tokotaha kotoa pe ke ne ako. Ko e ako \u2018oku\ntotonu ke ta\u2019etotongi \u2018i he tu\u2019unga ako lautohi pea mo e ngaahi tu\u2019unga\nako tefito. \u2018Oku totonu ke fakamalohi\u2019i \u2018a e ako lautohi. \u2018Oku totonu ke\nfakafaingamalie\u2019i \u2018a e ako faka-tekinikale mo e ako faka-ngaue pea ko e\nako \u2018oku ma\u2019olunga ange \u2018oku totonu ke tatau \u2018a e faingamalie ki he\ntokotaha kotoa pe ke nau a\u2019usia \u2018o makatu\u2019unga \u2018i he lelei taha.\n\u2018Oku totonu ke fakataumu\u2019a e ako ki he fakalakalaka fakalukufua \u2018o e\n\u2018ulungaanga, sino, \u2018atamai mo e laumalie \u2018o e tangata pea mo hono\nfakaivi\u2019i hono faka\u2019apa\u2019apa\u2019i \u2018o e ngaahi totonu \u2018a e tangata mo e\nngaahi tau\u2019ataina tefito. \u2018Oku totonu ke ne patoloaki \u2018a e femahino\u2019aki,\nfekataki\u2019aki mo e \u2018ulungaanga fakakaume\u2019a \u2018i he vaha\u2019a \u2018o e ngaahi\npule\u2019anga, ngaahi kulupu fakamatakali pe fakalotu pea ke ne fataki \u2018a e\nngaahi ngaue \u2018a e Pule\u2019anga Fakatahataha \u2018a Mamani ki hono tauhi \u2018o e\nmelino.\n\u2018Oku \u2018i ai \u2018a e totonu ta\u2019euesia \u2018a e matu\u2019a tauhi fanau ke nau fili\u2019i\n\u2018a e founga mo e fa\u2019ahinga ako \u2018e ako\u2019i \u2018aki \u2018enau fanau.\nKupu 27\n\u2018Oku \u2018i ai \u2018a e totonu tau\u2019ataina \u2018a e tokotaha kotoa pe ke ne kau atu\nki he to\u2019onga mo\u2019ui fakafonua tukufakaholo \u2018a e komiuniti pea ke ne\nlaukau \u2018i he ngaue fakamea\u2019a mo fakasanisani pea ke ne \u2018inasi \u2018i he\nngaahi fakalakalaka fakasaienisi mo hono ngaahi ola lelei.\n\u2018Oku \u2018i ai \u2018a e totonu \u2018a e tokotaha kotoa pe ke malu\u2019i \u2018ene ngaahi\ntotonu fakalaumalie mo fakamatelie tupu mei ha ngaue fakasaienisi,\nfakafa\u2019utohi, ta\u2019anga, hiva, kupesi fakamea\u2019a na\u2019a ne fa\u2019u.\nKupu 28\n\u2018Oku \u2018i ai \u2018a e totonu \u2018a e tokotaha kotoa pe ki he fatu\u2019anga\nfakasosiale mo fakavaha\u2019apule\u2019anga \u2018a ia te ne ma\u2019u kakato ai \u2018a e",
            "Image": "af9b2b4d44397273712ecc575a2a5542"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ngaahi totonu mo e ngaahi tau\u2019ataina kuo fokotu\u2019u atu \u2018i he Tohi\nFakahaha ni.\nKupu 29\n\u2018Oku \u2018i ai \u2018a e ngaahi ngafa \u2018a e tokotaha kotoa pe ki he komiuniti \u2018a\nia ko e \u2018e malava ke fakalakalaka tau\u2019ataina mo fakalukufua ai hono\n\u2018ulungaanga, sino, \u2018atamai mo e laumalie.\n\u2018I he\u2019ene ngaue \u2018aki \u2018ene ngaahi totonu mo \u2018ene ngaahi tau\u2019ataina kuopau\nke faipau \u2018a e tokotaha kotoa ki he ngaahi fakangatangata kotoa pe \u2018a ia\nkuo tu\u2019utu\u2019uni \u2018e he lao koe\u2019uhi ko hono malu\u2019i \u2018a e tu\u2019unga \u2018oku\ntokangaekina\u2019i mo faka\u2019ap\u2019apa\u2019i \u2018aki \u2018a e ngaahi totonu mo e ngaahi\ntau\u2019ataina \u2018o e kakai kehe pea ke a\u2019usia \u2018a e ngaahi fiema\u2019u \u2018oku taau\nmo e mo\u2019ui fakalaumalie, uouongataha pea mo e lelei fakalukufua \u2018a e\nsosaieti \u2018oku temokalati.\n\u2018I hono ngaue\u2019i \u2018o e ngaahi totonu ni mo e ngaahi tau\u2019ataina ni, \u2018e\n\u2018ikai pea \u2018e \u2018ikai ke ngofua ke ngaue \u2018aki ha founga \u2018oku fehangahangai\nmo e ngaahi kaveinga mo e ngaahi tefito\u2019i mo\u2019oni \u2018a e Pule\u2019anga\nFakatahataha \u2018a Mamani.\nKupu 30\n\u2018E \u2018ikai ke ngofua ke faka\u2019uhinga\u2019i ha me\u2019a \u2018oku \u2018asi \u2018i he Tohi\nFakahaha ni ke taku ai \u2019oku \u2018aha Pule\u2019anga, kulupu pe \u2018aha tangata\nfakafo\u2019ituitui ha totonu ke ne kau \u2018i ha fa\u2019ahinga ngaue pe ke ne\nfakahoko ha \u2018ulungaanga \u2018oku fakataumu\u2019a ki hano fakata\u2019e\u2019aonga\u2019i ha\nkonga \u2018o e ngaahi totonu mo e ngaahi tau\u2019ataina kuo fokotu\u2019u atu heni.",
            "Image": "aabf91bf2f52963c0b275823e8cad038"
        }
    }
}

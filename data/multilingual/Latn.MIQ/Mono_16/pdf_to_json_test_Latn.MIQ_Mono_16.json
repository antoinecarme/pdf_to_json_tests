{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469408,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Upla sut Raitka nani ba Tasba aiska laka ba Bapuia\nAsla Takanka tara ba Naha Upla sut Raitka nani ba Tasba aiska laka ba\nBapuia,\nSut lukanka baku, upla sut, kantri nani sut, trai kaikaia; baku, kKumi\nbani, dakni nani bani, nahara kat luki, tabaikaia, Smalkanka bak, kul\nnani bak, naha Raitka nani ba, Bara, Prika laka naniba, pramis kum\nDauki, kantri laka nani bilkak, at apia, tasba, aiska, laka, nani\nbilkak, atsa, yaka kakaira takaia bara kulkaia wan kantri nani bui.\n[Preamble]\n[Missing]\nKulkanka 1\nUpla sut ba kulkanka lakara, airaitka nanira bara pri, sin, aikuki, baku\ntakisa. Bamna sins laka bri baku, lukanka bain pri baku aimuihni lakara,\npana pana tabaikan kaiasa.\nKulkanka 2\nNaha lakara pas taurá wisa, upla baniba airaitka brisa, bara sin, pri\nsan: nisanka kulkras, taya maplika kulkras, mairin sapa waikna sapa\nkulkras, bila aisanka kulkras, ani gadkara mayuni sapa kulkras,\naipulitikka lukanka ba, apia sa kaka, dia dia dukya kabia sin kulkras,\nwan tasbaya wina sapa, yuya kira sapa, wan tasbayara baikan sapa, apia\nkaka, dia dia walanatkara sin kulkras kira.\nBaku sin wan kantri pulitik ka laka bui sin, wan kantri laka nani bui\nsin, apia kaka, tasba aiska laka mita sin, apia laka, ani tasbayara iwi\nba bui sin upla kumira sin mayara kulkan kaia apia sa. Bamna kantri wala\nnani natkara iwi bara, kankri wala laka munhtara iwiba, alba laka\nnatkara nanira iwiba sin saura baku kulkan kaia apia sa.\nKulkanka 3\nUpla sut ba airaitka brisa airayaka kum brieia pri lakara iwaia upla\nbaku, aimain kira kaia.\nKulkanka 4\nSip apia upla kum alba lakara kaia, bamna, baha natkara yus munan kaia\nsin, kan baha laka apu sa.\nKulkanka 5\nUpla kumi sinra, sip apia sa uba saura munan kaia, silak mankan kaia,\nswira pask an, an upla apia baku munaia.\nKulkanka 6\nUpla bani ai raitka brisa anira kabia sin lâkat upla baku kulkan kaia.\nKulkanka 7",
            "Image": "b49acaa3b6d4e0811dea80dd97dcad49"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "La mawanra sut ba kumi kulkan sa, bara kumi bani la ba bui aikuki baku\nmain kaikisa, upla sut ba airaitka brisa aikuki baku main kaikan kaia,\nwala nani bui mayara kulkan kabiara sin; naha laka tara bapanna kulkras\nbaku.\nKulkanka 8\nUpla sut la airaitka brisa tabaikanka uplika pain kum brikaia, wan\nkantri laka mawanra, baku mika sipsa airaitka nani kulkras munbia sin,\nla kulkan ka ba brih wabia.\nKulkanka 9\nUpla kumi sin, sip apia sa ban kakalhni silak ra mangki saura munaia.\nKulkanka 10\nUpla sutba, airaitka brisa, wala nani baku, upla sut mawanra, an la kum\ntaibanka apu kira bui aiturka ba walan kaia. Baku mika airaitka nani,\nbara, witin daukaia dukia nani ba marikan kabia,m apia kaka, dia dia\nsaurka dukiara munansa kapa sip kabia laki kaikaia.\nKulkanka 11\nUpla bani ba, dia dia saurka dudiara laura lulkansa bara,\nairaitkabrisapas taura aiturkaba aisaia sip kabia, kau taibi munras\nbara, la tankaba kat, baku mika, bilka nani yâban kaiasa, upla sut\nmawanra, bapi buaia sip kaia.\nUpla kumira sin, saura munan kaia apiasa pât kum dukiara, daukanka ba\npuyara, saura pali kulkan apia sa kaka, wan kantry raitka nani bui sin,\nba wisi sin, saurka uba tara kulkan kaia apia sa, baha pât kaba dukiara.\nKulkanka 12\nUpla bani Rayakaba, Wala bui turban kaia apiasa, Tâika nanira kabia\nsinm, watla bilara kabia sin, dukya nanira kabia sin ki, apia kaka, nina\nsauhkaia, rispik ka alahbaia; upla bani ba, airaitka brisa, baha nani\nsaurka mapara la bui main kaikaia.\nKulkanka 13\nUpla bani ba airaitka brisa, pri pali taukaia bara, kantri bilara tasba\nkum bri kaia, iwaia lahma.\nUpla bani ba, airaitka brisa aitasbaya wina taki waia, bara, kli balaia,\ndimaia sin.\nKulkanka 14\nBankra dia dia patka dukiara nina blikisa kaka, upla bani ba, airaitka\nbrisa, natka kumpliki, tasba wala kum distika makabaia, wala nani baku\nauya pah iwikaia dukiara.\nLa nani bui pat bahki nani kulkanba dukiara ban sin Tasba Aiska Asla\nTakanka brinka nani bara lukanka ta nani ba kulkras kira, naha Raitkana\nmakabaia.",
            "Image": "f6bdda0ef66824d727dc926de4ab5872"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kulkanka 15\nUpla baniba, airaitka brisa kantri kumra iwikaia apia kaka, kantri\nwalara iwaia lukankaba yabalka prakan kaiasa.\n[Missing?]\nKulkanka 16\nWaikna bani, mairin bani ba, airaitka brisa pyua alkansa bara, nisanka\nkulkras, ani kantrikara iwiba kulkras, ani Gadkara mayuniba kulkras\nkira, sipsa marittakaia; sahwaia sin, baku mika, marit takansa bara,\napia, mahka wal swibia sinki wal baku iwaiasa.\nMarit laka daukan, kabia marit uplika naniba, aikupya wilinkira sakaka.\nPanli laka, upia sut wina kau yamnika bak sakan dukia kumsa, bamna, upla\nsut bui, Gabament bui sin main pali kaikan kaiasa.\nKulkanka 17\nUpla bani ba airairka brisa aidukia pawaia lahma brikaia, yakan lakara,\nbamna, upla wala nani aikuki asla lakara sin.\nUpla kumi ra sin, Aidukia Pawaia lahma pat taki ba, yabalka prakaia.\nKulkanka 18\nUpla bani ba, ai raitka brisa pri lakara dia dia lukaia, lukanka pain\nnani brikaia, bara, ani ani Gadkara lukaia, naha raitkana ra luki sipsa\nGad Wala nani ra lukaia, upla nanira marikaia sipkabia; yakan kabia,\nupla wala sin, Aikulkanka aikuki kabia sin; upla nani mawanra, prakan ra\ndauki kaia, lahma, kulkaia, lahma, bara, laki kaikaia mata kabia sin.\nKulkanka 19\nUpla sutba, airaitka brisa prikaia ailukankara aisankara; naha raitkara\naisisa, dia dia lukanka dukiara, upla kumira sin warbras kaia sa tanka\nplikaia sip kaia, dia dia turiba nu kaia, bara, wala nanira maisapakaia,\nkantry ka kulkras, dia dia bilkak kat kabia sin.\nKulkanka 20\nUpla bani ba, airaitka brisa pri lakara aslatakanka kum daukaia, bara,\naslatakanka lamni laka kat brikaia.\nUpla kumi sin, sip apia sa, taibi munankaia asla takanka kumra tilara\nkaia.\nKulkanka 21\nUpla sutba, airaitka brisa, gabament dukia tilara kaia, ban sin, wala\nnanira tabaikaia baha nani tilara kabia.\nUpla sutba airaitka brisa, wala nani aikuki baku Gabament Warkka nani\ntilara kaia.",
            "Image": "8e668166891c4f38108ecfd6d62061a9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tawan aiska brinka ba, upla sut karhnika sa gabament tanira; naha brinka\nba, gabament bani mangkisa bara, klir lakisa, lulkaia laka ba kat kulki,\naikuki baku, bara, upla bani aikupya laka kat, ban natka wal nani ni\ndaukkbia sin.\nKulkanka 22\nUpla bani ba, upla baku airaitka brisa, main kaikankaia, baku sin,\ngabament tabaikanka baku, tasba aiska buisin asla takanka nani bilka\nbrisa bara, gabament dukia nani sut kulki, pawaia natka nani, asla\ntakaia nani, bara, aikulkanka nani sutba brin kaiasa, baku mika, upla\nbaku ailukanka kat, bara, pri pali pawaia sip kabia.\nKulkanka 23\nUpla bani ba airaitka brisa warkka kum brikaia, bara, aikupya pahkira\nwark plikaia, wala nani baku kaia, wark pain brikaia, bara, warka apu\npyuara tabaikan kaiasa.\nUpla sutba airaitka brisa wala mita mayara kulkankaia apiasa, aiwarkka\ndaukiba baku mâna sin baku kaia su.\nUpla wark taki naniba airaitka aprisa aimana kum brikaia, mana sin\npainkaia, baku sip kabia aitaya nani main kaikaia, upla baku iwaia, ban\nsin bilka sa kaka natka wala nani pliki mainka kaikan kaiasa.\nUpla bani ba airaitka risa aslatakanka dakni paskaia bara tilara dimaia\nsin, aibrinka nani dukyara aiklabaia mata.\nKulkanka 24\nUpla bani ba ai raitka brisa ris briaia, riska lilika briaia ai wark ka\npyua kum brikaia, bara, baku sin ris pyua yari nani sin, ai mana wal.\nKulkanka 25\nUpla bani ba, airaitka brisa iwaia natka pain kum brikaia, baku, sip\nkabia witin, bara, aitaika nani sin, siknis nani luhakaia; kau purara\nban kulkan kaiasa: plun ba, praka, utla ba, sika nani yabaiaba, upla\nbaku mainka kaikaia ba; baku sin, airaitka brisa wark apu sa pyuara,\nmainka kaikan kaia, siknis sa pyuara saua sakan sa bara, pyarka takansa\nbara, almuk takan sa bara, ban sin dia dia bui kra aidukia nani sut\nsauhki tikan sa bara, tabaikan karia.\nMairin ba, kwihra sa bara, baikan pyuara sin airaitka brisa main kaikan\nkaia; bara, dia dia brinka nani sut yâban kaia, ani tuktika, marit laka\nkat kulki baikan kabia, apia, tnayara baikan kabia sin airaitka brisa\nwal baku main kaikan kaia.\nKulkanka 26\nUpla bani ba, airaitka brisa aaisinska kwakaia, smalkanka ba pri natkara\nkaiasa, ulbaia ba pan, aisikaikaiaba pan. Baku sin, karhna munan kaiasa\nulbaia ba, bara aisikaikaiaba, lan takaia; lila kulka naniba, sut lahma\nkaiasa baku sin, kul nanira dimaia ba sip takan kaiasa sut lahma, kumi\nbani daukan kaba kaiki.",
            "Image": "a1e55e67a115d5aacb4798a698b39a59"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kul smalkanka brinka kabia; upla ba; upla baku lukanka brikaia dukiara,\nsmalkaia, baku sin, upla bani airaitka ba kulkaia, bara, upla bani\naiprika laka kum kum bri nmaniba kulkaia dukiara smalkan kaia; tanka\npain briaia bra, aidahra pain walaia, bara, pana laka tasba wala nani\naikuki bara, indian nani sut aikuki kau taura kulkan kaiasa, baku si\nkupya kumi laka, upla sut mata, tasba aiska asla takanka daukiba ta\nbaikan kaiasa.\nTuktan nani aisika bani pa, sip kabia ailuhpya dia a dia lan takaia ba,\nwitin pali pliki yabaia.\nKulkanka 27\nUpla bani ba, pri lakara aitasbaya lukanka laka nani tilara, kaia, baku\nsin paskanka nani tilara, bara, sins laka tara nani pawanka dilara kaia,\nban sin baha lilika briaia.\nUpla bani ba, airaitka brisa airispik ka laka ba, bara, aidukia nani ba\nsin, main kaikan kaia, witin aisinska tihukani, aiulbanka nani bak kra,\napia, aipaskanka nani bak brisa kaka.\nKulkanka 28\nUpla bani ba, airaitka brisa, tasba aiskara, bara, aitasbayara sin la\nkat, bara, wapni laka kata iwaia; naha laka bapan na; upla nani raitka\nba kulkaia, bara, pri laka ba kulkaia nani ba, sut alkaia mata.\nKulkanka 29\nUpla sut bui ai tawan kara, rispik ka ba yaban kaiasa bara baman upla\nbaku ai auya pah pawisa.\nAi raitka nani ba , kulki, bara, ai prika lakaba wal, ai auya pah kaiasa\nkaka, upla bani ba la nani bapanba yabalka kat wapaia sa, baku mika,\nupla wala nani raitka, bara, prika laka aniba kaikaia, kulkaia sin, baku\nrispik ka yaia la kat iwaia, bara pana pana kupya pliki natka nani iwaia\nsa, kaka.\nNaha raitka naniba, bara prika laka nani ba kulkan kaia apiasa, Tasba\nAiska Asla Takanka lukanka mapara sa kaka.\nKulkanka 30\nNaha laka bapanna, gavament ra kabia, dakni kumra kabia, upla kumra\nkabia, bilka ya bansa lukan kaia apia sa, raitka nani, bara, prika laka\nnani naha lakara aisan na, alki taibi munaia upla wala nanira.",
            "Image": "9a8848a1840752151e228f65b3f87a4b"
        }
    }
}

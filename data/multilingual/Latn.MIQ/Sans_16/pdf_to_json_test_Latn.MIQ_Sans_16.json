{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469356,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Upla sut Raitka nani ba Tasba aiska laka ba Bapuia\nAsla Takanka tara ba Naha Upla sut Raitka nani ba Tasba aiska laka ba Bapuia,\nSut lukanka baku, upla sut, kantri nani sut, trai kaikaia; baku, kKumi bani, dakni nani bani, nahara kat luki,\ntabaikaia, Smalkanka bak, kul nani bak, naha Raitka nani ba, Bara, Prika laka naniba, pramis kum Dauki,\nkantri laka nani bilkak, at apia, tasba, aiska, laka, nani bilkak, atsa, yaka kakaira takaia bara kulkaia wan\nkantri nani bui.\n[Preamble]\n[Missing]\nKulkanka 1\nUpla sut ba kulkanka lakara, airaitka nanira bara pri, sin, aikuki, baku takisa. Bamna sins laka bri baku,\nlukanka bain pri baku aimuihni lakara, pana pana tabaikan kaiasa.\nKulkanka 2\nNaha lakara pas taur\u00e1 wisa, upla baniba airaitka brisa, bara sin, pri san: nisanka kulkras, taya maplika\nkulkras, mairin sapa waikna sapa kulkras, bila aisanka kulkras, ani gadkara mayuni sapa kulkras, aipulitikka\nlukanka ba, apia sa kaka, dia dia dukya kabia sin kulkras, wan tasbaya wina sapa, yuya kira sapa, wan\ntasbayara baikan sapa, apia kaka, dia dia walanatkara sin kulkras kira.\nBaku sin wan kantri pulitik ka laka bui sin, wan kantri laka nani bui sin, apia kaka, tasba aiska laka mita sin,\napia laka, ani tasbayara iwi ba bui sin upla kumira sin mayara kulkan kaia apia sa. Bamna kantri wala nani\nnatkara iwi bara, kankri wala laka munhtara iwiba, alba laka natkara nanira iwiba sin saura baku kulkan kaia\napia sa.",
            "Image": "42cc331e872f51de7d4b58414b1a3680"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kulkanka 3\nUpla sut ba airaitka brisa airayaka kum brieia pri lakara iwaia upla baku, aimain kira kaia.\nKulkanka 4\nSip apia upla kum alba lakara kaia, bamna, baha natkara yus munan kaia sin, kan baha laka apu sa.\nKulkanka 5\nUpla kumi sinra, sip apia sa uba saura munan kaia, silak mankan kaia, swira pask an, an upla apia baku\nmunaia.\nKulkanka 6\nUpla bani ai raitka brisa anira kabia sin l\u00e2kat upla baku kulkan kaia.\nKulkanka 7\nLa mawanra sut ba kumi kulkan sa, bara kumi bani la ba bui aikuki baku main kaikisa, upla sut ba airaitka\nbrisa aikuki baku main kaikan kaia, wala nani bui mayara kulkan kabiara sin; naha laka tara bapanna kulkras\nbaku.\nKulkanka 8\nUpla sut la airaitka brisa tabaikanka uplika pain kum brikaia, wan kantri laka mawanra, baku mika sipsa\nairaitka nani kulkras munbia sin, la kulkan ka ba brih wabia.\nKulkanka 9\nUpla kumi sin, sip apia sa ban kakalhni silak ra mangki saura munaia.\nKulkanka 10",
            "Image": "dd5a3760aeab6a2aea7f9e82dfd9bcf7"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Upla sutba, airaitka brisa, wala nani baku, upla sut mawanra, an la kum taibanka apu kira bui aiturka ba\nwalan kaia. Baku mika airaitka nani, bara, witin daukaia dukia nani ba marikan kabia,m apia kaka, dia dia\nsaurka dukiara munansa kapa sip kabia laki kaikaia.\nKulkanka 11\nUpla bani ba, dia dia saurka dudiara laura lulkansa bara, airaitkabrisapas taura aiturkaba aisaia sip kabia, kau\ntaibi munras bara, la tankaba kat, baku mika, bilka nani y\u00e2ban kaiasa, upla sut mawanra, bapi buaia sip kaia.\nUpla kumira sin, saura munan kaia apiasa p\u00e2t kum dukiara, daukanka ba puyara, saura pali kulkan apia sa\nkaka, wan kantry raitka nani bui sin, ba wisi sin, saurka uba tara kulkan kaia apia sa, baha p\u00e2t kaba dukiara.\nKulkanka 12\nUpla bani Rayakaba, Wala bui turban kaia apiasa, T\u00e2ika nanira kabia sinm, watla bilara kabia sin, dukya\nnanira kabia sin ki, apia kaka, nina sauhkaia, rispik ka alahbaia; upla bani ba, airaitka brisa, baha nani saurka\nmapara la bui main kaikaia.\nKulkanka 13\nUpla bani ba airaitka brisa, pri pali taukaia bara, kantri bilara tasba kum bri kaia, iwaia lahma.\nUpla bani ba, airaitka brisa aitasbaya wina taki waia, bara, kli balaia, dimaia sin.\nKulkanka 14\nBankra dia dia patka dukiara nina blikisa kaka, upla bani ba, airaitka brisa, natka kumpliki, tasba wala kum\ndistika makabaia, wala nani baku auya pah iwikaia dukiara.\nLa nani bui pat bahki nani kulkanba dukiara ban sin Tasba Aiska Asla Takanka brinka nani bara lukanka ta\nnani ba kulkras kira, naha Raitkana makabaia.",
            "Image": "bdbe898e222ddf7c110ba896746b2784"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kulkanka 15\nUpla baniba, airaitka brisa kantri kumra iwikaia apia kaka, kantri walara iwaia lukankaba yabalka prakan\nkaiasa.\n[Missing?]\nKulkanka 16\nWaikna bani, mairin bani ba, airaitka brisa pyua alkansa bara, nisanka kulkras, ani kantrikara iwiba kulkras,\nani Gadkara mayuniba kulkras kira, sipsa marittakaia; sahwaia sin, baku mika, marit takansa bara, apia,\nmahka wal swibia sinki wal baku iwaiasa.\nMarit laka daukan, kabia marit uplika naniba, aikupya wilinkira sakaka.\nPanli laka, upia sut wina kau yamnika bak sakan dukia kumsa, bamna, upla sut bui, Gabament bui sin main\npali kaikan kaiasa.\nKulkanka 17\nUpla bani ba airairka brisa aidukia pawaia lahma brikaia, yakan lakara, bamna, upla wala nani aikuki asla\nlakara sin.\nUpla kumi ra sin, Aidukia Pawaia lahma pat taki ba, yabalka prakaia.\nKulkanka 18\nUpla bani ba, ai raitka brisa pri lakara dia dia lukaia, lukanka pain nani brikaia, bara, ani ani Gadkara lukaia,\nnaha raitkana ra luki sipsa Gad Wala nani ra lukaia, upla nanira marikaia sipkabia; yakan kabia, upla wala\nsin, Aikulkanka aikuki kabia sin; upla nani mawanra, prakan ra dauki kaia, lahma, kulkaia, lahma, bara, laki\nkaikaia mata kabia sin.",
            "Image": "ce8c6346799706db90c6c9163570ecfa"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kulkanka 19\nUpla sutba, airaitka brisa prikaia ailukankara aisankara; naha raitkara aisisa, dia dia lukanka dukiara, upla\nkumira sin warbras kaia sa tanka plikaia sip kaia, dia dia turiba nu kaia, bara, wala nanira maisapakaia,\nkantry ka kulkras, dia dia bilkak kat kabia sin.\nKulkanka 20\nUpla bani ba, airaitka brisa pri lakara aslatakanka kum daukaia, bara, aslatakanka lamni laka kat brikaia.\nUpla kumi sin, sip apia sa, taibi munankaia asla takanka kumra tilara kaia.\nKulkanka 21\nUpla sutba, airaitka brisa, gabament dukia tilara kaia, ban sin, wala nanira tabaikaia baha nani tilara kabia.\nUpla sutba airaitka brisa, wala nani aikuki baku Gabament Warkka nani tilara kaia.\nTawan aiska brinka ba, upla sut karhnika sa gabament tanira; naha brinka ba, gabament bani mangkisa bara,\nklir lakisa, lulkaia laka ba kat kulki, aikuki baku, bara, upla bani aikupya laka kat, ban natka wal nani ni\ndaukkbia sin.\nKulkanka 22\nUpla bani ba, upla baku airaitka brisa, main kaikankaia, baku sin, gabament tabaikanka baku, tasba aiska\nbuisin asla takanka nani bilka brisa bara, gabament dukia nani sut kulki, pawaia natka nani, asla takaia nani,\nbara, aikulkanka nani sutba brin kaiasa, baku mika, upla baku ailukanka kat, bara, pri pali pawaia sip kabia.\nKulkanka 23\nUpla bani ba airaitka brisa warkka kum brikaia, bara, aikupya pahkira wark plikaia, wala nani baku kaia,\nwark pain brikaia, bara, warka apu pyuara tabaikan kaiasa.",
            "Image": "505e579c7658ee64c0e5c9b17b7ccd54"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Upla sutba airaitka brisa wala mita mayara kulkankaia apiasa, aiwarkka daukiba baku m\u00e2na sin baku kaia su.\nUpla wark taki naniba airaitka aprisa aimana kum brikaia, mana sin painkaia, baku sip kabia aitaya nani main\nkaikaia, upla baku iwaia, ban sin bilka sa kaka natka wala nani pliki mainka kaikan kaiasa.\nUpla bani ba airaitka risa aslatakanka dakni paskaia bara tilara dimaia sin, aibrinka nani dukyara aiklabaia\nmata.\nKulkanka 24\nUpla bani ba ai raitka brisa ris briaia, riska lilika briaia ai wark ka pyua kum brikaia, bara, baku sin ris pyua\nyari nani sin, ai mana wal.\nKulkanka 25\nUpla bani ba, airaitka brisa iwaia natka pain kum brikaia, baku, sip kabia witin, bara, aitaika nani sin, siknis\nnani luhakaia; kau purara ban kulkan kaiasa: plun ba, praka, utla ba, sika nani yabaiaba, upla baku mainka\nkaikaia ba; baku sin, airaitka brisa wark apu sa pyuara, mainka kaikan kaia, siknis sa pyuara saua sakan sa\nbara, pyarka takansa bara, almuk takan sa bara, ban sin dia dia bui kra aidukia nani sut sauhki tikan sa bara,\ntabaikan karia.\nMairin ba, kwihra sa bara, baikan pyuara sin airaitka brisa main kaikan kaia; bara, dia dia brinka nani sut\ny\u00e2ban kaia, ani tuktika, marit laka kat kulki baikan kabia, apia, tnayara baikan kabia sin airaitka brisa wal\nbaku main kaikan kaia.\nKulkanka 26\nUpla bani ba, airaitka brisa aaisinska kwakaia, smalkanka ba pri natkara kaiasa, ulbaia ba pan, aisikaikaiaba\npan. Baku sin, karhna munan kaiasa ulbaia ba, bara aisikaikaiaba, lan takaia; lila kulka naniba, sut lahma\nkaiasa baku sin, kul nanira dimaia ba sip takan kaiasa sut lahma, kumi bani daukan kaba kaiki.",
            "Image": "4463446a527fb41e006acad9b1fff117"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "Kul smalkanka brinka kabia; upla ba; upla baku lukanka brikaia dukiara, smalkaia, baku sin, upla bani\nairaitka ba kulkaia, bara, upla bani aiprika laka kum kum bri nmaniba kulkaia dukiara smalkan kaia; tanka\npain briaia bra, aidahra pain walaia, bara, pana laka tasba wala nani aikuki bara, indian nani sut aikuki kau\ntaura kulkan kaiasa, baku si kupya kumi laka, upla sut mata, tasba aiska asla takanka daukiba ta baikan\nkaiasa.\nTuktan nani aisika bani pa, sip kabia ailuhpya dia a dia lan takaia ba, witin pali pliki yabaia.\nKulkanka 27\nUpla bani ba, pri lakara aitasbaya lukanka laka nani tilara, kaia, baku sin paskanka nani tilara, bara, sins laka\ntara nani pawanka dilara kaia, ban sin baha lilika briaia.\nUpla bani ba, airaitka brisa airispik ka laka ba, bara, aidukia nani ba sin, main kaikan kaia, witin aisinska\ntihukani, aiulbanka nani bak kra, apia, aipaskanka nani bak brisa kaka.\nKulkanka 28\nUpla bani ba, airaitka brisa, tasba aiskara, bara, aitasbayara sin la kat, bara, wapni laka kata iwaia; naha laka\nbapan na; upla nani raitka ba kulkaia, bara, pri laka ba kulkaia nani ba, sut alkaia mata.\nKulkanka 29\nUpla sut bui ai tawan kara, rispik ka ba yaban kaiasa bara baman upla baku ai auya pah pawisa.\nAi raitka nani ba , kulki, bara, ai prika lakaba wal, ai auya pah kaiasa kaka, upla bani ba la nani bapanba\nyabalka kat wapaia sa, baku mika, upla wala nani raitka, bara, prika laka aniba kaikaia, kulkaia sin, baku\nrispik ka yaia la kat iwaia, bara pana pana kupya pliki natka nani iwaia sa, kaka.\nNaha raitka naniba, bara prika laka nani ba kulkan kaia apiasa, Tasba Aiska Asla Takanka lukanka mapara sa",
            "Image": "bbd079e8b222fc142bd1b561b14dacb0"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Text": "kaka.\nKulkanka 30\nNaha laka bapanna, gavament ra kabia, dakni kumra kabia, upla kumra kabia, bilka ya bansa lukan kaia apia\nsa, raitka nani, bara, prika laka nani naha lakara aisan na, alki taibi munaia upla wala nanira.",
            "Image": "caac79b6d347f2ee0c0c08d2c19ebdf6"
        }
    }
}

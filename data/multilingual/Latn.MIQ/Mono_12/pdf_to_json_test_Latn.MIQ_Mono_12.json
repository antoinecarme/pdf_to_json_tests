{
    "MetaData": {
        "Author": null,
        "Creation_Date": 1581469391,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "66d1526d6d69e62bfc573c32a9485a62",
            "Index": 0,
            "Label": "1",
            "Size": [
                595.0,
                842.0
            ],
            "Text": "Upla sut Raitka nani ba Tasba aiska laka ba Bapuia\nAsla Takanka tara ba Naha Upla sut Raitka nani ba Tasba aiska laka ba Bapuia,\nSut lukanka baku, upla sut, kantri nani sut, trai kaikaia; baku, kKumi bani, dakni nani bani,\nnahara kat luki, tabaikaia, Smalkanka bak, kul nani bak, naha Raitka nani ba, Bara, Prika laka\nnaniba, pramis kum Dauki, kantri laka nani bilkak, at apia, tasba, aiska, laka, nani bilkak,\natsa, yaka kakaira takaia bara kulkaia wan kantri nani bui.\n[Preamble]\n[Missing]\nKulkanka 1\nUpla sut ba kulkanka lakara, airaitka nanira bara pri, sin, aikuki, baku takisa. Bamna sins\nlaka bri baku, lukanka bain pri baku aimuihni lakara, pana pana tabaikan kaiasa.\nKulkanka 2\nNaha lakara pas taurá wisa, upla baniba airaitka brisa, bara sin, pri san: nisanka kulkras,\ntaya maplika kulkras, mairin sapa waikna sapa kulkras, bila aisanka kulkras, ani gadkara mayuni\nsapa kulkras, aipulitikka lukanka ba, apia sa kaka, dia dia dukya kabia sin kulkras, wan\ntasbaya wina sapa, yuya kira sapa, wan tasbayara baikan sapa, apia kaka, dia dia walanatkara\nsin kulkras kira.\nBaku sin wan kantri pulitik ka laka bui sin, wan kantri laka nani bui sin, apia kaka, tasba\naiska laka mita sin, apia laka, ani tasbayara iwi ba bui sin upla kumira sin mayara kulkan kaia\napia sa. Bamna kantri wala nani natkara iwi bara, kankri wala laka munhtara iwiba, alba laka\nnatkara nanira iwiba sin saura baku kulkan kaia apia sa.\nKulkanka 3\nUpla sut ba airaitka brisa airayaka kum brieia pri lakara iwaia upla baku, aimain kira kaia.\nKulkanka 4\nSip apia upla kum alba lakara kaia, bamna, baha natkara yus munan kaia sin, kan baha laka apu\nsa.\nKulkanka 5\nUpla kumi sinra, sip apia sa uba saura munan kaia, silak mankan kaia, swira pask an, an upla\napia baku munaia.\nKulkanka 6\nUpla bani ai raitka brisa anira kabia sin lâkat upla baku kulkan kaia.\nKulkanka 7\nLa mawanra sut ba kumi kulkan sa, bara kumi bani la ba bui aikuki baku main kaikisa, upla sut\nba airaitka brisa aikuki baku main kaikan kaia, wala nani bui mayara kulkan kabiara sin; naha\nlaka tara bapanna kulkras baku.\nKulkanka 8\nUpla sut la airaitka brisa tabaikanka uplika pain kum brikaia, wan kantri laka mawanra, baku\nmika sipsa airaitka nani kulkras munbia sin, la kulkan ka ba brih wabia.\nKulkanka 9\nUpla kumi sin, sip apia sa ban kakalhni silak ra mangki saura munaia.\nKulkanka 10\nUpla sutba, airaitka brisa, wala nani baku, upla sut mawanra, an la kum taibanka apu kira bui\naiturka ba walan kaia. Baku mika airaitka nani, bara, witin daukaia dukia nani ba marikan\nkabia,m apia kaka, dia dia saurka dukiara munansa kapa sip kabia laki kaikaia.\nKulkanka 11\nUpla bani ba, dia dia saurka dudiara laura lulkansa bara, airaitkabrisapas taura aiturkaba\naisaia sip kabia, kau taibi munras bara, la tankaba kat, baku mika, bilka nani yâban kaiasa,\nupla sut mawanra, bapi buaia sip kaia."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "457166d819e0396fbafdd518a94c208f",
            "Index": 1,
            "Label": "2",
            "Size": [
                595.0,
                842.0
            ],
            "Text": "Upla kumira sin, saura munan kaia apiasa pât kum dukiara, daukanka ba puyara, saura pali kulkan\napia sa kaka, wan kantry raitka nani bui sin, ba wisi sin, saurka uba tara kulkan kaia apia sa,\nbaha pât kaba dukiara.\nKulkanka 12\nUpla bani Rayakaba, Wala bui turban kaia apiasa, Tâika nanira kabia sinm, watla bilara kabia\nsin, dukya nanira kabia sin ki, apia kaka, nina sauhkaia, rispik ka alahbaia; upla bani ba,\nairaitka brisa, baha nani saurka mapara la bui main kaikaia.\nKulkanka 13\nUpla bani ba airaitka brisa, pri pali taukaia bara, kantri bilara tasba kum bri kaia, iwaia\nlahma.\nUpla bani ba, airaitka brisa aitasbaya wina taki waia, bara, kli balaia, dimaia sin.\nKulkanka 14\nBankra dia dia patka dukiara nina blikisa kaka, upla bani ba, airaitka brisa, natka kumpliki,\ntasba wala kum distika makabaia, wala nani baku auya pah iwikaia dukiara.\nLa nani bui pat bahki nani kulkanba dukiara ban sin Tasba Aiska Asla Takanka brinka nani bara\nlukanka ta nani ba kulkras kira, naha Raitkana makabaia.\nKulkanka 15\nUpla baniba, airaitka brisa kantri kumra iwikaia apia kaka, kantri walara iwaia lukankaba\nyabalka prakan kaiasa.\n[Missing?]\nKulkanka 16\nWaikna bani, mairin bani ba, airaitka brisa pyua alkansa bara, nisanka kulkras, ani kantrikara\niwiba kulkras, ani Gadkara mayuniba kulkras kira, sipsa marittakaia; sahwaia sin, baku mika,\nmarit takansa bara, apia, mahka wal swibia sinki wal baku iwaiasa.\nMarit laka daukan, kabia marit uplika naniba, aikupya wilinkira sakaka.\nPanli laka, upia sut wina kau yamnika bak sakan dukia kumsa, bamna, upla sut bui, Gabament bui\nsin main pali kaikan kaiasa.\nKulkanka 17\nUpla bani ba airairka brisa aidukia pawaia lahma brikaia, yakan lakara, bamna, upla wala nani\naikuki asla lakara sin.\nUpla kumi ra sin, Aidukia Pawaia lahma pat taki ba, yabalka prakaia.\nKulkanka 18\nUpla bani ba, ai raitka brisa pri lakara dia dia lukaia, lukanka pain nani brikaia, bara, ani\nani Gadkara lukaia, naha raitkana ra luki sipsa Gad Wala nani ra lukaia, upla nanira marikaia\nsipkabia; yakan kabia, upla wala sin, Aikulkanka aikuki kabia sin; upla nani mawanra, prakan ra\ndauki kaia, lahma, kulkaia, lahma, bara, laki kaikaia mata kabia sin.\nKulkanka 19\nUpla sutba, airaitka brisa prikaia ailukankara aisankara; naha raitkara aisisa, dia dia lukanka\ndukiara, upla kumira sin warbras kaia sa tanka plikaia sip kaia, dia dia turiba nu kaia, bara,\nwala nanira maisapakaia, kantry ka kulkras, dia dia bilkak kat kabia sin.\nKulkanka 20\nUpla bani ba, airaitka brisa pri lakara aslatakanka kum daukaia, bara, aslatakanka lamni laka\nkat brikaia.\nUpla kumi sin, sip apia sa, taibi munankaia asla takanka kumra tilara kaia.\nKulkanka 21\nUpla sutba, airaitka brisa, gabament dukia tilara kaia, ban sin, wala nanira tabaikaia baha\nnani tilara kabia.\nUpla sutba airaitka brisa, wala nani aikuki baku Gabament Warkka nani tilara kaia."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "c842fdaf73b2d726b6bb4f6832c8ef65",
            "Index": 2,
            "Label": "3",
            "Size": [
                595.0,
                842.0
            ],
            "Text": "Tawan aiska brinka ba, upla sut karhnika sa gabament tanira; naha brinka ba, gabament bani\nmangkisa bara, klir lakisa, lulkaia laka ba kat kulki, aikuki baku, bara, upla bani aikupya\nlaka kat, ban natka wal nani ni daukkbia sin.\nKulkanka 22\nUpla bani ba, upla baku airaitka brisa, main kaikankaia, baku sin, gabament tabaikanka baku,\ntasba aiska buisin asla takanka nani bilka brisa bara, gabament dukia nani sut kulki, pawaia\nnatka nani, asla takaia nani, bara, aikulkanka nani sutba brin kaiasa, baku mika, upla baku\nailukanka kat, bara, pri pali pawaia sip kabia.\nKulkanka 23\nUpla bani ba airaitka brisa warkka kum brikaia, bara, aikupya pahkira wark plikaia, wala nani\nbaku kaia, wark pain brikaia, bara, warka apu pyuara tabaikan kaiasa.\nUpla sutba airaitka brisa wala mita mayara kulkankaia apiasa, aiwarkka daukiba baku mâna sin\nbaku kaia su.\nUpla wark taki naniba airaitka aprisa aimana kum brikaia, mana sin painkaia, baku sip kabia\naitaya nani main kaikaia, upla baku iwaia, ban sin bilka sa kaka natka wala nani pliki mainka\nkaikan kaiasa.\nUpla bani ba airaitka risa aslatakanka dakni paskaia bara tilara dimaia sin, aibrinka nani\ndukyara aiklabaia mata.\nKulkanka 24\nUpla bani ba ai raitka brisa ris briaia, riska lilika briaia ai wark ka pyua kum brikaia, bara,\nbaku sin ris pyua yari nani sin, ai mana wal.\nKulkanka 25\nUpla bani ba, airaitka brisa iwaia natka pain kum brikaia, baku, sip kabia witin, bara, aitaika\nnani sin, siknis nani luhakaia; kau purara ban kulkan kaiasa: plun ba, praka, utla ba, sika\nnani yabaiaba, upla baku mainka kaikaia ba; baku sin, airaitka brisa wark apu sa pyuara, mainka\nkaikan kaia, siknis sa pyuara saua sakan sa bara, pyarka takansa bara, almuk takan sa bara, ban\nsin dia dia bui kra aidukia nani sut sauhki tikan sa bara, tabaikan karia.\nMairin ba, kwihra sa bara, baikan pyuara sin airaitka brisa main kaikan kaia; bara, dia dia\nbrinka nani sut yâban kaia, ani tuktika, marit laka kat kulki baikan kabia, apia, tnayara\nbaikan kabia sin airaitka brisa wal baku main kaikan kaia.\nKulkanka 26\nUpla bani ba, airaitka brisa aaisinska kwakaia, smalkanka ba pri natkara kaiasa, ulbaia ba pan,\naisikaikaiaba pan. Baku sin, karhna munan kaiasa ulbaia ba, bara aisikaikaiaba, lan takaia;\nlila kulka naniba, sut lahma kaiasa baku sin, kul nanira dimaia ba sip takan kaiasa sut lahma,\nkumi bani daukan kaba kaiki.\nKul smalkanka brinka kabia; upla ba; upla baku lukanka brikaia dukiara, smalkaia, baku sin,\nupla bani airaitka ba kulkaia, bara, upla bani aiprika laka kum kum bri nmaniba kulkaia dukiara\nsmalkan kaia; tanka pain briaia bra, aidahra pain walaia, bara, pana laka tasba wala nani\naikuki bara, indian nani sut aikuki kau taura kulkan kaiasa, baku si kupya kumi laka, upla sut\nmata, tasba aiska asla takanka daukiba ta baikan kaiasa.\nTuktan nani aisika bani pa, sip kabia ailuhpya dia a dia lan takaia ba, witin pali pliki\nyabaia.\nKulkanka 27\nUpla bani ba, pri lakara aitasbaya lukanka laka nani tilara, kaia, baku sin paskanka nani\ntilara, bara, sins laka tara nani pawanka dilara kaia, ban sin baha lilika briaia.\nUpla bani ba, airaitka brisa airispik ka laka ba, bara, aidukia nani ba sin, main kaikan kaia,\nwitin aisinska tihukani, aiulbanka nani bak kra, apia, aipaskanka nani bak brisa kaka.\nKulkanka 28\nUpla bani ba, airaitka brisa, tasba aiskara, bara, aitasbayara sin la kat, bara, wapni laka\nkata iwaia; naha laka bapan na; upla nani raitka ba kulkaia, bara, pri laka ba kulkaia nani ba,\nsut alkaia mata.\nKulkanka 29"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "fb153b14fdfa3e7f0dd4a506bd8bc643",
            "Index": 3,
            "Label": "4",
            "Size": [
                595.0,
                842.0
            ],
            "Text": "Upla sut bui ai tawan kara, rispik ka ba yaban kaiasa bara baman upla baku ai auya pah pawisa.\nAi raitka nani ba , kulki, bara, ai prika lakaba wal, ai auya pah kaiasa kaka, upla bani ba la\nnani bapanba yabalka kat wapaia sa, baku mika, upla wala nani raitka, bara, prika laka aniba\nkaikaia, kulkaia sin, baku rispik ka yaia la kat iwaia, bara pana pana kupya pliki natka nani\niwaia sa, kaka.\nNaha raitka naniba, bara prika laka nani ba kulkan kaia apiasa, Tasba Aiska Asla Takanka\nlukanka mapara sa kaka.\nKulkanka 30\nNaha laka bapanna, gavament ra kabia, dakni kumra kabia, upla kumra kabia, bilka ya bansa lukan\nkaia apia sa, raitka nani, bara, prika laka nani naha lakara aisan na, alki taibi munaia upla\nwala nanira."
        }
    }
}

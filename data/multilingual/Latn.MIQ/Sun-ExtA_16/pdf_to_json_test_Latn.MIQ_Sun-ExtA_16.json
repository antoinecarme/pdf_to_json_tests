{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469492,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Upla sut Raitka nani ba Tasba aiska laka ba Bapuia\nAsla Takanka tara ba Naha Upla sut Raitka nani ba Tasba aiska laka ba Bapuia,\nSut lukanka baku, upla sut, kantri nani sut, trai kaikaia; baku, kKumi bani, dakni nani\nbani, nahara kat luki, tabaikaia, Smalkanka bak, kul nani bak, naha Raitka nani ba,\nBara, Prika laka naniba, pramis kum Dauki, kantri laka nani bilkak, at apia, tasba,\naiska, laka, nani bilkak, atsa, yaka kakaira takaia bara kulkaia wan kantri nani bui.\n[Preamble]\n[Missing]\nKulkanka 1\nUpla sut ba kulkanka lakara, airaitka nanira bara pri, sin, aikuki, baku takisa. Bamna\nsins laka bri baku, lukanka bain pri baku aimuihni lakara, pana pana tabaikan kaiasa.\nKulkanka 2\nNaha lakara pas taurá wisa, upla baniba airaitka brisa, bara sin, pri san: nisanka\nkulkras, taya maplika kulkras, mairin sapa waikna sapa kulkras, bila aisanka kulkras,\nani gadkara mayuni sapa kulkras, aipulitikka lukanka ba, apia sa kaka, dia dia dukya\nkabia sin kulkras, wan tasbaya wina sapa, yuya kira sapa, wan tasbayara baikan sapa,\napia kaka, dia dia walanatkara sin kulkras kira.\nBaku sin wan kantri pulitik ka laka bui sin, wan kantri laka nani bui sin, apia kaka,\ntasba aiska laka mita sin, apia laka, ani tasbayara iwi ba bui sin upla kumira sin\nmayara kulkan kaia apia sa. Bamna kantri wala nani natkara iwi bara, kankri wala laka\nmunhtara iwiba, alba laka natkara nanira iwiba sin saura baku kulkan kaia apia sa.\nKulkanka 3\nUpla sut ba airaitka brisa airayaka kum brieia pri lakara iwaia upla baku, aimain kira\nkaia.\nKulkanka 4\nSip apia upla kum alba lakara kaia, bamna, baha natkara yus munan kaia sin, kan baha\nlaka apu sa.\nKulkanka 5\nUpla kumi sinra, sip apia sa uba saura munan kaia, silak mankan kaia, swira pask an, an\nupla apia baku munaia.\nKulkanka 6\nUpla bani ai raitka brisa anira kabia sin lâkat upla baku kulkan kaia.\nKulkanka 7\nLa mawanra sut ba kumi kulkan sa, bara kumi bani la ba bui aikuki baku main kaikisa,\nupla sut ba airaitka brisa aikuki baku main kaikan kaia, wala nani bui mayara kulkan\nkabiara sin; naha laka tara bapanna kulkras baku.",
            "Image": "c50e0bdfca95d94efa900573bafab07d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Kulkanka 8\nUpla sut la airaitka brisa tabaikanka uplika pain kum brikaia, wan kantri laka mawanra,\nbaku mika sipsa airaitka nani kulkras munbia sin, la kulkan ka ba brih wabia.\nKulkanka 9\nUpla kumi sin, sip apia sa ban kakalhni silak ra mangki saura munaia.\nKulkanka 10\nUpla sutba, airaitka brisa, wala nani baku, upla sut mawanra, an la kum taibanka apu\nkira bui aiturka ba walan kaia. Baku mika airaitka nani, bara, witin daukaia dukia nani\nba marikan kabia,m apia kaka, dia dia saurka dukiara munansa kapa sip kabia laki\nkaikaia.\nKulkanka 11\nUpla bani ba, dia dia saurka dudiara laura lulkansa bara, airaitkabrisapas taura\naiturkaba aisaia sip kabia, kau taibi munras bara, la tankaba kat, baku mika, bilka\nnani yâban kaiasa, upla sut mawanra, bapi buaia sip kaia.\nUpla kumira sin, saura munan kaia apiasa pât kum dukiara, daukanka ba puyara, saura\npali kulkan apia sa kaka, wan kantry raitka nani bui sin, ba wisi sin, saurka uba tara\nkulkan kaia apia sa, baha pât kaba dukiara.\nKulkanka 12\nUpla bani Rayakaba, Wala bui turban kaia apiasa, Tâika nanira kabia sinm, watla bilara\nkabia sin, dukya nanira kabia sin ki, apia kaka, nina sauhkaia, rispik ka alahbaia;\nupla bani ba, airaitka brisa, baha nani saurka mapara la bui main kaikaia.\nKulkanka 13\nUpla bani ba airaitka brisa, pri pali taukaia bara, kantri bilara tasba kum bri kaia,\niwaia lahma.\nUpla bani ba, airaitka brisa aitasbaya wina taki waia, bara, kli balaia, dimaia sin.\nKulkanka 14\nBankra dia dia patka dukiara nina blikisa kaka, upla bani ba, airaitka brisa, natka\nkumpliki, tasba wala kum distika makabaia, wala nani baku auya pah iwikaia dukiara.\nLa nani bui pat bahki nani kulkanba dukiara ban sin Tasba Aiska Asla Takanka brinka\nnani bara lukanka ta nani ba kulkras kira, naha Raitkana makabaia.\nKulkanka 15\nUpla baniba, airaitka brisa kantri kumra iwikaia apia kaka, kantri walara iwaia\nlukankaba yabalka prakan kaiasa.\n[Missing?]\nKulkanka 16\nWaikna bani, mairin bani ba, airaitka brisa pyua alkansa bara, nisanka kulkras, ani",
            "Image": "2da65fcf36128ee1c57a443b9329c362"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "kantrikara iwiba kulkras, ani Gadkara mayuniba kulkras kira, sipsa marittakaia; sahwaia\nsin, baku mika, marit takansa bara, apia, mahka wal swibia sinki wal baku iwaiasa.\nMarit laka daukan, kabia marit uplika naniba, aikupya wilinkira sakaka.\nPanli laka, upia sut wina kau yamnika bak sakan dukia kumsa, bamna, upla sut bui,\nGabament bui sin main pali kaikan kaiasa.\nKulkanka 17\nUpla bani ba airairka brisa aidukia pawaia lahma brikaia, yakan lakara, bamna, upla\nwala nani aikuki asla lakara sin.\nUpla kumi ra sin, Aidukia Pawaia lahma pat taki ba, yabalka prakaia.\nKulkanka 18\nUpla bani ba, ai raitka brisa pri lakara dia dia lukaia, lukanka pain nani brikaia,\nbara, ani ani Gadkara lukaia, naha raitkana ra luki sipsa Gad Wala nani ra lukaia, upla\nnanira marikaia sipkabia; yakan kabia, upla wala sin, Aikulkanka aikuki kabia sin; upla\nnani mawanra, prakan ra dauki kaia, lahma, kulkaia, lahma, bara, laki kaikaia mata\nkabia sin.\nKulkanka 19\nUpla sutba, airaitka brisa prikaia ailukankara aisankara; naha raitkara aisisa, dia dia\nlukanka dukiara, upla kumira sin warbras kaia sa tanka plikaia sip kaia, dia dia turiba\nnu kaia, bara, wala nanira maisapakaia, kantry ka kulkras, dia dia bilkak kat kabia\nsin.\nKulkanka 20\nUpla bani ba, airaitka brisa pri lakara aslatakanka kum daukaia, bara, aslatakanka\nlamni laka kat brikaia.\nUpla kumi sin, sip apia sa, taibi munankaia asla takanka kumra tilara kaia.\nKulkanka 21\nUpla sutba, airaitka brisa, gabament dukia tilara kaia, ban sin, wala nanira tabaikaia\nbaha nani tilara kabia.\nUpla sutba airaitka brisa, wala nani aikuki baku Gabament Warkka nani tilara kaia.\nTawan aiska brinka ba, upla sut karhnika sa gabament tanira; naha brinka ba, gabament\nbani mangkisa bara, klir lakisa, lulkaia laka ba kat kulki, aikuki baku, bara, upla\nbani aikupya laka kat, ban natka wal nani ni daukkbia sin.\nKulkanka 22\nUpla bani ba, upla baku airaitka brisa, main kaikankaia, baku sin, gabament tabaikanka\nbaku, tasba aiska buisin asla takanka nani bilka brisa bara, gabament dukia nani sut\nkulki, pawaia natka nani, asla takaia nani, bara, aikulkanka nani sutba brin kaiasa,\nbaku mika, upla baku ailukanka kat, bara, pri pali pawaia sip kabia.\nKulkanka 23",
            "Image": "0bdbd7591c7357c2cb73eee8d93b468c"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Upla bani ba airaitka brisa warkka kum brikaia, bara, aikupya pahkira wark plikaia,\nwala nani baku kaia, wark pain brikaia, bara, warka apu pyuara tabaikan kaiasa.\nUpla sutba airaitka brisa wala mita mayara kulkankaia apiasa, aiwarkka daukiba baku\nmâna sin baku kaia su.\nUpla wark taki naniba airaitka aprisa aimana kum brikaia, mana sin painkaia, baku sip\nkabia aitaya nani main kaikaia, upla baku iwaia, ban sin bilka sa kaka natka wala nani\npliki mainka kaikan kaiasa.\nUpla bani ba airaitka risa aslatakanka dakni paskaia bara tilara dimaia sin, aibrinka\nnani dukyara aiklabaia mata.\nKulkanka 24\nUpla bani ba ai raitka brisa ris briaia, riska lilika briaia ai wark ka pyua kum\nbrikaia, bara, baku sin ris pyua yari nani sin, ai mana wal.\nKulkanka 25\nUpla bani ba, airaitka brisa iwaia natka pain kum brikaia, baku, sip kabia witin, bara,\naitaika nani sin, siknis nani luhakaia; kau purara ban kulkan kaiasa: plun ba, praka,\nutla ba, sika nani yabaiaba, upla baku mainka kaikaia ba; baku sin, airaitka brisa wark\napu sa pyuara, mainka kaikan kaia, siknis sa pyuara saua sakan sa bara, pyarka takansa\nbara, almuk takan sa bara, ban sin dia dia bui kra aidukia nani sut sauhki tikan sa\nbara, tabaikan karia.\nMairin ba, kwihra sa bara, baikan pyuara sin airaitka brisa main kaikan kaia; bara, dia\ndia brinka nani sut yâban kaia, ani tuktika, marit laka kat kulki baikan kabia, apia,\ntnayara baikan kabia sin airaitka brisa wal baku main kaikan kaia.\nKulkanka 26\nUpla bani ba, airaitka brisa aaisinska kwakaia, smalkanka ba pri natkara kaiasa, ulbaia\nba pan, aisikaikaiaba pan. Baku sin, karhna munan kaiasa ulbaia ba, bara aisikaikaiaba,\nlan takaia; lila kulka naniba, sut lahma kaiasa baku sin, kul nanira dimaia ba sip\ntakan kaiasa sut lahma, kumi bani daukan kaba kaiki.\nKul smalkanka brinka kabia; upla ba; upla baku lukanka brikaia dukiara, smalkaia, baku\nsin, upla bani airaitka ba kulkaia, bara, upla bani aiprika laka kum kum bri nmaniba\nkulkaia dukiara smalkan kaia; tanka pain briaia bra, aidahra pain walaia, bara, pana\nlaka tasba wala nani aikuki bara, indian nani sut aikuki kau taura kulkan kaiasa, baku\nsi kupya kumi laka, upla sut mata, tasba aiska asla takanka daukiba ta baikan kaiasa.\nTuktan nani aisika bani pa, sip kabia ailuhpya dia a dia lan takaia ba, witin pali\npliki yabaia.\nKulkanka 27\nUpla bani ba, pri lakara aitasbaya lukanka laka nani tilara, kaia, baku sin paskanka\nnani tilara, bara, sins laka tara nani pawanka dilara kaia, ban sin baha lilika briaia.\nUpla bani ba, airaitka brisa airispik ka laka ba, bara, aidukia nani ba sin, main\nkaikan kaia, witin aisinska tihukani, aiulbanka nani bak kra, apia, aipaskanka nani bak\nbrisa kaka.",
            "Image": "fe2ab98f123500172fa725e2ad784a13"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Kulkanka 28\nUpla bani ba, airaitka brisa, tasba aiskara, bara, aitasbayara sin la kat, bara, wapni\nlaka kata iwaia; naha laka bapan na; upla nani raitka ba kulkaia, bara, pri laka ba\nkulkaia nani ba, sut alkaia mata.\nKulkanka 29\nUpla sut bui ai tawan kara, rispik ka ba yaban kaiasa bara baman upla baku ai auya pah\npawisa.\nAi raitka nani ba , kulki, bara, ai prika lakaba wal, ai auya pah kaiasa kaka, upla\nbani ba la nani bapanba yabalka kat wapaia sa, baku mika, upla wala nani raitka, bara,\nprika laka aniba kaikaia, kulkaia sin, baku rispik ka yaia la kat iwaia, bara pana pana\nkupya pliki natka nani iwaia sa, kaka.\nNaha raitka naniba, bara prika laka nani ba kulkan kaia apiasa, Tasba Aiska Asla\nTakanka lukanka mapara sa kaka.\nKulkanka 30\nNaha laka bapanna, gavament ra kabia, dakni kumra kabia, upla kumra kabia, bilka ya\nbansa lukan kaia apia sa, raitka nani, bara, prika laka nani naha lakara aisan na, alki\ntaibi munaia upla wala nanira.",
            "Image": "49ea8cc113f8ade84ff80b0d35a6c4d9"
        }
    }
}

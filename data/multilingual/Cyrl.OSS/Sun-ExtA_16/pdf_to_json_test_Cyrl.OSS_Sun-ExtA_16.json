{
    "MetaData": {
        "Author": null,
        "Creation_Date": 1581469961,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ef8b333c97cb8241cfab3c02e64f3bf4",
            "Index": 0,
            "Label": "1",
            "Size": [
                595.0,
                842.0
            ],
            "Text": "Адӕймаджы Барты Ӕхсӕнад: Адӕймаджы Барты\nӔппӕтиумӕйаг Деклараци.\nИст ӕрцыд ИНО‐йы Генералон Ассамблейы 1948 азы 10\nдекабры.\nРАЗДЗЫРД.\nНӕй рохуаты уадзӕн ӕппӕт дзыллӕджын бинонты\nуӕнгтӕн сӕ намысӕн аргъ скӕнын, стӕй се 'мхуызон\nӕмӕ ӕнӕхицӕнгӕнгӕ бартӕ, кӕй сты сӕрибардзинад,\nрӕстдзинад ӕмӕ ӕппӕтиумӕйаг сабырдзинады бындур;\nӕмӕ нӕй рохуаты уадзӕн, ӕнӕрвӕссондзинад ӕмӕ\nницӕмӕдард кӕй ӕркодтой варварон акттӕм, кӕцытӕ\nхъыгдарынц адӕймаджы намыс, ӕмӕ ахӕм дунейы\nарӕзт, кӕцыйы адӕмӕн уыдзӕн дзырды бар ӕмӕ\nуыдзысты хицӕн тас ӕмӕ мӕгуырдзинадӕй,\nхъуыстгонд у куыд адӕмы стыр тырнынад; ӕмӕ нӕй\nрохуаты уадзӕн, ӕнӕмӕнг хъӕуы, цммӕй адӕймаджы\nбартӕ хъахъӕд цӕуой закъоны тыхӕй, цӕмӕй адӕймаг\nйӕхӕдӕг ма 'рхауа ахӕм уавӕрмӕ ӕмӕ ма сыста ӕфхӕрды\nныхмӕ, ӕмӕ нӕй рохуаты уадзӕн, хъуамӕ ӕххуысгонд\nцӕуа адӕмты 'хсӕн хӕлардзинад рӕзынӕн; ӕмӕ\nхъусдардмӕ исгӕйӕ, Иугонд Нациты адӕмтӕ кӕй\nбафидар кодтой Уставы сӕ уырнынад адӕймаджы\nбындурон бартӕм, адӕймаджы намысы аргъадмӕ,\nсылгоймаг ӕмӕ нӕлгоймаджы ӕмбарадмӕ, ӕмӕ\nбауынаффӕ кодтой социалон прогресс ӕмӕ царды\nхуыздӕр кӕнынӕн сӕрибар уӕвгӕйӕ ӕххуыс кӕнын; ӕмӕ\nнӕй рохуаты уадзӕн, паддзахӕдтӕ‐уӕнгтӕ, кӕй\nбавӕрдтой ныфс ахъаз кӕнын, Иугонд Нациты\nОрганизациимӕ кусгӕйӕ, ӕппӕтиумӕйаг аргъгӕнынад\nӕмӕ адӕймаджы бындурон бартӕ фидар кӕнынӕн ӕххуыс\nкӕнын. Нӕй рохуаты уадзӕн, ацы бартӕн кӕй ис стыр\nнысаниуӕг ацы хӕс сӕххӕст кӕнынӕн. Генералон\nАсамблей расидтис ацы деклараци куыд хӕслӕвӕрд,\nкӕцы хъуамӕ ӕххӕст кӕной ӕппӕт адӕмтӕ ӕмӕ\nпаддзахӕдтӕ, цӕмӕй алы адӕймаг ӕмӕ ӕхсӕнады уӕнг\nдӕр ӕппындзух рухсад ӕмӕ ахуырадмӕ тырнгӕйӕ,\nӕххуыс кӕной ацы бартӕ хъахъӕнынӕн, ӕмӕ сӕ парахат\nкӕной куыд Организацийы паддзӕхӕдты ӕмӕ адӕмты\n'хсӕн, афтӕ уыцы териториты адӕмы 'хсӕн, кӕцытӕ сты\nсӕ юрисдикцийы.\nУАЦ 1.\nАдӕймӕгтӕ се 'ппӕт дӕр райгуырынц сӕрибарӕй ӕмӕ\nӕмхуызонӕй сӕ барты. Уыдон ӕххӕст сты зонд ӕмӕ\nнамысӕй, ӕмӕ кӕрӕдзийӕн хъуамӕ уой ӕфсымӕрты\nхуызӕн.\nУАЦ 2\nАлы адӕймагӕн дӕр хъуамӕ уой ӕппӕт бартӕ ӕмӕ"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "11b5b542802efb4ff7fabdf34c25cc9e",
            "Index": 1,
            "Label": "2",
            "Size": [
                595.0,
                842.0
            ],
            "Text": "сӕрибарадтӕ, ацы Декларацимӕ гӕсгӕ, ӕнӕ исты\nхицӕндзинӕдтӕй, ома, адӕмыхаттмӕ зондахастытӕ,\nнационалон кӕнӕ социалон равзӕрд, мулкон\nмыггагон кӕнӕ ӕндӕр уавӕры.\nУымӕй уӕлдай, нӕй хицӕн кӕнӕн политикон, барадон\nкӕнӕ ӕхсӕнадӕмон бындурыл уыцы паддзахад, кӕцымӕ\nхауы адӕймаг, цавӕрфӕнды паддзахад дӕр уӕд.\nУАЦ 3\nАлы адӕймагӕн дӕр ис бар цӕрынӕн, сӕрибар ӕмӕ хи\nӕдасдзинадӕн.\nУАЦ 4.\nХъуамӕ мачи уа цагъар ӕмӕ уацары; цагъар ӕмӕ\nцагъайрӕгты уӕйгӕнынадӕн бар нӕй сӕ алы хуызты\nдӕр.\nУАЦ 5.\nХъуамӕ тухӕнӕй макӕй марой, макӕй намыс хъуамӕ уа\nӕфхӕрд ӕмӕ хъыгдард.\nУАЦ 6.\nАлы адӕймагӕн дӕр, кӕм фӕнды уӕд, ис барадон\nхъахъӕнынад.\nУАЦ 7.\nАдӕм се `ппӕтдӕр закъоны раз сты ӕмхуызон ӕмӕ сын\nис бар, цӕмӕй сӕ закъон хъахъӕна ӕмхуызондӕй. Се\n`ппӕтӕн ис бар, закъонмӕ гӕсгӕ сӕхи дискриминацийӕ\nбахъахъӕнынӕн, кӕцы халы ацы Декларацийы\nӕгъдӕуттӕ.\nУАЦ 8.\nАлы адӕймагӕн дӕр ис бар ӕнтысджытӕй йӕ бартӕ\nбахъахъӕнын тӕрхондоны, уыцы бартӕ йын лӕвӕрд\nсты закъон ӕмӕ конституцийӕ.\nУАЦ 9.\nХъуамӕ мачи уа ӕвӕндонӕй ахст кӕнӕ тард.\nУАЦ 10.\nАлы адӕймагӕн дӕр йӕ бартӕ ӕмӕ йӕ хӕстӕ, стӕй йӕ\nаххоссаджы растдзинад сбӕрӕг кӕнынӕн ис бартӕ\nӕппӕт ӕмхуызонады бындурыл, цӕмӕй йӕ хъуыддагмӕ\nкаст цӕуа хъуыстгондӕй ӕмӕ ӕппӕт рӕстдзинады\nдомӕнтимӕ ӕнӕдӕлбар ӕмӕ рӕстдзӕвин тӕрхондоны.\nУАЦ 11."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "d944146d56e8fbe192d7e8b38efe2833",
            "Index": 2,
            "Label": "3",
            "Size": [
                595.0,
                842.0
            ],
            "Text": "Алы адӕймаг дӕр, исты фыдракӕнды аххосджын, йӕ\nбартӕм гӕсгӕ гӕу аххосджын, цалынмӕ йӕ аххос\nзакъонмӕ гӕсгӕ тӕрхондоны рабӕрӕг уа, уӕдмӕ; уым\nдӕр ын лӕвӕрд цӕуы хъахъхъӕнынад.\nХъуамӕ макӕмӕн ӕрцӕуа тӕрхонгонд, фыдракӕндыл\nнымад цы нӕ цӕуы, уыцы фыдракӕнды тыххӕй,\nнационалон закъон кӕнӕ ӕхсӕнадӕмон барадмӕ гӕсгӕ.\nХъуамӕ ма уа нысангонд ахӕм ӕфхӕрд, кӕцы уыд\nнысангонд фыдракӕнды рӕстӕг.\nУАЦ 12.\nМачи хъуамӕ уа хъыгдӕрд йӕхи ӕмӕ йӕ бинонты царды,\nйӕ корреспонденцийы сусӕгдзинӕдты, стӕй йӕ кады.\nУАЦ 13.\nАлы адӕймагӕн дӕр ис бар хибарӕй цӕуынӕн ӕмӕ\nйӕхицӕн цӕрӕнбынат ӕвзарынӕн кӕцыфӕнды\nпаддзахады дӕр.\nАлы адӕймагӕн дӕр ис бар кӕцыфӕнды паддзахадӕй\nацӕуынӕн, уыимӕ йӕхи паддзахадӕй дӕр, ӕмӕ фӕстӕмӕ\nйӕхи паддзахадмӕ сыздӕхынӕн.\nУАЦ 14.\nАлы адӕймагӕн дӕр ис бар йӕхицӕн иннӕ паддзахӕдты\nӕмбӕхсӕн бынат агурынӕн ӕмӕ уыцы ӕмбӕхсӕн бынатӕй\nпайда кӕнынӕн.\nАцы барӕй нӕй пайда кӕнӕн, Иугонд Нациты\nОрганизацийы нысантимӕ ӕмӕ уагӕвӕрдимӕ баст цы\nнӕу, ахӕм фыдракӕнд куы скӕна, уӕд.\nУАЦ 15.\nАлы адӕймагӕн дӕр ис гражданиндзинады бар.\nХъуамӕ макӕмӕн уа ист йӕ гражданиндзинад кӕнӕ йӕ\nгражданиндзинад аивыны бар.\n[Missing 15.2]\nУАЦ 16.\nЙӕ кары чи бацыд, уыцы сылгоймӕгтӕ ӕмӕ\nнӕлгоймӕгтӕн ӕнӕ исты къуылымпыйы, нӕдӕр\nадӕмыхаттмӕ гӕсгӕ, нӕдӕр динмӕ гӕсгӕ, ис моймӕ\nцӕуыны ӕмӕ бинонты кӕныны бар. Уыдонӕн ис\nӕмхуызон бартӕ куыд бинонты царды, афтӕ, куы\nрахицӕн уой, уӕд.\nБинонтӕ сты ӕхсӕнады бындурон хай, ӕмӕ сын ис\nӕхсӕнад ӕмӕ паддзахады `рдыгӕй хъахъхъӕнынад\nисыны бар."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "bfd749a62d0acd9852084c2c0fe0f13c",
            "Index": 3,
            "Label": "4",
            "Size": [
                595.0,
                842.0
            ],
            "Text": "[Missing 16.3]\nУАЦ 17.\nАлы адӕймагӕн дӕр ис бар, куыд йӕхӕдӕг, афтӕ\nиннӕтимӕ дӕр, мулкӕй пайда кӕнынӕн.\nХъуамӕ мачи уа ӕнӕбары йӕ мулкӕй хицӕнгонд.\nУАЦ 18.\nАлы адӕймагӕн дӕр ис бар йӕхи хъуыды, намыс ӕмӕ\nдинӕн; ардӕм хауы дин ӕмӕ фӕндтӕ ивыны бар, куыд\nиунӕгӕй, афтӕ иннӕтимӕ бастӕй динон ӕмӕ ритуалон\nӕгъдӕуттӕ ӕххӕстгӕнгӕйӕ.\nУАЦ 19.\nАлы адӕймагӕн дӕр ис йӕхи разӕнгарддзинады бар\nӕмӕ сӕ сӕрибарӕй равдисын дӕр; ацы бармӕ хауы хи\nразӕнгарддзинадыл хӕцын ӕмӕ хибарӕй агурын, исын\nӕмӕ парахат кӕнын информаци ӕмӕ фӕндтӕ цыфӕнды\nмадзӕлттӕй паддзахадон арӕнтӕй хицӕнӕй.\nУАЦ 20.\nАлы адӕймагӕн дӕр ис бар ӕмбырдтӕ ӕмӕ ассоциацитӕ\nаразынӕн. Хъуамӕ мачи уа тыхӕй исты ассоциацимӕ\nконд.\n[Missing 20.2]\nУАЦ 21.\nАлы адӕймагӕн дӕр ис бар йӕ паддзахады разамынды\nархайын, хибарӕй кӕнӕ та ӕвзӕрст адӕмы ӕххуысӕй.\nАлы адӕймагӕн дӕр ӕмхуызонӕй ис бар паддзахадон\nкуыстмӕ бацӕуын йӕхи паддзахады.\nАдӕмы фӕндон хъуамӕ уа хицаудзинады бындур, ацы\nфӕндон хъуамӕ ӕвдыст цӕуа ӕвзӕрстыты, кӕцытӕ\nхъуамӕ арӕзт цӕуой ӕмхуызон ӕвзӕрстадон барты\nбындурыл, сусӕг хъӕлӕс дӕттынӕй кӕнӕ ӕндӕр\nӕмнысанон мадзӕлтты ӕххуысӕй, кӕцытӕ дӕттынц\nсӕрибарӕй хъӕлӕс кӕныны бар.\nУАЦ 22.\nАлы адӕймагӕн дӕр, куыд ӕхсӕнады уӕнгӕн, ис бар\nсоциалон ӕххуысӕн, стӕй йӕ намысы, хибарӕй рӕзты\nэкономикон ӕмӕ культурон уавӕрты национ,\nӕхсӕнадӕмон ӕмӕ алы паддзахады мадзӕлтты ӕххуысы\nбар.\nУАЦ 23."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "06f93bd08f8f8f26c98cab0c4b6cc5e5",
            "Index": 4,
            "Label": "5",
            "Size": [
                595.0,
                842.0
            ],
            "Text": "Алы адӕймагӕн дӕр ис фӕллой кӕныны бар, хибарӕй\nкуыст равзарынӕн, рӕстдзӕвин ӕмӕ зӕрдӕмӕдзӕугӕ\nкуыстадон уавӕртӕн, стӕй хи ӕгуыстӕй\nбахъхъӕнынӕн.\nАлы адӕймагӕн дӕр ис бар йӕ куыстӕн ӕмбӕлгӕ мызд\nрайсынӕн.\nАлы кусӕгӕн дӕр ис бар ӕмбӕлгӕ хӕрзиуӕг райсынӕн,\nкӕцы фаг кӕна йӕхицӕн дӕр ӕмӕ йӕ бинонтӕн дӕр, ӕмӕ\nкӕцы ӕххӕстгонд цӕуа хъӕугӕ заманы ӕндӕр социалон\nмадзӕлттӕй.\n[Missing 23.4]\nУАЦ 24.\nАлы адӕймагӕн дӕр ис бар улӕфынӕн ӕмӕ йӕ рӕстӕг\nӕрвитынӕн, уимӕ кусӕн бон ӕмбӕлгӕ къаддӕр кӕнынӕн\nӕмӕ фидгӕ ӕрвылазон улӕфӕн рӕстӕгӕн.\nУАЦ 25.\nАлы адӕймагӕн дӕр хъуамӕ уа ахӕм царды уӕлвӕз,\nуырдӕм хауынц хӕрд, дзаума, цӕрӕнбынат, медицинон\nӕххуыс, ӕмбӕлгӕ социалон ӕххуыс, кӕцытӕ хъӕуынц\nӕнӕниздзинад хъахъхъӕнынӕн йӕхицӕн ӕмӕ йӕ\nбинонтӕн, ӕгуысты рӕстӕджы ӕххуысы бар, рынчынӕй,\nсахъатӕй, идӕдзӕй, зӕрондӕй кӕнӕ ӕндӕр исты хабары,\nйӕхицӕй ӕнаразгӕ фадӕтты.\n[Missing 25.2]\nУАЦ 26.\nАлы адӕймагӕн дӕр ис ахуырады бар. Ахуырад хъуамӕ\nуа лӕвар, ӕппынкъаддӕр райдайӕн ӕмӕ астӕуыккаг\nахуыргӕнӕндӕтты. Ӕнӕмӕнг хъуамӕ уа райдайӕн\nахуырад. Техникон ӕмӕ профессионалон ахуырадмӕ\nхъуамӕ уа иумӕйагӕй ӕнцон бацӕуӕн, уӕллаг ахуырад\nдӕр хъуамӕ уа ахӕм, ӕцӕг алкӕй зонындзинӕдты\nбындурыл.\n[Missing 26.2]\n[Missing 26.3]\nУАЦ 27.\nАлы адӕймагӕн дӕр ис бар ӕхсӕнады культурон\nцарды архайын, аивадӕй зӕрдӕрухс уын, зонадон\nпрогреммы архайын ӕмӕ йӕ фӕстиуджытӕй пайда\nкӕнын.\nАлы адӕймагӕн дӕр йӕ бон у моралон ӕмӕ материалон\nбартӕ, кӕцытӕ сты йӕ зонадон, литературон кӕнӕ"
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "1847c7faaaaa377b2c498c1a3f0dac21",
            "Index": 5,
            "Label": "6",
            "Size": [
                595.0,
                842.0
            ],
            "Text": "аивадон куысты фӕстиуджытӕ бахъахъӕнын.\nУАЦ 28.\nАлы адӕймагӕн дӕр ис бар социалон ӕмӕ ӕхсӕнадӕмон\nфӕткӕн, кӕцыйы ацы Декларацийы ӕвдыст бартӕ\nуыдзысты ӕнӕхъӕнӕй ӕххӕстгонд.\nУАЦ 29.\nАлы адӕймагӕн дӕр ис хӕстӕ ӕхсӕнады раз, ӕрмӕст\nкӕцыйы ис йӕ сӕрибар ӕмӕ ӕххӕст царды мадзӕлттӕ.\nЙӕ бартӕ ӕххӕстгӕнгӕйӕ алы адӕймаг дӕр хъуамӕ уа йӕ\nбартӕй хицӕн ӕрмӕст закъонмӕ гӕсгӕ, иннӕ адӕмы\nбартӕ ӕмӕ домӕнтӕ, ӕхсӕнадон фӕтк ӕмӕ амонд\nбахъахъхъӕныны тыххӕй демократон ӕхсӕнады.\n[Missing 29.3]\nУАЦ 30.\nАцы Декларацийы фыст уацтӕ хъуамӕ ма уой ӕмбӕрст\nкуыд лӕвӕрд бартӕ цавӕрдӕр паддзахадӕн, адӕмы\nкъордӕн кӕнӕ хицӕн адӕймӕгтӕн исты архайд аразын,\nкӕцы цӕуа ацы Декларацийы ӕвдыст барты ныхмӕ.\nИрон текст ныффыста Бутаты Хъазыбег Таймуразы\nфырт."
        }
    }
}

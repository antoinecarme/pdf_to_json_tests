{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469811,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Адӕймаджы Барты Ӕхсӕнад: Адӕймаджы Барты Ӕппӕтиумӕйаг Деклараци.\nИст ӕрцыд ИНО‐йы Генералон Ассамблейы 1948 азы 10 декабры.\nРАЗДЗЫРД.\nНӕй рохуаты уадзӕн ӕппӕт дзыллӕджын бинонты уӕнгтӕн сӕ намысӕн аргъ\nскӕнын, стӕй се 'мхуызон ӕмӕ ӕнӕхицӕнгӕнгӕ бартӕ, кӕй сты\nсӕрибардзинад, рӕстдзинад ӕмӕ ӕппӕтиумӕйаг сабырдзинады бындур; ӕмӕ\nнӕй рохуаты уадзӕн, ӕнӕрвӕссондзинад ӕмӕ ницӕмӕдард кӕй ӕркодтой\nварварон акттӕм, кӕцытӕ хъыгдарынц адӕймаджы намыс, ӕмӕ ахӕм дунейы\nарӕзт, кӕцыйы адӕмӕн уыдзӕн дзырды бар ӕмӕ уыдзысты хицӕн тас ӕмӕ\nмӕгуырдзинадӕй, хъуыстгонд у куыд адӕмы стыр тырнынад; ӕмӕ нӕй рохуаты\nуадзӕн, ӕнӕмӕнг хъӕуы, цммӕй адӕймаджы бартӕ хъахъӕд цӕуой закъоны\nтыхӕй, цӕмӕй адӕймаг йӕхӕдӕг ма 'рхауа ахӕм уавӕрмӕ ӕмӕ ма сыста\nӕфхӕрды ныхмӕ, ӕмӕ нӕй рохуаты уадзӕн, хъуамӕ ӕххуысгонд цӕуа адӕмты\n'хсӕн хӕлардзинад рӕзынӕн; ӕмӕ хъусдардмӕ исгӕйӕ, Иугонд Нациты\nадӕмтӕ кӕй бафидар кодтой Уставы сӕ уырнынад адӕймаджы бындурон\nбартӕм, адӕймаджы намысы аргъадмӕ, сылгоймаг ӕмӕ нӕлгоймаджы\nӕмбарадмӕ, ӕмӕ бауынаффӕ кодтой социалон прогресс ӕмӕ царды хуыздӕр\nкӕнынӕн сӕрибар уӕвгӕйӕ ӕххуыс кӕнын; ӕмӕ нӕй рохуаты уадзӕн,\nпаддзахӕдтӕ‐уӕнгтӕ, кӕй бавӕрдтой ныфс ахъаз кӕнын, Иугонд Нациты\nОрганизациимӕ кусгӕйӕ, ӕппӕтиумӕйаг аргъгӕнынад ӕмӕ адӕймаджы\nбындурон бартӕ фидар кӕнынӕн ӕххуыс кӕнын. Нӕй рохуаты уадзӕн, ацы\nбартӕн кӕй ис стыр нысаниуӕг ацы хӕс сӕххӕст кӕнынӕн. Генералон\nАсамблей расидтис ацы деклараци куыд хӕслӕвӕрд, кӕцы хъуамӕ ӕххӕст",
            "Image": "85246c90c4ff7119c4048868ee2ce2a3"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "кӕной ӕппӕт адӕмтӕ ӕмӕ паддзахӕдтӕ, цӕмӕй алы адӕймаг ӕмӕ\nӕхсӕнады уӕнг дӕр ӕппындзух рухсад ӕмӕ ахуырадмӕ тырнгӕйӕ, ӕххуыс\nкӕной ацы бартӕ хъахъӕнынӕн, ӕмӕ сӕ парахат кӕной куыд Организацийы\nпаддзӕхӕдты ӕмӕ адӕмты 'хсӕн, афтӕ уыцы териториты адӕмы 'хсӕн,\nкӕцытӕ сты сӕ юрисдикцийы.\nУАЦ 1.\nАдӕймӕгтӕ се 'ппӕт дӕр райгуырынц сӕрибарӕй ӕмӕ ӕмхуызонӕй сӕ барты.\nУыдон ӕххӕст сты зонд ӕмӕ намысӕй, ӕмӕ кӕрӕдзийӕн хъуамӕ уой\nӕфсымӕрты хуызӕн.\nУАЦ 2\nАлы адӕймагӕн дӕр хъуамӕ уой ӕппӕт бартӕ ӕмӕ сӕрибарадтӕ, ацы\nДекларацимӕ гӕсгӕ, ӕнӕ исты хицӕндзинӕдтӕй, ома, адӕмыхаттмӕ\nзондахастытӕ, националон кӕнӕ социалон равзӕрд, мулкон мыггагон кӕнӕ\nӕндӕр уавӕры.\nУымӕй уӕлдай, нӕй хицӕн кӕнӕн политикон, барадон кӕнӕ ӕхсӕнадӕмон\nбындурыл уыцы паддзахад, кӕцымӕ хауы адӕймаг, цавӕрфӕнды паддзахад\nдӕр уӕд.\nУАЦ 3\nАлы адӕймагӕн дӕр ис бар цӕрынӕн, сӕрибар ӕмӕ хи ӕдасдзинадӕн.\nУАЦ 4.\nХъуамӕ мачи уа цагъар ӕмӕ уацары; цагъар ӕмӕ цагъайрӕгты уӕйгӕнынадӕн",
            "Image": "30e4d1930e7eb81658dd6250693fcbca"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "бар нӕй сӕ алы хуызты дӕр.\nУАЦ 5.\nХъуамӕ тухӕнӕй макӕй марой, макӕй намыс хъуамӕ уа ӕфхӕрд ӕмӕ\nхъыгдард.\nУАЦ 6.\nАлы адӕймагӕн дӕр, кӕм фӕнды уӕд, ис барадон хъахъӕнынад.\nУАЦ 7.\nАдӕм се `ппӕтдӕр закъоны раз сты ӕмхуызон ӕмӕ сын ис бар, цӕмӕй сӕ\nзакъон хъахъӕна ӕмхуызондӕй. Се `ппӕтӕн ис бар, закъонмӕ гӕсгӕ сӕхи\nдискриминацийӕ бахъахъӕнынӕн, кӕцы халы ацы Декларацийы ӕгъдӕуттӕ.\nУАЦ 8.\nАлы адӕймагӕн дӕр ис бар ӕнтысджытӕй йӕ бартӕ бахъахъӕнын\nтӕрхондоны, уыцы бартӕ йын лӕвӕрд сты закъон ӕмӕ конституцийӕ.\nУАЦ 9.\nХъуамӕ мачи уа ӕвӕндонӕй ахст кӕнӕ тард.\nУАЦ 10.\nАлы адӕймагӕн дӕр йӕ бартӕ ӕмӕ йӕ хӕстӕ, стӕй йӕ аххоссаджы\nрастдзинад сбӕрӕг кӕнынӕн ис бартӕ ӕппӕт ӕмхуызонады бындурыл, цӕмӕй\nйӕ хъуыддагмӕ каст цӕуа хъуыстгондӕй ӕмӕ ӕппӕт рӕстдзинады\nдомӕнтимӕ ӕнӕдӕлбар ӕмӕ рӕстдзӕвин тӕрхондоны.",
            "Image": "ddb7b6404842bc5ce26b503c12d86cea"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "УАЦ 11.\nАлы адӕймаг дӕр, исты фыдракӕнды аххосджын, йӕ бартӕм гӕсгӕ гӕу\nаххосджын, цалынмӕ йӕ аххос закъонмӕ гӕсгӕ тӕрхондоны рабӕрӕг уа,\nуӕдмӕ; уым дӕр ын лӕвӕрд цӕуы хъахъхъӕнынад.\nХъуамӕ макӕмӕн ӕрцӕуа тӕрхонгонд, фыдракӕндыл нымад цы нӕ цӕуы,\nуыцы фыдракӕнды тыххӕй, националон закъон кӕнӕ ӕхсӕнадӕмон барадмӕ\nгӕсгӕ. Хъуамӕ ма уа нысангонд ахӕм ӕфхӕрд, кӕцы уыд нысангонд\nфыдракӕнды рӕстӕг.\nУАЦ 12.\nМачи хъуамӕ уа хъыгдӕрд йӕхи ӕмӕ йӕ бинонты царды, йӕ корреспонденцийы\nсусӕгдзинӕдты, стӕй йӕ кады.\nУАЦ 13.\nАлы адӕймагӕн дӕр ис бар хибарӕй цӕуынӕн ӕмӕ йӕхицӕн цӕрӕнбынат\nӕвзарынӕн кӕцыфӕнды паддзахады дӕр.\nАлы адӕймагӕн дӕр ис бар кӕцыфӕнды паддзахадӕй ацӕуынӕн, уыимӕ йӕхи\nпаддзахадӕй дӕр, ӕмӕ фӕстӕмӕ йӕхи паддзахадмӕ сыздӕхынӕн.\nУАЦ 14.\nАлы адӕймагӕн дӕр ис бар йӕхицӕн иннӕ паддзахӕдты ӕмбӕхсӕн бынат\nагурынӕн ӕмӕ уыцы ӕмбӕхсӕн бынатӕй пайда кӕнынӕн.\nАцы барӕй нӕй пайда кӕнӕн, Иугонд Нациты Организацийы нысантимӕ ӕмӕ",
            "Image": "dae449244efd08fe2559feae31ad5749"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "уагӕвӕрдимӕ баст цы нӕу, ахӕм фыдракӕнд куы скӕна, уӕд.\nУАЦ 15.\nАлы адӕймагӕн дӕр ис гражданиндзинады бар. Хъуамӕ макӕмӕн уа ист йӕ\nгражданиндзинад кӕнӕ йӕ гражданиндзинад аивыны бар.\n[Missing 15.2]\nУАЦ 16.\nЙӕ кары чи бацыд, уыцы сылгоймӕгтӕ ӕмӕ нӕлгоймӕгтӕн ӕнӕ исты\nкъуылымпыйы, нӕдӕр адӕмыхаттмӕ гӕсгӕ, нӕдӕр динмӕ гӕсгӕ, ис моймӕ\nцӕуыны ӕмӕ бинонты кӕныны бар. Уыдонӕн ис ӕмхуызон бартӕ куыд бинонты\nцарды, афтӕ, куы рахицӕн уой, уӕд.\nБинонтӕ сты ӕхсӕнады бындурон хай, ӕмӕ сын ис ӕхсӕнад ӕмӕ паддзахады\n`рдыгӕй хъахъхъӕнынад исыны бар.\n[Missing 16.3]\nУАЦ 17.\nАлы адӕймагӕн дӕр ис бар, куыд йӕхӕдӕг, афтӕ иннӕтимӕ дӕр, мулкӕй\nпайда кӕнынӕн.\nХъуамӕ мачи уа ӕнӕбары йӕ мулкӕй хицӕнгонд.\nУАЦ 18.\nАлы адӕймагӕн дӕр ис бар йӕхи хъуыды, намыс ӕмӕ динӕн; ардӕм хауы дин\nӕмӕ фӕндтӕ ивыны бар, куыд иунӕгӕй, афтӕ иннӕтимӕ бастӕй динон ӕмӕ",
            "Image": "6a9d361b1e33acf2a38aa81fd8e665fb"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "ритуалон ӕгъдӕуттӕ ӕххӕстгӕнгӕйӕ.\nУАЦ 19.\nАлы адӕймагӕн дӕр ис йӕхи разӕнгарддзинады бар ӕмӕ сӕ сӕрибарӕй\nравдисын дӕр; ацы бармӕ хауы хи разӕнгарддзинадыл хӕцын ӕмӕ хибарӕй\nагурын, исын ӕмӕ парахат кӕнын информаци ӕмӕ фӕндтӕ цыфӕнды\nмадзӕлттӕй паддзахадон арӕнтӕй хицӕнӕй.\nУАЦ 20.\nАлы адӕймагӕн дӕр ис бар ӕмбырдтӕ ӕмӕ ассоциацитӕ аразынӕн. Хъуамӕ\nмачи уа тыхӕй исты ассоциацимӕ конд.\n[Missing 20.2]\nУАЦ 21.\nАлы адӕймагӕн дӕр ис бар йӕ паддзахады разамынды архайын, хибарӕй кӕнӕ\nта ӕвзӕрст адӕмы ӕххуысӕй.\nАлы адӕймагӕн дӕр ӕмхуызонӕй ис бар паддзахадон куыстмӕ бацӕуын йӕхи\nпаддзахады.\nАдӕмы фӕндон хъуамӕ уа хицаудзинады бындур, ацы фӕндон хъуамӕ ӕвдыст\nцӕуа ӕвзӕрстыты, кӕцытӕ хъуамӕ арӕзт цӕуой ӕмхуызон ӕвзӕрстадон\nбарты бындурыл, сусӕг хъӕлӕс дӕттынӕй кӕнӕ ӕндӕр ӕмнысанон\nмадзӕлтты ӕххуысӕй, кӕцытӕ дӕттынц сӕрибарӕй хъӕлӕс кӕныны бар.\nУАЦ 22.",
            "Image": "cb796aed472c06df086a8295a076b618"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Алы адӕймагӕн дӕр, куыд ӕхсӕнады уӕнгӕн, ис бар социалон ӕххуысӕн, стӕй\nйӕ намысы, хибарӕй рӕзты экономикон ӕмӕ культурон уавӕрты национ,\nӕхсӕнадӕмон ӕмӕ алы паддзахады мадзӕлтты ӕххуысы бар.\nУАЦ 23.\nАлы адӕймагӕн дӕр ис фӕллой кӕныны бар, хибарӕй куыст равзарынӕн,\nрӕстдзӕвин ӕмӕ зӕрдӕмӕдзӕугӕ куыстадон уавӕртӕн, стӕй хи ӕгуыстӕй\nбахъхъӕнынӕн.\nАлы адӕймагӕн дӕр ис бар йӕ куыстӕн ӕмбӕлгӕ мызд райсынӕн.\nАлы кусӕгӕн дӕр ис бар ӕмбӕлгӕ хӕрзиуӕг райсынӕн, кӕцы фаг кӕна\nйӕхицӕн дӕр ӕмӕ йӕ бинонтӕн дӕр, ӕмӕ кӕцы ӕххӕстгонд цӕуа хъӕугӕ\nзаманы ӕндӕр социалон мадзӕлттӕй.\n[Missing 23.4]\nУАЦ 24.\nАлы адӕймагӕн дӕр ис бар улӕфынӕн ӕмӕ йӕ рӕстӕг ӕрвитынӕн, уимӕ\nкусӕн бон ӕмбӕлгӕ къаддӕр кӕнынӕн ӕмӕ фидгӕ ӕрвылазон улӕфӕн\nрӕстӕгӕн.\nУАЦ 25.\nАлы адӕймагӕн дӕр хъуамӕ уа ахӕм царды уӕлвӕз, уырдӕм хауынц хӕрд,\nдзаума, цӕрӕнбынат, медицинон ӕххуыс, ӕмбӕлгӕ социалон ӕххуыс, кӕцытӕ\nхъӕуынц ӕнӕниздзинад хъахъхъӕнынӕн йӕхицӕн ӕмӕ йӕ бинонтӕн,\nӕгуысты рӕстӕджы ӕххуысы бар, рынчынӕй, сахъатӕй, идӕдзӕй, зӕрондӕй",
            "Image": "7aa94330b8aadc5b1cd637dbd49fed10"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "кӕнӕ ӕндӕр исты хабары, йӕхицӕй ӕнаразгӕ фадӕтты.\n[Missing 25.2]\nУАЦ 26.\nАлы адӕймагӕн дӕр ис ахуырады бар. Ахуырад хъуамӕ уа лӕвар,\nӕппынкъаддӕр райдайӕн ӕмӕ астӕуыккаг ахуыргӕнӕндӕтты. Ӕнӕмӕнг\nхъуамӕ уа райдайӕн ахуырад. Техникон ӕмӕ профессионалон ахуырадмӕ\nхъуамӕ уа иумӕйагӕй ӕнцон бацӕуӕн, уӕллаг ахуырад дӕр хъуамӕ уа ахӕм,\nӕцӕг алкӕй зонындзинӕдты бындурыл.\n[Missing 26.2]\n[Missing 26.3]\nУАЦ 27.\nАлы адӕймагӕн дӕр ис бар ӕхсӕнады культурон царды архайын, аивадӕй\nзӕрдӕрухс уын, зонадон прогреммы архайын ӕмӕ йӕ фӕстиуджытӕй пайда\nкӕнын.\nАлы адӕймагӕн дӕр йӕ бон у моралон ӕмӕ материалон бартӕ, кӕцытӕ сты йӕ\nзонадон, литературон кӕнӕ аивадон куысты фӕстиуджытӕ бахъахъӕнын.\nУАЦ 28.\nАлы адӕймагӕн дӕр ис бар социалон ӕмӕ ӕхсӕнадӕмон фӕткӕн, кӕцыйы ацы\nДекларацийы ӕвдыст бартӕ уыдзысты ӕнӕхъӕнӕй ӕххӕстгонд.\nУАЦ 29.",
            "Image": "a5a58fa309a749d8a4d4afd9ce04a48b"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Text": "Алы адӕймагӕн дӕр ис хӕстӕ ӕхсӕнады раз, ӕрмӕст кӕцыйы ис йӕ сӕрибар\nӕмӕ ӕххӕст царды мадзӕлттӕ.\nЙӕ бартӕ ӕххӕстгӕнгӕйӕ алы адӕймаг дӕр хъуамӕ уа йӕ бартӕй хицӕн\nӕрмӕст закъонмӕ гӕсгӕ, иннӕ адӕмы бартӕ ӕмӕ домӕнтӕ, ӕхсӕнадон фӕтк\nӕмӕ амонд бахъахъхъӕныны тыххӕй демократон ӕхсӕнады.\n[Missing 29.3]\nУАЦ 30.\nАцы Декларацийы фыст уацтӕ хъуамӕ ма уой ӕмбӕрст куыд лӕвӕрд бартӕ\nцавӕрдӕр паддзахадӕн, адӕмы къордӕн кӕнӕ хицӕн адӕймӕгтӕн исты\nархайд аразын, кӕцы цӕуа ацы Декларацийы ӕвдыст барты ныхмӕ.\nИрон текст ныффыста Бутаты Хъазыбег Таймуразы фырт.",
            "Image": "3ab506c08e9275cf6741dd94b81f1685"
        }
    }
}

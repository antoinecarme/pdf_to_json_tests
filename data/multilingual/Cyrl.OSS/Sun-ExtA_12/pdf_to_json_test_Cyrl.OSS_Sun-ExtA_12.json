{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469944,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Адӕймаджы Барты Ӕхсӕнад: Адӕймаджы Барты Ӕппӕтиумӕйаг\nДеклараци.\nИст ӕрцыд ИНО‐йы Генералон Ассамблейы 1948 азы 10 декабры.\nРАЗДЗЫРД.\nНӕй рохуаты уадзӕн ӕппӕт дзыллӕджын бинонты уӕнгтӕн сӕ намысӕн\nаргъ скӕнын, стӕй се 'мхуызон ӕмӕ ӕнӕхицӕнгӕнгӕ бартӕ, кӕй сты\nсӕрибардзинад, рӕстдзинад ӕмӕ ӕппӕтиумӕйаг сабырдзинады бындур;\nӕмӕ нӕй рохуаты уадзӕн, ӕнӕрвӕссондзинад ӕмӕ ницӕмӕдард кӕй\nӕркодтой варварон акттӕм, кӕцытӕ хъыгдарынц адӕймаджы намыс, ӕмӕ\nахӕм дунейы арӕзт, кӕцыйы адӕмӕн уыдзӕн дзырды бар ӕмӕ уыдзысты\nхицӕн тас ӕмӕ мӕгуырдзинадӕй, хъуыстгонд у куыд адӕмы стыр\nтырнынад; ӕмӕ нӕй рохуаты уадзӕн, ӕнӕмӕнг хъӕуы, цммӕй адӕймаджы\nбартӕ хъахъӕд цӕуой закъоны тыхӕй, цӕмӕй адӕймаг йӕхӕдӕг ма 'рхауа\nахӕм уавӕрмӕ ӕмӕ ма сыста ӕфхӕрды ныхмӕ, ӕмӕ нӕй рохуаты уадзӕн,\nхъуамӕ ӕххуысгонд цӕуа адӕмты 'хсӕн хӕлардзинад рӕзынӕн; ӕмӕ\nхъусдардмӕ исгӕйӕ, Иугонд Нациты адӕмтӕ кӕй бафидар кодтой\nУставы сӕ уырнынад адӕймаджы бындурон бартӕм, адӕймаджы намысы\nаргъадмӕ, сылгоймаг ӕмӕ нӕлгоймаджы ӕмбарадмӕ, ӕмӕ бауынаффӕ\nкодтой социалон прогресс ӕмӕ царды хуыздӕр кӕнынӕн сӕрибар\nуӕвгӕйӕ ӕххуыс кӕнын; ӕмӕ нӕй рохуаты уадзӕн, паддзахӕдтӕ‐уӕнгтӕ,\nкӕй бавӕрдтой ныфс ахъаз кӕнын, Иугонд Нациты Организациимӕ\nкусгӕйӕ, ӕппӕтиумӕйаг аргъгӕнынад ӕмӕ адӕймаджы бындурон бартӕ\nфидар кӕнынӕн ӕххуыс кӕнын. Нӕй рохуаты уадзӕн, ацы бартӕн кӕй ис\nстыр нысаниуӕг ацы хӕс сӕххӕст кӕнынӕн. Генералон Асамблей\nрасидтис ацы деклараци куыд хӕслӕвӕрд, кӕцы хъуамӕ ӕххӕст кӕной\nӕппӕт адӕмтӕ ӕмӕ паддзахӕдтӕ, цӕмӕй алы адӕймаг ӕмӕ ӕхсӕнады уӕнг\nдӕр ӕппындзух рухсад ӕмӕ ахуырадмӕ тырнгӕйӕ, ӕххуыс кӕной ацы\nбартӕ хъахъӕнынӕн, ӕмӕ сӕ парахат кӕной куыд Организацийы\nпаддзӕхӕдты ӕмӕ адӕмты 'хсӕн, афтӕ уыцы териториты адӕмы 'хсӕн,\nкӕцытӕ сты сӕ юрисдикцийы.\nУАЦ 1.\nАдӕймӕгтӕ се 'ппӕт дӕр райгуырынц сӕрибарӕй ӕмӕ ӕмхуызонӕй сӕ\nбарты. Уыдон ӕххӕст сты зонд ӕмӕ намысӕй, ӕмӕ кӕрӕдзийӕн хъуамӕ уой\nӕфсымӕрты хуызӕн.\nУАЦ 2\nАлы адӕймагӕн дӕр хъуамӕ уой ӕппӕт бартӕ ӕмӕ сӕрибарадтӕ, ацы\nДекларацимӕ гӕсгӕ, ӕнӕ исты хицӕндзинӕдтӕй, ома, адӕмыхаттмӕ\nзондахастытӕ, националон кӕнӕ социалон равзӕрд, мулкон\nмыггагон кӕнӕ ӕндӕр уавӕры.\nУымӕй уӕлдай, нӕй хицӕн кӕнӕн политикон, барадон кӕнӕ ӕхсӕнадӕмон\nбындурыл уыцы паддзахад, кӕцымӕ хауы адӕймаг, цавӕрфӕнды\nпаддзахад дӕр уӕд.\nУАЦ 3\nАлы адӕймагӕн дӕр ис бар цӕрынӕн, сӕрибар ӕмӕ хи ӕдасдзинадӕн.\nУАЦ 4.\nХъуамӕ мачи уа цагъар ӕмӕ уацары; цагъар ӕмӕ цагъайрӕгты\nуӕйгӕнынадӕн бар нӕй сӕ алы хуызты дӕр.\nУАЦ 5.\nХъуамӕ тухӕнӕй макӕй марой, макӕй намыс хъуамӕ уа ӕфхӕрд ӕмӕ\nхъыгдард.\nУАЦ 6.\nАлы адӕймагӕн дӕр, кӕм фӕнды уӕд, ис барадон хъахъӕнынад.\nУАЦ 7.\nАдӕм се `ппӕтдӕр закъоны раз сты ӕмхуызон ӕмӕ сын ис бар, цӕмӕй сӕ\nзакъон хъахъӕна ӕмхуызондӕй. Се `ппӕтӕн ис бар, закъонмӕ гӕсгӕ\nсӕхи дискриминацийӕ бахъахъӕнынӕн, кӕцы халы ацы Декларацийы\nӕгъдӕуттӕ.\nУАЦ 8.\nАлы адӕймагӕн дӕр ис бар ӕнтысджытӕй йӕ бартӕ бахъахъӕнын\nтӕрхондоны, уыцы бартӕ йын лӕвӕрд сты закъон ӕмӕ конституцийӕ.",
            "Image": "6937e688a97afafa9fa04c91c0149bb5"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "УАЦ 9.\nХъуамӕ мачи уа ӕвӕндонӕй ахст кӕнӕ тард.\nУАЦ 10.\nАлы адӕймагӕн дӕр йӕ бартӕ ӕмӕ йӕ хӕстӕ, стӕй йӕ аххоссаджы\nрастдзинад сбӕрӕг кӕнынӕн ис бартӕ ӕппӕт ӕмхуызонады бындурыл,\nцӕмӕй йӕ хъуыддагмӕ каст цӕуа хъуыстгондӕй ӕмӕ ӕппӕт рӕстдзинады\nдомӕнтимӕ ӕнӕдӕлбар ӕмӕ рӕстдзӕвин тӕрхондоны.\nУАЦ 11.\nАлы адӕймаг дӕр, исты фыдракӕнды аххосджын, йӕ бартӕм гӕсгӕ гӕу\nаххосджын, цалынмӕ йӕ аххос закъонмӕ гӕсгӕ тӕрхондоны рабӕрӕг уа,\nуӕдмӕ; уым дӕр ын лӕвӕрд цӕуы хъахъхъӕнынад.\nХъуамӕ макӕмӕн ӕрцӕуа тӕрхонгонд, фыдракӕндыл нымад цы нӕ цӕуы,\nуыцы фыдракӕнды тыххӕй, националон закъон кӕнӕ ӕхсӕнадӕмон\nбарадмӕ гӕсгӕ. Хъуамӕ ма уа нысангонд ахӕм ӕфхӕрд, кӕцы уыд\nнысангонд фыдракӕнды рӕстӕг.\nУАЦ 12.\nМачи хъуамӕ уа хъыгдӕрд йӕхи ӕмӕ йӕ бинонты царды, йӕ\nкорреспонденцийы сусӕгдзинӕдты, стӕй йӕ кады.\nУАЦ 13.\nАлы адӕймагӕн дӕр ис бар хибарӕй цӕуынӕн ӕмӕ йӕхицӕн цӕрӕнбынат\nӕвзарынӕн кӕцыфӕнды паддзахады дӕр.\nАлы адӕймагӕн дӕр ис бар кӕцыфӕнды паддзахадӕй ацӕуынӕн, уыимӕ\nйӕхи паддзахадӕй дӕр, ӕмӕ фӕстӕмӕ йӕхи паддзахадмӕ сыздӕхынӕн.\nУАЦ 14.\nАлы адӕймагӕн дӕр ис бар йӕхицӕн иннӕ паддзахӕдты ӕмбӕхсӕн бынат\nагурынӕн ӕмӕ уыцы ӕмбӕхсӕн бынатӕй пайда кӕнынӕн.\nАцы барӕй нӕй пайда кӕнӕн, Иугонд Нациты Организацийы нысантимӕ\nӕмӕ уагӕвӕрдимӕ баст цы нӕу, ахӕм фыдракӕнд куы скӕна, уӕд.\nУАЦ 15.\nАлы адӕймагӕн дӕр ис гражданиндзинады бар. Хъуамӕ макӕмӕн уа ист\nйӕ гражданиндзинад кӕнӕ йӕ гражданиндзинад аивыны бар.\n[Missing 15.2]\nУАЦ 16.\nЙӕ кары чи бацыд, уыцы сылгоймӕгтӕ ӕмӕ нӕлгоймӕгтӕн ӕнӕ исты\nкъуылымпыйы, нӕдӕр адӕмыхаттмӕ гӕсгӕ, нӕдӕр динмӕ гӕсгӕ, ис моймӕ\nцӕуыны ӕмӕ бинонты кӕныны бар. Уыдонӕн ис ӕмхуызон бартӕ куыд\nбинонты царды, афтӕ, куы рахицӕн уой, уӕд.\nБинонтӕ сты ӕхсӕнады бындурон хай, ӕмӕ сын ис ӕхсӕнад ӕмӕ\nпаддзахады `рдыгӕй хъахъхъӕнынад исыны бар.\n[Missing 16.3]\nУАЦ 17.\nАлы адӕймагӕн дӕр ис бар, куыд йӕхӕдӕг, афтӕ иннӕтимӕ дӕр, мулкӕй\nпайда кӕнынӕн.\nХъуамӕ мачи уа ӕнӕбары йӕ мулкӕй хицӕнгонд.\nУАЦ 18.\nАлы адӕймагӕн дӕр ис бар йӕхи хъуыды, намыс ӕмӕ динӕн; ардӕм хауы\nдин ӕмӕ фӕндтӕ ивыны бар, куыд иунӕгӕй, афтӕ иннӕтимӕ бастӕй динон\nӕмӕ ритуалон ӕгъдӕуттӕ ӕххӕстгӕнгӕйӕ.\nУАЦ 19.\nАлы адӕймагӕн дӕр ис йӕхи разӕнгарддзинады бар ӕмӕ сӕ сӕрибарӕй\nравдисын дӕр; ацы бармӕ хауы хи разӕнгарддзинадыл хӕцын ӕмӕ\nхибарӕй агурын, исын ӕмӕ парахат кӕнын информаци ӕмӕ фӕндтӕ\nцыфӕнды мадзӕлттӕй паддзахадон арӕнтӕй хицӕнӕй.",
            "Image": "ee8587f99e28f50edaa14c0e37892fe6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "УАЦ 20.\nАлы адӕймагӕн дӕр ис бар ӕмбырдтӕ ӕмӕ ассоциацитӕ аразынӕн.\nХъуамӕ мачи уа тыхӕй исты ассоциацимӕ конд.\n[Missing 20.2]\nУАЦ 21.\nАлы адӕймагӕн дӕр ис бар йӕ паддзахады разамынды архайын,\nхибарӕй кӕнӕ та ӕвзӕрст адӕмы ӕххуысӕй.\nАлы адӕймагӕн дӕр ӕмхуызонӕй ис бар паддзахадон куыстмӕ бацӕуын\nйӕхи паддзахады.\nАдӕмы фӕндон хъуамӕ уа хицаудзинады бындур, ацы фӕндон хъуамӕ\nӕвдыст цӕуа ӕвзӕрстыты, кӕцытӕ хъуамӕ арӕзт цӕуой ӕмхуызон\nӕвзӕрстадон барты бындурыл, сусӕг хъӕлӕс дӕттынӕй кӕнӕ ӕндӕр\nӕмнысанон мадзӕлтты ӕххуысӕй, кӕцытӕ дӕттынц сӕрибарӕй хъӕлӕс\nкӕныны бар.\nУАЦ 22.\nАлы адӕймагӕн дӕр, куыд ӕхсӕнады уӕнгӕн, ис бар социалон ӕххуысӕн,\nстӕй йӕ намысы, хибарӕй рӕзты экономикон ӕмӕ культурон уавӕрты\nнацион, ӕхсӕнадӕмон ӕмӕ алы паддзахады мадзӕлтты ӕххуысы бар.\nУАЦ 23.\nАлы адӕймагӕн дӕр ис фӕллой кӕныны бар, хибарӕй куыст равзарынӕн,\nрӕстдзӕвин ӕмӕ зӕрдӕмӕдзӕугӕ куыстадон уавӕртӕн, стӕй хи ӕгуыстӕй\nбахъхъӕнынӕн.\nАлы адӕймагӕн дӕр ис бар йӕ куыстӕн ӕмбӕлгӕ мызд райсынӕн.\nАлы кусӕгӕн дӕр ис бар ӕмбӕлгӕ хӕрзиуӕг райсынӕн, кӕцы фаг кӕна\nйӕхицӕн дӕр ӕмӕ йӕ бинонтӕн дӕр, ӕмӕ кӕцы ӕххӕстгонд цӕуа хъӕугӕ\nзаманы ӕндӕр социалон мадзӕлттӕй.\n[Missing 23.4]\nУАЦ 24.\nАлы адӕймагӕн дӕр ис бар улӕфынӕн ӕмӕ йӕ рӕстӕг ӕрвитынӕн, уимӕ\nкусӕн бон ӕмбӕлгӕ къаддӕр кӕнынӕн ӕмӕ фидгӕ ӕрвылазон улӕфӕн\nрӕстӕгӕн.\nУАЦ 25.\nАлы адӕймагӕн дӕр хъуамӕ уа ахӕм царды уӕлвӕз, уырдӕм хауынц хӕрд,\nдзаума, цӕрӕнбынат, медицинон ӕххуыс, ӕмбӕлгӕ социалон ӕххуыс,\nкӕцытӕ хъӕуынц ӕнӕниздзинад хъахъхъӕнынӕн йӕхицӕн ӕмӕ йӕ\nбинонтӕн, ӕгуысты рӕстӕджы ӕххуысы бар, рынчынӕй, сахъатӕй,\nидӕдзӕй, зӕрондӕй кӕнӕ ӕндӕр исты хабары, йӕхицӕй ӕнаразгӕ фадӕтты.\n[Missing 25.2]\nУАЦ 26.\nАлы адӕймагӕн дӕр ис ахуырады бар. Ахуырад хъуамӕ уа лӕвар,\nӕппынкъаддӕр райдайӕн ӕмӕ астӕуыккаг ахуыргӕнӕндӕтты. Ӕнӕмӕнг\nхъуамӕ уа райдайӕн ахуырад. Техникон ӕмӕ профессионалон\nахуырадмӕ хъуамӕ уа иумӕйагӕй ӕнцон бацӕуӕн, уӕллаг ахуырад дӕр\nхъуамӕ уа ахӕм, ӕцӕг алкӕй зонындзинӕдты бындурыл.\n[Missing 26.2]\n[Missing 26.3]\nУАЦ 27.\nАлы адӕймагӕн дӕр ис бар ӕхсӕнады культурон царды архайын,\nаивадӕй зӕрдӕрухс уын, зонадон прогреммы архайын ӕмӕ йӕ\nфӕстиуджытӕй пайда кӕнын.\nАлы адӕймагӕн дӕр йӕ бон у моралон ӕмӕ материалон бартӕ, кӕцытӕ\nсты йӕ зонадон, литературон кӕнӕ аивадон куысты фӕстиуджытӕ\nбахъахъӕнын.\nУАЦ 28.",
            "Image": "d012ce97c15ab972050d9b2c3879fe26"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Text": "Алы адӕймагӕн дӕр ис бар социалон ӕмӕ ӕхсӕнадӕмон фӕткӕн, кӕцыйы\nацы Декларацийы ӕвдыст бартӕ уыдзысты ӕнӕхъӕнӕй ӕххӕстгонд.\nУАЦ 29.\nАлы адӕймагӕн дӕр ис хӕстӕ ӕхсӕнады раз, ӕрмӕст кӕцыйы ис йӕ\nсӕрибар ӕмӕ ӕххӕст царды мадзӕлттӕ.\nЙӕ бартӕ ӕххӕстгӕнгӕйӕ алы адӕймаг дӕр хъуамӕ уа йӕ бартӕй хицӕн\nӕрмӕст закъонмӕ гӕсгӕ, иннӕ адӕмы бартӕ ӕмӕ домӕнтӕ, ӕхсӕнадон фӕтк\nӕмӕ амонд бахъахъхъӕныны тыххӕй демократон ӕхсӕнады.\n[Missing 29.3]\nУАЦ 30.\nАцы Декларацийы фыст уацтӕ хъуамӕ ма уой ӕмбӕрст куыд лӕвӕрд\nбартӕ цавӕрдӕр паддзахадӕн, адӕмы къордӕн кӕнӕ хицӕн адӕймӕгтӕн\nисты архайд аразын, кӕцы цӕуа ацы Декларацийы ӕвдыст барты\nныхмӕ.\nИрон текст ныффыста Бутаты Хъазыбег Таймуразы фырт.",
            "Image": "e7185a08ce854f156a2391f76fb3ed5d"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469555,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Allgemeen Verklaren vun de Minschenrechten\nPR\u00c4AMBEL\nVunwegen wat dat Anerkennen vun de W\u00fc\u00fcrd, mit de all Minschen baren s\u00fcnd, un de Rechten, de all Maten vun de Gemeenschupp vun de Minschen\nhebbt un de gliek un nich to verk\u00f6pen s\u00fcnd, de Grundlaag vun Frieheit un Freden in de Welt is, un wat dat recht und billig togeiht,\nvunwegen wat dat Verkennen un Minnachten vun de Minschen rechten to unminschlich Doon f\u00f6hrt hett, un dat Geweten vun de Minschen daarvun\nvull is vun Schann, is dat v\u00f6r nehmste Wark vun de Minschen dat Buen vun een Welt, wo elk un een seggen un gloven dr\u00f6ff, wat he will un he\nfrie is vun Bang sien un Noot,\nvunwegen wat dat n\u00f6dig is, de Minschenrechten d\u00f6rch dat Regeern vun\u2019t Recht Schuul geven, dat de Minsch nich dwungen as lest Middel\nWedderpart to hollen Tyrannei un \u00dcnnerdr\u00fccken,\nvunwegen wat dat n\u00f6dig is, dat mang de Natschonen f\u00f6ddert ward, wat se fr\u00fcndlich mit eenanner \u00fcmgaht,\nvunwegen wat de V\u00f6lker vun de Vereenten Natschonen mit d\u00fcsse Charta noch mehr daar up ruut w\u00fcllt un dat so besloten hebbt: dat se fastholen\nan de Minschenrechten vun elk un een, fastholen an de W\u00fc\u00fcrd un den Weert vun elk un een, un wat Mannsl\u00fc\u00fcd un Fruunsl\u00fc\u00fcd de s\u00fclvigen Rechten\nhebben sch\u00fcllt, un wat dat Wiederkamen vun de Gemeenschupp un een beter Leven in mehr aFrieheit f\u00f6ddert warrn schall,\nvunwegen wat de Matenl\u00e4nner toplicht hebbt, tosamen mit de Vereenten Natschonen allns daarf\u00f6r to doon, dat de Minschenrechten de Frieheit\nvun elk un een samt un s\u00fcnners acht un estimeert ward,\nvunwegen wat dat mit d\u00fcsse Verplichten wat ward, is dat vun gr\u00f6ttste Bed\u00fcden, wat s\u00fclvige meent ward, wat d\u00fcsse Rechten un Frieheiten\nangeiht,\nun so gifft de Generalversammeln Bott: D\u00fcsse Allgemeen Verklaren vun de Minschenrechten is dat, wat f\u00f6r all de V\u00f6lker Natschonen as\nWiespahl gellen schall. Elk un een un all Inrichten vun de Sellschupp sch\u00fcllt d\u00fcsse Verklaren j\u00fcmmers praat hebben un daarf\u00f6r wat doon.\nD\u00f6rch \u00dcnnerrichten un Uptrecken schall dat Estimeern vun d\u00fcsse Rechten un Frieheiten f\u00f6ddert warrn. D\u00f6rch natschonaal un internatschonaal\nDoon schall dat mehr warrn mit dat allgemeen un rejell Annerkennen un \u00dcmsetten vun d\u00fcsse Verklaren bi all de L\u00fc\u00fcd in de Matenstaaten, \u00f6ver\nde d\u00fcsse Gewalt hebbt.\nArtikel 1\nAll de Minschen s\u00fcnd frie un gliek an W\u00fc\u00fcrd un Rechten baren. Se hebbt Vernunft un een Geweten un se sch\u00fcllt sik Br\u00f6der sien.\nArtikel 2\nDat, wat in d\u00fcsse Verklaren \u00f6ver de Rechten un Frieheiten steiht, gellt f\u00f6r elk un een. Daar gifft dat keen \u00dcnnerscheed vunwegen de Raas,\nde Farv vun de Huut, dat Geslecht, de Spraak, den Gloven, de Menen vunwegen de Politik orrer annereen \u00d6vert\u00fcgen, dat natschonaal orrer\nsoziaal Herkamen, den Riek doom, Geburt orrer s\u00fcnst een Stand.\nOk dr\u00f6ff daar keen \u00dcnnerscheed maakt warrn vun wegen de politsch, rechtlich orrer inter natschonaal Stand vun dat Land orrer Flach, wo een\nMinsch toh\u00f6ren deit. Dat dr\u00f6ff keen \u00dcnner scheed geven, wat dit Land orrer dat Flach \u00fcnner Vullmacht steiht, keen S\u00fclfstregeern hett orrer\nanners in sien Egenrecht inschr\u00e4nkt is.\nArtikel 3\nElk un een hett dat Recht up Leven, Frieheit un Sekerheit vun de Persoon.\nArtikel 4\nKeeneen dr\u00f6ff Slaveree lieden orrer to dat Goot vun anner Minschen jeedeen Aart un Wies vun Slaveree un Slavenhannel s\u00fcnd verbaden.\nArtikel 5\nKeeneen dr\u00f6ff \u00fcnner de Folter. Ok keeneen grusig, unminschlich orrer Straaf lieden orrer d\u00f6rch so een Doon duuk nackt warrn.\nArtikel 6\nElk un een hett dat Recht, \u00f6verall as een Rechtspersoon to gellen.\nArtikel 7\nAll Minschen s\u00fcnd gliek v\u00f6r dat Gesett. Ahn een \u00dcnnerscheed hebbt se dat up glieke Schuul d\u00f6rch dat Gesett. All se Anrecht up s\u00fclvig Schuul\ntegen jeedeen Minnachten, de tegen d\u00fcsse Verklaren geiht. Dat gellt ok f\u00f6r dat Uphissen f\u00f6r so Minnachten.\nArtikel 8\nElk un een hett dat Anrecht up rejell Help bi de Gerichten binnen den Staat, de dat anlangt, wenn sien Grundrechten, de he na de Verfaten\norrer na dat Gesett hett, d\u00f6rch jichtenseen Doon inschr\u00e4nkt warrn sch\u00fcllt.\nArtikel 9\nKeeneen dr\u00f6ff ahn Grund fastsett orrer ut dat Land wiest warrn.\nArtikel 10\nElk un een hett bi\u2019t Faststellen vun sien Rechten un Plichten dat glieke Anrecht up een Verfahren, dat gerecht un apen is, un up een\nGericht, dat keen na den Willen is un frie is in\u2019t Entscheden. Dats\u00fclvige gellt f\u00f6r een Beschulligen na dat Straafrecht.\nArtikel 11\nElk un een, de beschulligt ward, wat maakt to hebben, wat \u00fcnner Straaf steiht, hett dat Recht, as truschullig to gellen. Dat gellt, bit em\nin een apen Verfahren sien Schuld na dat Gesett nawiest worrn is. Bi dit Verfahren mutt he all de Garantien hatt hebben, de f\u00f6r sien\nVerdeffendeern nootwennig s\u00fcnd.\nVunwegen een Doon orrer Nichdoon, dat to een Tiet schehn is, as dat na dat Recht binnen den Staat un buten den Staat nich \u00fcnner Straaf\nstahn hett, dr\u00f6ff keeneen verurdeelt warrn. Liekster welt dr\u00f6ff keen Straaf fastsett warrn, de sworer is as de, de to de Tiet hett, as dat\nHanneln, wo Straaf up schehn is.\nArtikel 12\nKeeneen mutt dat lieden, wat ahn Grund in sien privaat Leven, sien Familie, sien H\u00fcsung un sien Breefwessel rinmengeleert ward. Dat gellt\nok f\u00f6r dat Minneseren vun sien Ehr un sien Roop. Elk un een hett dat Anrecht up Schuul na dat Gesett tegen son Ingriepen orrer Behalen.\nArtikel 13\nElk un een hett dat Recht, dat he in Staat gahn kann, wohen he will. Ok kann elk un een blieven, woneem he will.\nElk un een hett dat Recht, elkeen ok sien egen Land, to verlaten un wedder tor\u00fcch tokamen.\nArtikel 14\nElk un een hett dat Recht, in anner L\u00e4nner, vun wegen dat he verfolgt ward, Asyl to un to kriegen.",
            "Image": "beae4292cde5038f6304e2daf05c3268"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Dit Recht gellt nich f\u00f6r den Fall vun een Straaf verfolgen, de vunwegen een wohrhaftig Verbreken, dat nich politsch is, maakt worrn is. Ok\ngellt dat nich, wenn de Straafverfolgen vunwegen een Hanneln maakt worrn is, dat tegen de Malen un de Grunds\u00e4tz vun de Vereenten Natschonen\ngeiht.\nArtikel 15\nElk un een hett dat Recht, dat he een toh\u00f6rt.\nKeeneen dr\u00f6ff dat Toh\u00f6ren to een Staat ahn Grund wegnahmen warrn. Ok dr\u00f6ff keeneen dat Recht afseggt warrn, sien Toh\u00f6rn to een Staat to\nwesseln.\nArtikel 16\nMannsl\u00fc\u00fcd un Fruunsl\u00fc\u00fcd, de heiraden k\u00f6\u00f6nt, hebbt dat Recht, dat to doon un een Familie to gr\u00fcnnen. Dat dr\u00f6ff nich inschr\u00e4nkt warrn\nvunwegen de Raas, dat Toh\u00f6rn to een Staat orrer den Gloven. Se hebbt bi de Heiraat, in de Tiet vun de Eh un bi\u2019t Upl\u00f6sen vun de Eh glieke\nRechten.\nDe Eh dr\u00f6ff bloots sloten warrn, wenn Ehl\u00fc\u00fcd frie in ehr Menen un sik eenig in ehrn Willen s\u00fcnd.\nDe Familie is vun\u2019n Grund her de nat\u00fc\u00fcrlich un l\u00fcttste Deel vun de Sellschupp un hett Anrecht up Schuul d\u00f6rch de Sellschupp un den Staat.\nArtikel 17\nElk un een hett dat Recht up Egendoom, f\u00f6r sik un ok mit anner L\u00fc\u00fcd tosamen.\nKeeneen dr\u00f6ff ahn Grund sien Egendoom wegnahmen warrn.\nArtikel 18\nElk un een hett dat Recht up de Frieheit vun de Gedanken, vun dat Geweten un vun den Gloven. Daarto h\u00f6rt de Frieheit, sien Gloven un sien\n\u00d6vert\u00fcgen to wesseln. Ok hett elk un een de Frieheit, sien Gloven orrer sien \u00d6ver t\u00fcgen alleen orrer mit anner tosamen to bekennen. Dat\nkann he apentlik doon f\u00f6r all orrer privaat d\u00f6rch Lehr, Ut\u00f6ven, Gottesdeenst orrer anner Doon in d\u00fcsse Richt.\nArtikel 19\nElk un een hett dat Recht up frie Menen un daarup, sien Menen frie to seggen. Daarto h\u00f6rt de Frieheit, sien Menen ahn Inschr\u00e4nken k\u00fcnnig to\nmaken, ok h\u00f6rt daarto, \u00f6ver dr\u00e4ger vun elkeen Aart \u00f6ver all Scheden hen Informatschonen un Gedankengoot to s\u00f6ken, to bekamen un\nwiedertogeven.\nArtikel 20\nElk un een hett dat Recht, sik to versammeln un sik in Verenigen to doon.\nKeeneen mutt dat lieden, dat he een Verenigen toslaan ward, ahn dat he dat will.\nArtikel 21\nElk un een hett dat Recht, an de Saken, de all anlangt in\u2019t Land, mittodoon. Dat kann he s\u00fclven doon, orrer d\u00f6rch Vertreders, de frie w\u00e4hlt\nworrn s\u00fcnd.\nElk un een hett dat Recht, dat he in sien Land glieken Togang hett na apentlik \u00c4mter.\nDe Willen vun\u2019t Volk is de Grundlaag f\u00f6r dat Achten vun de apentlik Gewalt. D\u00fcsse Willen wiest sik d\u00f6rch Wahlen, de st\u00fcttig d\u00f6rchf\u00f6hrt\nward, de nich verkehrt ward un de allgemeen un gliek s\u00fcnd un wo elk un een sien Stimm geheem afgeven kann. De Wahl kann ok anners\nd\u00f6rchf\u00f6hrt warrn, wenn se man frie un na d\u00fcsse Grunds\u00e4tz is.\nArtikel 22\nElk un een hett as Maat vun de Sellschupp dat Recht up soziaal Sekerheit. Elk un een hett Anrecht up wirtschaftlich, soziaal un kulturell\nRechten, de dat bruukt, dat sien W\u00fc\u00fcrd bestahn blifft un dat Egen vun sien Persoon frie klaarkamen kann. Daarf\u00f6\u00f6r de Staat wat binnen den\nStaat doon, dat he dat rekent, wat sien Organisatschonen un sien Hanneln daarf\u00f6r d\u00f6gen. Dat gellt ok f\u00f6r de Tosamenarbeit vun de Staaten.\nArtikel 23\nElk un een hett dat Recht up Arbeit, dat een sik frie sien Profeschoon uts\u00f6ken kann, wat dat bi sien Arbeit gerecht togeiht un wat een\ntofreden mit de \u00dcmst\u00e4nn vun de Arbeit sien kann. He hett dat Recht up Schuul, wenn he sien Arbeit quiet geiht.\nElk un een hett dat Recht up dats\u00fclvige Geld f\u00f6r des\u00fclvige Arbeit. Dat gellt ahn \u00dcnnerscheed.\nElk un een, de arbeit, hett dat Recht up een Verdeenst, de recht un billich is. De Verdeenst schall langen daarf\u00f6r, dat he un sien Familie\neen Leven f\u00f6hren k\u00f6\u00f6nt, wat de W\u00fc\u00fcrd f\u00f6r se as Minschen sekert is. S\u00fcnst mutt holpen warrn d\u00f6rch anner Schuul f\u00f6r de soziaal Sekerheit.\nElk un een hett dat Recht, Gillen f\u00f6r de Schuul vun sien Arbeit to billen orrer Gillen bi totreden, dat een sien Interessen wahren kann.\nArtikel 24\nElk un een hett dat Recht daarup, dat een sik verhalen kann un up Frietiet. de Arbeits tiet mutt een Maat hebben, sinnig is, un dat bruukt\nFeern, de betahlt ward un st\u00fcttig s\u00fcnd.\nArtikel 25\nElk un een hett dat Recht, wat een Leven f\u00f6r den Minschen un sien Familie f\u00f6hrt warrn kann, dat Sundheit un Gootgahn garanteert. Daar to\nh\u00f6rt Eten un Drinken, T\u00fc\u00fcch, H\u00fcsung, Behanneln d\u00f6rch den Dokter un wat anners wat n\u00f6dig is an soziaal Deensten. Ok h\u00f6rt daarto dat Recht up\nSekerheit, wenn een sien Arbeit quiet geiht, krank orrer versehrt ward, Wittfru orrer Wittmann ward, old ward un anners wat mehr, wenn een\nahn Schuld sien \u00dcnnerhalts middel quiet geiht.\nModders un Kinner hebbt Anrecht up s\u00fcnnerlich F\u00f6ddern un Help. All Kinner, eendoont wat se in de Eh orrer buten de Eh baren s\u00fcnd, hebbt\ns\u00fclvig soziaal Schuul.\nArtikel 26\nElk un een hett dat Recht up Sik-Billen. Sik-Billen dr\u00f6ff keen Geld k\u00f6sten, dat gellt tominst f\u00f6r den \u00dcnnerricht in de Grundschool un f\u00f6r\ndat, wat elk un een weten mutt. Elk un een mutt na de Grundschool hen. \u00dcnnerricht f\u00f6r de Lehr tiet mutt apen f\u00f6r elk un een maakt warrn.\nDat gellt ok f\u00f6r \u00dcnnerricht an de Hoge School, wenn een daar dat T\u00fc\u00fcg to hett.\nDat Maal f\u00f6r Sik-Billen is, dat elk un een dat Egen vun sien Per soon heel un deel upfolden kann. Ok geiht dat daar\u00fcm, wat dat mehr ward\nmit dat An sehn vun de Minschenrechten un de Grund frieheiten. Sik-Billen mutt daar to bi dr\u00e4gen, dat Ver nimm, Toleranz un Fr\u00fcnd schupp\nmang de Nat schonen un mang Koppels vun L\u00fc\u00fcd vun ver scheden Raas orrer Glo ven f\u00f6ddert ward. Daar to h\u00f6rt, wat dat Doon vun de Ver een ten\nNat daarf\u00f6r, dat de Freden bestahn blifft, ok f\u00f6ddert ward.\nDe \u00d6llern hebbt allereerst dat Recht, de Aart vun Sik-Billen uttos\u00f6ken, de ehr Kinner hebben sch\u00fcllt.\nArtikel 27\nElk un een hett dat Recht, frie an dat Kultuurleven vun de Gemeenschupp mittodoon, sik an de K\u00fcnst to h\u00f6gen un deeltohebben an dat\nWiederkamen vun de Wetenschupp un wat daarvun maakt ward.",
            "Image": "56abbb8aa05d94e152a5089acc662817"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 6.336)}"
            ],
            "Text": "Elk un een hett dat Recht up Schuul an de Saken, de een sik utdacht orrer maakt hett, un ok an den Verdeenst daaran. Dat gellt f\u00f6r de, de\nWarken f\u00f6r de Wetenschupp, de Literatuur orrer de Kunst maakt hebbt.\nArtikel 28\nElk un een hett dat Anrecht up een soziaal un internatschonaal Ornung, in de de Rechten un Frieheiten ut d\u00fcsse Verklaren heel un deel\nanslaan.\nArtikel 29\nElk un een steiht in de Plicht tegen\u00f6ver de Gemeenschupp un bloots in de Gemeen schupp is dat Up folden vun dat frie Egen vun de Persoon\nheel un deel m\u00f6glich.\nElk un een is bi\u2019t Ut\u00f6ven vun sien Rechten un Frieheiten bloots inschr\u00e4nkt d\u00f6rch Gesetten, de egens daarf\u00f6r daar s\u00fcnd, dat An erkennen un\ndat Achten vun de Rechten un Frieheiten vun anner Minschen to sekern, wat dat henlangt mit dat gerechte Maat vun de Moraal, mit de apentlik\nOrnung un dat Goot gahn f\u00f6r elk un een in een demokraatsch Sell schupp.\nD\u00fcsse Rechten un Frieheiten dr\u00f6fft nienich ut\u00f6\u00f6vt warrn in Insaag to de Malen un Grunds\u00e4tz vun de Vereenten Natschonen.\nArtikel 30\nKeeneen vun de Artikels, de in d\u00fcsse Verklaren fastleggt worrn s\u00fcnd, dr\u00f6ff so utleggt warrn, wat se f\u00f6r een Staat, een Koppel L\u00fc\u00fcd orrer\neen Persoon jichtenseen Recht begr\u00fcnnt, wat to doon orrer wat to maken, wat daarup ruut l\u00f6\u00f6pt, de Rechten un Frieheiten ut d\u00fcsse Verklaren\nbikant to smieten.",
            "Image": "6c2d638ed6bc946cc13ba28e0ec19d91"
        }
    }
}

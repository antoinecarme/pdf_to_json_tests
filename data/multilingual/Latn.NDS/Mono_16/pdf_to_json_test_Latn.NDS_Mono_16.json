{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469586,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Allgemeen Verklaren vun de Minschenrechten\nPR\u00c4AMBEL\nVunwegen wat dat Anerkennen vun de W\u00fc\u00fcrd, mit de all Minschen baren\ns\u00fcnd, un de Rechten, de all Maten vun de Gemeenschupp vun de Minschen\nhebbt un de gliek un nich to verk\u00f6pen s\u00fcnd, de Grundlaag vun Frieheit un\nFreden in de Welt is, un wat dat recht und billig togeiht,\nvunwegen wat dat Verkennen un Minnachten vun de Minschen rechten to\nunminschlich Doon f\u00f6hrt hett, un dat Geweten vun de Minschen daarvun\nvull is vun Schann, is dat v\u00f6r nehmste Wark vun de Minschen dat Buen vun\neen Welt, wo elk un een seggen un gloven dr\u00f6ff, wat he will un he frie\nis vun Bang sien un Noot,\nvunwegen wat dat n\u00f6dig is, de Minschenrechten d\u00f6rch dat Regeern vun\u2019t\nRecht Schuul geven, dat de Minsch nich dwungen as lest Middel Wedderpart\nto hollen Tyrannei un \u00dcnnerdr\u00fccken,\nvunwegen wat dat n\u00f6dig is, dat mang de Natschonen f\u00f6ddert ward, wat se\nfr\u00fcndlich mit eenanner \u00fcmgaht,\nvunwegen wat de V\u00f6lker vun de Vereenten Natschonen mit d\u00fcsse Charta noch\nmehr daar up ruut w\u00fcllt un dat so besloten hebbt: dat se fastholen an de\nMinschenrechten vun elk un een, fastholen an de W\u00fc\u00fcrd un den Weert vun\nelk un een, un wat Mannsl\u00fc\u00fcd un Fruunsl\u00fc\u00fcd de s\u00fclvigen Rechten hebben\nsch\u00fcllt, un wat dat Wiederkamen vun de Gemeenschupp un een beter Leven\nin mehr aFrieheit f\u00f6ddert warrn schall,\nvunwegen wat de Matenl\u00e4nner toplicht hebbt, tosamen mit de Vereenten\nNatschonen allns daarf\u00f6r to doon, dat de Minschenrechten de Frieheit vun\nelk un een samt un s\u00fcnners acht un estimeert ward,\nvunwegen wat dat mit d\u00fcsse Verplichten wat ward, is dat vun gr\u00f6ttste\nBed\u00fcden, wat s\u00fclvige meent ward, wat d\u00fcsse Rechten un Frieheiten\nangeiht,\nun so gifft de Generalversammeln Bott: D\u00fcsse Allgemeen Verklaren vun de\nMinschenrechten is dat, wat f\u00f6r all de V\u00f6lker Natschonen as Wiespahl\ngellen schall. Elk un een un all Inrichten vun de Sellschupp sch\u00fcllt\nd\u00fcsse Verklaren j\u00fcmmers praat hebben un daarf\u00f6r wat doon. D\u00f6rch\n\u00dcnnerrichten un Uptrecken schall dat Estimeern vun d\u00fcsse Rechten un\nFrieheiten f\u00f6ddert warrn. D\u00f6rch natschonaal un internatschonaal Doon\nschall dat mehr warrn mit dat allgemeen un rejell Annerkennen un\n\u00dcmsetten vun d\u00fcsse Verklaren bi all de L\u00fc\u00fcd in de Matenstaaten, \u00f6ver de\nd\u00fcsse Gewalt hebbt.\nArtikel 1\nAll de Minschen s\u00fcnd frie un gliek an W\u00fc\u00fcrd un Rechten baren. Se hebbt\nVernunft un een Geweten un se sch\u00fcllt sik Br\u00f6der sien.\nArtikel 2\nDat, wat in d\u00fcsse Verklaren \u00f6ver de Rechten un Frieheiten steiht, gellt",
            "Image": "b78bc7451e89043012899c75b7d9ee3d"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "f\u00f6r elk un een. Daar gifft dat keen \u00dcnnerscheed vunwegen de Raas, de\nFarv vun de Huut, dat Geslecht, de Spraak, den Gloven, de Menen vunwegen\nde Politik orrer annereen \u00d6vert\u00fcgen, dat natschonaal orrer soziaal\nHerkamen, den Riek doom, Geburt orrer s\u00fcnst een Stand.\nOk dr\u00f6ff daar keen \u00dcnnerscheed maakt warrn vun wegen de politsch,\nrechtlich orrer inter natschonaal Stand vun dat Land orrer Flach, wo een\nMinsch toh\u00f6ren deit. Dat dr\u00f6ff keen \u00dcnner scheed geven, wat dit Land\norrer dat Flach \u00fcnner Vullmacht steiht, keen S\u00fclfstregeern hett orrer\nanners in sien Egenrecht inschr\u00e4nkt is.\nArtikel 3\nElk un een hett dat Recht up Leven, Frieheit un Sekerheit vun de\nPersoon.\nArtikel 4\nKeeneen dr\u00f6ff Slaveree lieden orrer to dat Goot vun anner Minschen\njeedeen Aart un Wies vun Slaveree un Slavenhannel s\u00fcnd verbaden.\nArtikel 5\nKeeneen dr\u00f6ff \u00fcnner de Folter. Ok keeneen grusig, unminschlich orrer\nStraaf lieden orrer d\u00f6rch so een Doon duuk nackt warrn.\nArtikel 6\nElk un een hett dat Recht, \u00f6verall as een Rechtspersoon to gellen.\nArtikel 7\nAll Minschen s\u00fcnd gliek v\u00f6r dat Gesett. Ahn een \u00dcnnerscheed hebbt se dat\nup glieke Schuul d\u00f6rch dat Gesett. All se Anrecht up s\u00fclvig Schuul tegen\njeedeen Minnachten, de tegen d\u00fcsse Verklaren geiht. Dat gellt ok f\u00f6r dat\nUphissen f\u00f6r so Minnachten.\nArtikel 8\nElk un een hett dat Anrecht up rejell Help bi de Gerichten binnen den\nStaat, de dat anlangt, wenn sien Grundrechten, de he na de Verfaten\norrer na dat Gesett hett, d\u00f6rch jichtenseen Doon inschr\u00e4nkt warrn\nsch\u00fcllt.\nArtikel 9\nKeeneen dr\u00f6ff ahn Grund fastsett orrer ut dat Land wiest warrn.\nArtikel 10\nElk un een hett bi\u2019t Faststellen vun sien Rechten un Plichten dat glieke\nAnrecht up een Verfahren, dat gerecht un apen is, un up een Gericht, dat\nkeen na den Willen is un frie is in\u2019t Entscheden. Dats\u00fclvige gellt f\u00f6r\neen Beschulligen na dat Straafrecht.\nArtikel 11",
            "Image": "22d3189080c9b723b3b86b6af26e2f8f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Elk un een, de beschulligt ward, wat maakt to hebben, wat \u00fcnner Straaf\nsteiht, hett dat Recht, as truschullig to gellen. Dat gellt, bit em in\neen apen Verfahren sien Schuld na dat Gesett nawiest worrn is. Bi dit\nVerfahren mutt he all de Garantien hatt hebben, de f\u00f6r sien\nVerdeffendeern nootwennig s\u00fcnd.\nVunwegen een Doon orrer Nichdoon, dat to een Tiet schehn is, as dat na\ndat Recht binnen den Staat un buten den Staat nich \u00fcnner Straaf stahn\nhett, dr\u00f6ff keeneen verurdeelt warrn. Liekster welt dr\u00f6ff keen Straaf\nfastsett warrn, de sworer is as de, de to de Tiet hett, as dat Hanneln,\nwo Straaf up schehn is.\nArtikel 12\nKeeneen mutt dat lieden, wat ahn Grund in sien privaat Leven, sien\nFamilie, sien H\u00fcsung un sien Breefwessel rinmengeleert ward. Dat gellt\nok f\u00f6r dat Minneseren vun sien Ehr un sien Roop. Elk un een hett dat\nAnrecht up Schuul na dat Gesett tegen son Ingriepen orrer Behalen.\nArtikel 13\nElk un een hett dat Recht, dat he in Staat gahn kann, wohen he will. Ok\nkann elk un een blieven, woneem he will.\nElk un een hett dat Recht, elkeen ok sien egen Land, to verlaten un\nwedder tor\u00fcch tokamen.\nArtikel 14\nElk un een hett dat Recht, in anner L\u00e4nner, vun wegen dat he verfolgt\nward, Asyl to un to kriegen.\nDit\neen\ndat\ndat\nRecht gellt nich f\u00f6r den Fall vun een Straaf verfolgen, de vunwegen\nwohrhaftig Verbreken, dat nich politsch is, maakt worrn is. Ok gellt\nnich, wenn de Straafverfolgen vunwegen een Hanneln maakt worrn is,\ntegen de Malen un de Grunds\u00e4tz vun de Vereenten Natschonen geiht.\nArtikel 15\nElk un een hett dat Recht, dat he een toh\u00f6rt.\nKeeneen dr\u00f6ff dat Toh\u00f6ren to een Staat ahn Grund wegnahmen warrn. Ok\ndr\u00f6ff keeneen dat Recht afseggt warrn, sien Toh\u00f6rn to een Staat to\nwesseln.\nArtikel 16\nMannsl\u00fc\u00fcd un Fruunsl\u00fc\u00fcd, de heiraden k\u00f6\u00f6nt, hebbt dat Recht, dat to doon\nun een Familie to gr\u00fcnnen. Dat dr\u00f6ff nich inschr\u00e4nkt warrn vunwegen de\nRaas, dat Toh\u00f6rn to een Staat orrer den Gloven. Se hebbt bi de Heiraat,\nin de Tiet vun de Eh un bi\u2019t Upl\u00f6sen vun de Eh glieke Rechten.\nDe Eh dr\u00f6ff bloots sloten warrn, wenn Ehl\u00fc\u00fcd frie in ehr Menen un sik\neenig in ehrn Willen s\u00fcnd.\nDe Familie is vun\u2019n Grund her de nat\u00fc\u00fcrlich un l\u00fcttste Deel vun de",
            "Image": "4c849c7999eb107ff7f8c7dac8864a0d"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Sellschupp un hett Anrecht up Schuul d\u00f6rch de Sellschupp un den Staat.\nArtikel 17\nElk un een hett dat Recht up Egendoom, f\u00f6r sik un ok mit anner L\u00fc\u00fcd\ntosamen.\nKeeneen dr\u00f6ff ahn Grund sien Egendoom wegnahmen warrn.\nArtikel 18\nElk un een hett dat Recht up de Frieheit vun de Gedanken, vun dat\nGeweten un vun den Gloven. Daarto h\u00f6rt de Frieheit, sien Gloven un sien\n\u00d6vert\u00fcgen to wesseln. Ok hett elk un een de Frieheit, sien Gloven orrer\nsien \u00d6ver t\u00fcgen alleen orrer mit anner tosamen to bekennen. Dat kann he\napentlik doon f\u00f6r all orrer privaat d\u00f6rch Lehr, Ut\u00f6ven, Gottesdeenst\norrer anner Doon in d\u00fcsse Richt.\nArtikel 19\nElk un een hett dat Recht up frie Menen un daarup, sien Menen frie to\nseggen. Daarto h\u00f6rt de Frieheit, sien Menen ahn Inschr\u00e4nken k\u00fcnnig to\nmaken, ok h\u00f6rt daarto, \u00f6ver dr\u00e4ger vun elkeen Aart \u00f6ver all Scheden hen\nInformatschonen un Gedankengoot to s\u00f6ken, to bekamen un wiedertogeven.\nArtikel 20\nElk un een hett dat Recht, sik to versammeln un sik in Verenigen to\ndoon.\nKeeneen mutt dat lieden, dat he een Verenigen toslaan ward, ahn dat he\ndat will.\nArtikel 21\nElk un een hett dat Recht, an de Saken, de all anlangt in\u2019t Land,\nmittodoon. Dat kann he s\u00fclven doon, orrer d\u00f6rch Vertreders, de frie\nw\u00e4hlt worrn s\u00fcnd.\nElk un een hett dat Recht, dat he in sien Land glieken Togang hett na\napentlik \u00c4mter.\nDe Willen vun\u2019t Volk is de Grundlaag f\u00f6r dat Achten vun de apentlik\nGewalt. D\u00fcsse Willen wiest sik d\u00f6rch Wahlen, de st\u00fcttig d\u00f6rchf\u00f6hrt ward,\nde nich verkehrt ward un de allgemeen un gliek s\u00fcnd un wo elk un een\nsien Stimm geheem afgeven kann. De Wahl kann ok anners d\u00f6rchf\u00f6hrt warrn,\nwenn se man frie un na d\u00fcsse Grunds\u00e4tz is.\nArtikel 22\nElk un een hett as Maat vun de Sellschupp dat Recht up soziaal\nSekerheit. Elk un een hett Anrecht up wirtschaftlich, soziaal un\nkulturell Rechten, de dat bruukt, dat sien W\u00fc\u00fcrd bestahn blifft un dat\nEgen vun sien Persoon frie klaarkamen kann. Daarf\u00f6\u00f6r de Staat wat binnen\nden Staat doon, dat he dat rekent, wat sien Organisatschonen un sien\nHanneln daarf\u00f6r d\u00f6gen. Dat gellt ok f\u00f6r de Tosamenarbeit vun de Staaten.",
            "Image": "cccc4a934ccf77f6919ed5025e5dd14e"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artikel 23\nElk un een hett dat Recht up Arbeit, dat een sik frie sien Profeschoon\nuts\u00f6ken kann, wat dat bi sien Arbeit gerecht togeiht un wat een tofreden\nmit de \u00dcmst\u00e4nn vun de Arbeit sien kann. He hett dat Recht up Schuul,\nwenn he sien Arbeit quiet geiht.\nElk un een hett dat Recht up dats\u00fclvige Geld f\u00f6r des\u00fclvige Arbeit. Dat\ngellt ahn \u00dcnnerscheed.\nElk un een, de arbeit, hett dat Recht up een Verdeenst, de recht un\nbillich is. De Verdeenst schall langen daarf\u00f6r, dat he un sien Familie\neen Leven f\u00f6hren k\u00f6\u00f6nt, wat de W\u00fc\u00fcrd f\u00f6r se as Minschen sekert is. S\u00fcnst\nmutt holpen warrn d\u00f6rch anner Schuul f\u00f6r de soziaal Sekerheit.\nElk un een hett dat Recht, Gillen f\u00f6r de Schuul vun sien Arbeit to\nbillen orrer Gillen bi totreden, dat een sien Interessen wahren kann.\nArtikel 24\nElk un een hett dat Recht daarup, dat een sik verhalen kann un up\nFrietiet. de Arbeits tiet mutt een Maat hebben, sinnig is, un dat bruukt\nFeern, de betahlt ward un st\u00fcttig s\u00fcnd.\nArtikel 25\nElk un een hett dat Recht, wat een Leven f\u00f6r den Minschen un sien\nFamilie f\u00f6hrt warrn kann, dat Sundheit un Gootgahn garanteert. Daar to\nh\u00f6rt Eten un Drinken, T\u00fc\u00fcch, H\u00fcsung, Behanneln d\u00f6rch den Dokter un wat\nanners wat n\u00f6dig is an soziaal Deensten. Ok h\u00f6rt daarto dat Recht up\nSekerheit, wenn een sien Arbeit quiet geiht, krank orrer versehrt ward,\nWittfru orrer Wittmann ward, old ward un anners wat mehr, wenn een ahn\nSchuld sien \u00dcnnerhalts middel quiet geiht.\nModders un Kinner hebbt Anrecht up s\u00fcnnerlich F\u00f6ddern un Help. All\nKinner, eendoont wat se in de Eh orrer buten de Eh baren s\u00fcnd, hebbt\ns\u00fclvig soziaal Schuul.\nArtikel 26\nElk un een hett dat Recht up Sik-Billen. Sik-Billen dr\u00f6ff keen Geld\nk\u00f6sten, dat gellt tominst f\u00f6r den \u00dcnnerricht in de Grundschool un f\u00f6r\ndat, wat elk un een weten mutt. Elk un een mutt na de Grundschool hen.\n\u00dcnnerricht f\u00f6r de Lehr tiet mutt apen f\u00f6r elk un een maakt warrn. Dat\ngellt ok f\u00f6r \u00dcnnerricht an de Hoge School, wenn een daar dat T\u00fc\u00fcg to\nhett.\nDat Maal f\u00f6r Sik-Billen is, dat elk un een dat Egen vun sien Per soon\nheel un deel upfolden kann. Ok geiht dat daar\u00fcm, wat dat mehr ward mit\ndat An sehn vun de Minschenrechten un de Grund frieheiten. Sik-Billen\nmutt daar to bi dr\u00e4gen, dat Ver nimm, Toleranz un Fr\u00fcnd schupp mang de\nNat schonen un mang Koppels vun L\u00fc\u00fcd vun ver scheden Raas orrer Glo ven\nf\u00f6ddert ward. Daar to h\u00f6rt, wat dat Doon vun de Ver een ten Nat daarf\u00f6r,\ndat de Freden bestahn blifft, ok f\u00f6ddert ward.\nDe \u00d6llern hebbt allereerst dat Recht, de Aart vun Sik-Billen uttos\u00f6ken,",
            "Image": "5cbfbe0ed31edf5a45ec6e34b296b6fd"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "de ehr Kinner hebben sch\u00fcllt.\nArtikel 27\nElk un een hett dat Recht, frie an dat Kultuurleven vun de Gemeenschupp\nmittodoon, sik an de K\u00fcnst to h\u00f6gen un deeltohebben an dat Wiederkamen\nvun de Wetenschupp un wat daarvun maakt ward.\nElk un een hett dat Recht up Schuul an de Saken, de een sik utdacht\norrer maakt hett, un ok an den Verdeenst daaran. Dat gellt f\u00f6r de, de\nWarken f\u00f6r de Wetenschupp, de Literatuur orrer de Kunst maakt hebbt.\nArtikel 28\nElk un een hett dat Anrecht up een soziaal un internatschonaal Ornung,\nin de de Rechten un Frieheiten ut d\u00fcsse Verklaren heel un deel anslaan.\nArtikel 29\nElk un een steiht in de Plicht tegen\u00f6ver de Gemeenschupp un bloots in de\nGemeen schupp is dat Up folden vun dat frie Egen vun de Persoon heel un\ndeel m\u00f6glich.\nElk un een is bi\u2019t Ut\u00f6ven vun sien Rechten un Frieheiten bloots\ninschr\u00e4nkt d\u00f6rch Gesetten, de egens daarf\u00f6r daar s\u00fcnd, dat An erkennen\nun dat Achten vun de Rechten un Frieheiten vun anner Minschen to sekern,\nwat dat henlangt mit dat gerechte Maat vun de Moraal, mit de apentlik\nOrnung un dat Goot gahn f\u00f6r elk un een in een demokraatsch Sell schupp.\nD\u00fcsse Rechten un Frieheiten dr\u00f6fft nienich ut\u00f6\u00f6vt warrn in Insaag to de\nMalen un Grunds\u00e4tz vun de Vereenten Natschonen.\nArtikel 30\nKeeneen vun de Artikels, de in d\u00fcsse Verklaren fastleggt worrn s\u00fcnd,\ndr\u00f6ff so utleggt warrn, wat se f\u00f6r een Staat, een Koppel L\u00fc\u00fcd orrer een\nPersoon jichtenseen Recht begr\u00fcnnt, wat to doon orrer wat to maken, wat\ndaarup ruut l\u00f6\u00f6pt, de Rechten un Frieheiten ut d\u00fcsse Verklaren bikant to\nsmieten.",
            "Image": "4225b9e7a5178acb74593fb8926f12dc"
        }
    }
}

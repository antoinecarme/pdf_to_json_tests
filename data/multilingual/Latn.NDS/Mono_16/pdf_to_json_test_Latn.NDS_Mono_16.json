{
    "MetaData": {
        "Author": null,
        "Creation_Date": 1581469586,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "b78bc7451e89043012899c75b7d9ee3d",
            "Index": 0,
            "Label": "1",
            "Size": [
                595.0,
                842.0
            ],
            "Text": "Allgemeen Verklaren vun de Minschenrechten\nPRÄAMBEL\nVunwegen wat dat Anerkennen vun de Wüürd, mit de all Minschen baren\nsünd, un de Rechten, de all Maten vun de Gemeenschupp vun de Minschen\nhebbt un de gliek un nich to verköpen sünd, de Grundlaag vun Frieheit un\nFreden in de Welt is, un wat dat recht und billig togeiht,\nvunwegen wat dat Verkennen un Minnachten vun de Minschen rechten to\nunminschlich Doon föhrt hett, un dat Geweten vun de Minschen daarvun\nvull is vun Schann, is dat vör nehmste Wark vun de Minschen dat Buen vun\neen Welt, wo elk un een seggen un gloven dröff, wat he will un he frie\nis vun Bang sien un Noot,\nvunwegen wat dat nödig is, de Minschenrechten dörch dat Regeern vun’t\nRecht Schuul geven, dat de Minsch nich dwungen as lest Middel Wedderpart\nto hollen Tyrannei un Ünnerdrücken,\nvunwegen wat dat nödig is, dat mang de Natschonen föddert ward, wat se\nfründlich mit eenanner ümgaht,\nvunwegen wat de Völker vun de Vereenten Natschonen mit düsse Charta noch\nmehr daar up ruut wüllt un dat so besloten hebbt: dat se fastholen an de\nMinschenrechten vun elk un een, fastholen an de Wüürd un den Weert vun\nelk un een, un wat Mannslüüd un Fruunslüüd de sülvigen Rechten hebben\nschüllt, un wat dat Wiederkamen vun de Gemeenschupp un een beter Leven\nin mehr aFrieheit föddert warrn schall,\nvunwegen wat de Matenlänner toplicht hebbt, tosamen mit de Vereenten\nNatschonen allns daarför to doon, dat de Minschenrechten de Frieheit vun\nelk un een samt un sünners acht un estimeert ward,\nvunwegen wat dat mit düsse Verplichten wat ward, is dat vun gröttste\nBedüden, wat sülvige meent ward, wat düsse Rechten un Frieheiten\nangeiht,\nun so gifft de Generalversammeln Bott: Düsse Allgemeen Verklaren vun de\nMinschenrechten is dat, wat för all de Völker Natschonen as Wiespahl\ngellen schall. Elk un een un all Inrichten vun de Sellschupp schüllt\ndüsse Verklaren jümmers praat hebben un daarför wat doon. Dörch\nÜnnerrichten un Uptrecken schall dat Estimeern vun düsse Rechten un\nFrieheiten föddert warrn. Dörch natschonaal un internatschonaal Doon\nschall dat mehr warrn mit dat allgemeen un rejell Annerkennen un\nÜmsetten vun düsse Verklaren bi all de Lüüd in de Matenstaaten, över de\ndüsse Gewalt hebbt.\nArtikel 1\nAll de Minschen sünd frie un gliek an Wüürd un Rechten baren. Se hebbt\nVernunft un een Geweten un se schüllt sik Bröder sien.\nArtikel 2\nDat, wat in düsse Verklaren över de Rechten un Frieheiten steiht, gellt"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "22d3189080c9b723b3b86b6af26e2f8f",
            "Index": 1,
            "Label": "2",
            "Size": [
                595.0,
                842.0
            ],
            "Text": "för elk un een. Daar gifft dat keen Ünnerscheed vunwegen de Raas, de\nFarv vun de Huut, dat Geslecht, de Spraak, den Gloven, de Menen vunwegen\nde Politik orrer annereen Övertügen, dat natschonaal orrer soziaal\nHerkamen, den Riek doom, Geburt orrer sünst een Stand.\nOk dröff daar keen Ünnerscheed maakt warrn vun wegen de politsch,\nrechtlich orrer inter natschonaal Stand vun dat Land orrer Flach, wo een\nMinsch tohören deit. Dat dröff keen Ünner scheed geven, wat dit Land\norrer dat Flach ünner Vullmacht steiht, keen Sülfstregeern hett orrer\nanners in sien Egenrecht inschränkt is.\nArtikel 3\nElk un een hett dat Recht up Leven, Frieheit un Sekerheit vun de\nPersoon.\nArtikel 4\nKeeneen dröff Slaveree lieden orrer to dat Goot vun anner Minschen\njeedeen Aart un Wies vun Slaveree un Slavenhannel sünd verbaden.\nArtikel 5\nKeeneen dröff ünner de Folter. Ok keeneen grusig, unminschlich orrer\nStraaf lieden orrer dörch so een Doon duuk nackt warrn.\nArtikel 6\nElk un een hett dat Recht, överall as een Rechtspersoon to gellen.\nArtikel 7\nAll Minschen sünd gliek vör dat Gesett. Ahn een Ünnerscheed hebbt se dat\nup glieke Schuul dörch dat Gesett. All se Anrecht up sülvig Schuul tegen\njeedeen Minnachten, de tegen düsse Verklaren geiht. Dat gellt ok för dat\nUphissen för so Minnachten.\nArtikel 8\nElk un een hett dat Anrecht up rejell Help bi de Gerichten binnen den\nStaat, de dat anlangt, wenn sien Grundrechten, de he na de Verfaten\norrer na dat Gesett hett, dörch jichtenseen Doon inschränkt warrn\nschüllt.\nArtikel 9\nKeeneen dröff ahn Grund fastsett orrer ut dat Land wiest warrn.\nArtikel 10\nElk un een hett bi’t Faststellen vun sien Rechten un Plichten dat glieke\nAnrecht up een Verfahren, dat gerecht un apen is, un up een Gericht, dat\nkeen na den Willen is un frie is in’t Entscheden. Datsülvige gellt för\neen Beschulligen na dat Straafrecht.\nArtikel 11"
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4c849c7999eb107ff7f8c7dac8864a0d",
            "Index": 2,
            "Label": "3",
            "Size": [
                595.0,
                842.0
            ],
            "Text": "Elk un een, de beschulligt ward, wat maakt to hebben, wat ünner Straaf\nsteiht, hett dat Recht, as truschullig to gellen. Dat gellt, bit em in\neen apen Verfahren sien Schuld na dat Gesett nawiest worrn is. Bi dit\nVerfahren mutt he all de Garantien hatt hebben, de för sien\nVerdeffendeern nootwennig sünd.\nVunwegen een Doon orrer Nichdoon, dat to een Tiet schehn is, as dat na\ndat Recht binnen den Staat un buten den Staat nich ünner Straaf stahn\nhett, dröff keeneen verurdeelt warrn. Liekster welt dröff keen Straaf\nfastsett warrn, de sworer is as de, de to de Tiet hett, as dat Hanneln,\nwo Straaf up schehn is.\nArtikel 12\nKeeneen mutt dat lieden, wat ahn Grund in sien privaat Leven, sien\nFamilie, sien Hüsung un sien Breefwessel rinmengeleert ward. Dat gellt\nok för dat Minneseren vun sien Ehr un sien Roop. Elk un een hett dat\nAnrecht up Schuul na dat Gesett tegen son Ingriepen orrer Behalen.\nArtikel 13\nElk un een hett dat Recht, dat he in Staat gahn kann, wohen he will. Ok\nkann elk un een blieven, woneem he will.\nElk un een hett dat Recht, elkeen ok sien egen Land, to verlaten un\nwedder torüch tokamen.\nArtikel 14\nElk un een hett dat Recht, in anner Länner, vun wegen dat he verfolgt\nward, Asyl to un to kriegen.\nDit\neen\ndat\ndat\nRecht gellt nich för den Fall vun een Straaf verfolgen, de vunwegen\nwohrhaftig Verbreken, dat nich politsch is, maakt worrn is. Ok gellt\nnich, wenn de Straafverfolgen vunwegen een Hanneln maakt worrn is,\ntegen de Malen un de Grundsätz vun de Vereenten Natschonen geiht.\nArtikel 15\nElk un een hett dat Recht, dat he een tohört.\nKeeneen dröff dat Tohören to een Staat ahn Grund wegnahmen warrn. Ok\ndröff keeneen dat Recht afseggt warrn, sien Tohörn to een Staat to\nwesseln.\nArtikel 16\nMannslüüd un Fruunslüüd, de heiraden köönt, hebbt dat Recht, dat to doon\nun een Familie to grünnen. Dat dröff nich inschränkt warrn vunwegen de\nRaas, dat Tohörn to een Staat orrer den Gloven. Se hebbt bi de Heiraat,\nin de Tiet vun de Eh un bi’t Uplösen vun de Eh glieke Rechten.\nDe Eh dröff bloots sloten warrn, wenn Ehlüüd frie in ehr Menen un sik\neenig in ehrn Willen sünd.\nDe Familie is vun’n Grund her de natüürlich un lüttste Deel vun de"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "cccc4a934ccf77f6919ed5025e5dd14e",
            "Index": 3,
            "Label": "4",
            "Size": [
                595.0,
                842.0
            ],
            "Text": "Sellschupp un hett Anrecht up Schuul dörch de Sellschupp un den Staat.\nArtikel 17\nElk un een hett dat Recht up Egendoom, för sik un ok mit anner Lüüd\ntosamen.\nKeeneen dröff ahn Grund sien Egendoom wegnahmen warrn.\nArtikel 18\nElk un een hett dat Recht up de Frieheit vun de Gedanken, vun dat\nGeweten un vun den Gloven. Daarto hört de Frieheit, sien Gloven un sien\nÖvertügen to wesseln. Ok hett elk un een de Frieheit, sien Gloven orrer\nsien Över tügen alleen orrer mit anner tosamen to bekennen. Dat kann he\napentlik doon för all orrer privaat dörch Lehr, Utöven, Gottesdeenst\norrer anner Doon in düsse Richt.\nArtikel 19\nElk un een hett dat Recht up frie Menen un daarup, sien Menen frie to\nseggen. Daarto hört de Frieheit, sien Menen ahn Inschränken künnig to\nmaken, ok hört daarto, över dräger vun elkeen Aart över all Scheden hen\nInformatschonen un Gedankengoot to söken, to bekamen un wiedertogeven.\nArtikel 20\nElk un een hett dat Recht, sik to versammeln un sik in Verenigen to\ndoon.\nKeeneen mutt dat lieden, dat he een Verenigen toslaan ward, ahn dat he\ndat will.\nArtikel 21\nElk un een hett dat Recht, an de Saken, de all anlangt in’t Land,\nmittodoon. Dat kann he sülven doon, orrer dörch Vertreders, de frie\nwählt worrn sünd.\nElk un een hett dat Recht, dat he in sien Land glieken Togang hett na\napentlik Ämter.\nDe Willen vun’t Volk is de Grundlaag för dat Achten vun de apentlik\nGewalt. Düsse Willen wiest sik dörch Wahlen, de stüttig dörchföhrt ward,\nde nich verkehrt ward un de allgemeen un gliek sünd un wo elk un een\nsien Stimm geheem afgeven kann. De Wahl kann ok anners dörchföhrt warrn,\nwenn se man frie un na düsse Grundsätz is.\nArtikel 22\nElk un een hett as Maat vun de Sellschupp dat Recht up soziaal\nSekerheit. Elk un een hett Anrecht up wirtschaftlich, soziaal un\nkulturell Rechten, de dat bruukt, dat sien Wüürd bestahn blifft un dat\nEgen vun sien Persoon frie klaarkamen kann. Daarföör de Staat wat binnen\nden Staat doon, dat he dat rekent, wat sien Organisatschonen un sien\nHanneln daarför dögen. Dat gellt ok för de Tosamenarbeit vun de Staaten."
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "5cbfbe0ed31edf5a45ec6e34b296b6fd",
            "Index": 4,
            "Label": "5",
            "Size": [
                595.0,
                842.0
            ],
            "Text": "Artikel 23\nElk un een hett dat Recht up Arbeit, dat een sik frie sien Profeschoon\nutsöken kann, wat dat bi sien Arbeit gerecht togeiht un wat een tofreden\nmit de Ümstänn vun de Arbeit sien kann. He hett dat Recht up Schuul,\nwenn he sien Arbeit quiet geiht.\nElk un een hett dat Recht up datsülvige Geld för desülvige Arbeit. Dat\ngellt ahn Ünnerscheed.\nElk un een, de arbeit, hett dat Recht up een Verdeenst, de recht un\nbillich is. De Verdeenst schall langen daarför, dat he un sien Familie\neen Leven föhren köönt, wat de Wüürd för se as Minschen sekert is. Sünst\nmutt holpen warrn dörch anner Schuul för de soziaal Sekerheit.\nElk un een hett dat Recht, Gillen för de Schuul vun sien Arbeit to\nbillen orrer Gillen bi totreden, dat een sien Interessen wahren kann.\nArtikel 24\nElk un een hett dat Recht daarup, dat een sik verhalen kann un up\nFrietiet. de Arbeits tiet mutt een Maat hebben, sinnig is, un dat bruukt\nFeern, de betahlt ward un stüttig sünd.\nArtikel 25\nElk un een hett dat Recht, wat een Leven för den Minschen un sien\nFamilie föhrt warrn kann, dat Sundheit un Gootgahn garanteert. Daar to\nhört Eten un Drinken, Tüüch, Hüsung, Behanneln dörch den Dokter un wat\nanners wat nödig is an soziaal Deensten. Ok hört daarto dat Recht up\nSekerheit, wenn een sien Arbeit quiet geiht, krank orrer versehrt ward,\nWittfru orrer Wittmann ward, old ward un anners wat mehr, wenn een ahn\nSchuld sien Ünnerhalts middel quiet geiht.\nModders un Kinner hebbt Anrecht up sünnerlich Föddern un Help. All\nKinner, eendoont wat se in de Eh orrer buten de Eh baren sünd, hebbt\nsülvig soziaal Schuul.\nArtikel 26\nElk un een hett dat Recht up Sik-Billen. Sik-Billen dröff keen Geld\nkösten, dat gellt tominst för den Ünnerricht in de Grundschool un för\ndat, wat elk un een weten mutt. Elk un een mutt na de Grundschool hen.\nÜnnerricht för de Lehr tiet mutt apen för elk un een maakt warrn. Dat\ngellt ok för Ünnerricht an de Hoge School, wenn een daar dat Tüüg to\nhett.\nDat Maal för Sik-Billen is, dat elk un een dat Egen vun sien Per soon\nheel un deel upfolden kann. Ok geiht dat daarüm, wat dat mehr ward mit\ndat An sehn vun de Minschenrechten un de Grund frieheiten. Sik-Billen\nmutt daar to bi drägen, dat Ver nimm, Toleranz un Fründ schupp mang de\nNat schonen un mang Koppels vun Lüüd vun ver scheden Raas orrer Glo ven\nföddert ward. Daar to hört, wat dat Doon vun de Ver een ten Nat daarför,\ndat de Freden bestahn blifft, ok föddert ward.\nDe Öllern hebbt allereerst dat Recht, de Aart vun Sik-Billen uttosöken,"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "4225b9e7a5178acb74593fb8926f12dc",
            "Index": 5,
            "Label": "6",
            "Size": [
                595.0,
                842.0
            ],
            "Text": "de ehr Kinner hebben schüllt.\nArtikel 27\nElk un een hett dat Recht, frie an dat Kultuurleven vun de Gemeenschupp\nmittodoon, sik an de Künst to högen un deeltohebben an dat Wiederkamen\nvun de Wetenschupp un wat daarvun maakt ward.\nElk un een hett dat Recht up Schuul an de Saken, de een sik utdacht\norrer maakt hett, un ok an den Verdeenst daaran. Dat gellt för de, de\nWarken för de Wetenschupp, de Literatuur orrer de Kunst maakt hebbt.\nArtikel 28\nElk un een hett dat Anrecht up een soziaal un internatschonaal Ornung,\nin de de Rechten un Frieheiten ut düsse Verklaren heel un deel anslaan.\nArtikel 29\nElk un een steiht in de Plicht tegenöver de Gemeenschupp un bloots in de\nGemeen schupp is dat Up folden vun dat frie Egen vun de Persoon heel un\ndeel möglich.\nElk un een is bi’t Utöven vun sien Rechten un Frieheiten bloots\ninschränkt dörch Gesetten, de egens daarför daar sünd, dat An erkennen\nun dat Achten vun de Rechten un Frieheiten vun anner Minschen to sekern,\nwat dat henlangt mit dat gerechte Maat vun de Moraal, mit de apentlik\nOrnung un dat Goot gahn för elk un een in een demokraatsch Sell schupp.\nDüsse Rechten un Frieheiten dröfft nienich utöövt warrn in Insaag to de\nMalen un Grundsätz vun de Vereenten Natschonen.\nArtikel 30\nKeeneen vun de Artikels, de in düsse Verklaren fastleggt worrn sünd,\ndröff so utleggt warrn, wat se för een Staat, een Koppel Lüüd orrer een\nPersoon jichtenseen Recht begrünnt, wat to doon orrer wat to maken, wat\ndaarup ruut lööpt, de Rechten un Frieheiten ut düsse Verklaren bikant to\nsmieten."
        }
    }
}

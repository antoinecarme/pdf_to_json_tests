{
    "MetaData": {
        "Author": null,
        "Creation_Date": 1581469642,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b7615389d6e5028812b588093d5505b1",
            "Index": 0,
            "Label": "1",
            "Size": [
                595.0,
                842.0
            ],
            "Text": "Allgemeen Verklaren vun de Minschenrechten\nPRÄAMBEL\nVunwegen wat dat Anerkennen vun de Wüürd, mit de all Minschen baren sünd, un de\nRechten, de all Maten vun de Gemeenschupp vun de Minschen hebbt un de gliek un\nnich to verköpen sünd, de Grundlaag vun Frieheit un Freden in de Welt is, un wat dat\nrecht und billig togeiht,\nvunwegen wat dat Verkennen un Minnachten vun de Minschen rechten to\nunminschlich Doon föhrt hett, un dat Geweten vun de Minschen daarvun vull is vun\nSchann, is dat vör nehmste Wark vun de Minschen dat Buen vun een Welt, wo elk un\neen seggen un gloven dröff, wat he will un he frie is vun Bang sien un Noot,\nvunwegen wat dat nödig is, de Minschenrechten dörch dat Regeern vun’t Recht\nSchuul geven, dat de Minsch nich dwungen as lest Middel Wedderpart to hollen\nTyrannei un Ünnerdrücken,\nvunwegen wat dat nödig is, dat mang de Natschonen föddert ward, wat se fründlich\nmit eenanner ümgaht,\nvunwegen wat de Völker vun de Vereenten Natschonen mit düsse Charta noch mehr\ndaar up ruut wüllt un dat so besloten hebbt: dat se fastholen an de Minschenrechten\nvun elk un een, fastholen an de Wüürd un den Weert vun elk un een, un wat\nMannslüüd un Fruunslüüd de sülvigen Rechten hebben schüllt, un wat dat\nWiederkamen vun de Gemeenschupp un een beter Leven in mehr aFrieheit föddert\nwarrn schall,\nvunwegen wat de Matenlänner toplicht hebbt, tosamen mit de Vereenten Natschonen\nallns daarför to doon, dat de Minschenrechten de Frieheit vun elk un een samt un\nsünners acht un estimeert ward,\nvunwegen wat dat mit düsse Verplichten wat ward, is dat vun gröttste Bedüden, wat\nsülvige meent ward, wat düsse Rechten un Frieheiten angeiht,\nun so gifft de Generalversammeln Bott: Düsse Allgemeen Verklaren vun de\nMinschenrechten is dat, wat för all de Völker Natschonen as Wiespahl gellen schall.\nElk un een un all Inrichten vun de Sellschupp schüllt düsse Verklaren jümmers praat\nhebben un daarför wat doon. Dörch Ünnerrichten un Uptrecken schall dat Estimeern\nvun düsse Rechten un Frieheiten föddert warrn. Dörch natschonaal un\ninternatschonaal Doon schall dat mehr warrn mit dat allgemeen un rejell\nAnnerkennen un Ümsetten vun düsse Verklaren bi all de Lüüd in de Matenstaaten,\növer de düsse Gewalt hebbt.\nArtikel 1\nAll de Minschen sünd frie un gliek an Wüürd un Rechten baren. Se hebbt Vernunft un\neen Geweten un se schüllt sik Bröder sien.\nArtikel 2\nDat, wat in düsse Verklaren över de Rechten un Frieheiten steiht, gellt för elk un een.\nDaar gifft dat keen Ünnerscheed vunwegen de Raas, de Farv vun de Huut, dat\nGeslecht, de Spraak, den Gloven, de Menen vunwegen de Politik orrer annereen\nÖvertügen, dat natschonaal orrer soziaal Herkamen, den Riek doom, Geburt orrer"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "97b4c1bcdbe7be21a5edb2e5bbf28da2",
            "Index": 1,
            "Label": "2",
            "Size": [
                595.0,
                842.0
            ],
            "Text": "sünst een Stand.\nOk dröff daar keen Ünnerscheed maakt warrn vun wegen de politsch, rechtlich orrer\ninter natschonaal Stand vun dat Land orrer Flach, wo een Minsch tohören deit. Dat\ndröff keen Ünner scheed geven, wat dit Land orrer dat Flach ünner Vullmacht steiht,\nkeen Sülfstregeern hett orrer anners in sien Egenrecht inschränkt is.\nArtikel 3\nElk un een hett dat Recht up Leven, Frieheit un Sekerheit vun de Persoon.\nArtikel 4\nKeeneen dröff Slaveree lieden orrer to dat Goot vun anner Minschen jeedeen Aart un\nWies vun Slaveree un Slavenhannel sünd verbaden.\nArtikel 5\nKeeneen dröff ünner de Folter. Ok keeneen grusig, unminschlich orrer Straaf lieden\norrer dörch so een Doon duuk nackt warrn.\nArtikel 6\nElk un een hett dat Recht, överall as een Rechtspersoon to gellen.\nArtikel 7\nAll Minschen sünd gliek vör dat Gesett. Ahn een Ünnerscheed hebbt se dat up glieke\nSchuul dörch dat Gesett. All se Anrecht up sülvig Schuul tegen jeedeen Minnachten,\nde tegen düsse Verklaren geiht. Dat gellt ok för dat Uphissen för so Minnachten.\nArtikel 8\nElk un een hett dat Anrecht up rejell Help bi de Gerichten binnen den Staat, de dat\nanlangt, wenn sien Grundrechten, de he na de Verfaten orrer na dat Gesett hett,\ndörch jichtenseen Doon inschränkt warrn schüllt.\nArtikel 9\nKeeneen dröff ahn Grund fastsett orrer ut dat Land wiest warrn.\nArtikel 10\nElk un een hett bi’t Faststellen vun sien Rechten un Plichten dat glieke Anrecht up\neen Verfahren, dat gerecht un apen is, un up een Gericht, dat keen na den Willen is\nun frie is in’t Entscheden. Datsülvige gellt för een Beschulligen na dat Straafrecht.\nArtikel 11\nElk un een, de beschulligt ward, wat maakt to hebben, wat ünner Straaf steiht, hett\ndat Recht, as truschullig to gellen. Dat gellt, bit em in een apen Verfahren sien\nSchuld na dat Gesett nawiest worrn is. Bi dit Verfahren mutt he all de Garantien hatt\nhebben, de för sien Verdeffendeern nootwennig sünd.\nVunwegen een Doon orrer Nichdoon, dat to een Tiet schehn is, as dat na dat Recht\nbinnen den Staat un buten den Staat nich ünner Straaf stahn hett, dröff keeneen\nverurdeelt warrn. Liekster welt dröff keen Straaf fastsett warrn, de sworer is as de,"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "47688b639f71894b3c28c62cbe91e60c",
            "Index": 2,
            "Label": "3",
            "Size": [
                595.0,
                842.0
            ],
            "Text": "de to de Tiet hett, as dat Hanneln, wo Straaf up schehn is.\nArtikel 12\nKeeneen mutt dat lieden, wat ahn Grund in sien privaat Leven, sien Familie, sien\nHüsung un sien Breefwessel rinmengeleert ward. Dat gellt ok för dat Minneseren vun\nsien Ehr un sien Roop. Elk un een hett dat Anrecht up Schuul na dat Gesett tegen son\nIngriepen orrer Behalen.\nArtikel 13\nElk un een hett dat Recht, dat he in Staat gahn kann, wohen he will. Ok kann elk un\neen blieven, woneem he will.\nElk un een hett dat Recht, elkeen ok sien egen Land, to verlaten un wedder torüch\ntokamen.\nArtikel 14\nElk un een hett dat Recht, in anner Länner, vun wegen dat he verfolgt ward, Asyl to\nun to kriegen.\nDit Recht gellt nich för den Fall vun een Straaf verfolgen, de vunwegen een\nwohrhaftig Verbreken, dat nich politsch is, maakt worrn is. Ok gellt dat nich, wenn de\nStraafverfolgen vunwegen een Hanneln maakt worrn is, dat tegen de Malen un de\nGrundsätz vun de Vereenten Natschonen geiht.\nArtikel 15\nElk un een hett dat Recht, dat he een tohört.\nKeeneen dröff dat Tohören to een Staat ahn Grund wegnahmen warrn. Ok dröff\nkeeneen dat Recht afseggt warrn, sien Tohörn to een Staat to wesseln.\nArtikel 16\nMannslüüd un Fruunslüüd, de heiraden köönt, hebbt dat Recht, dat to doon un een\nFamilie to grünnen. Dat dröff nich inschränkt warrn vunwegen de Raas, dat Tohörn\nto een Staat orrer den Gloven. Se hebbt bi de Heiraat, in de Tiet vun de Eh un bi’t\nUplösen vun de Eh glieke Rechten.\nDe Eh dröff bloots sloten warrn, wenn Ehlüüd frie in ehr Menen un sik eenig in ehrn\nWillen sünd.\nDe Familie is vun’n Grund her de natüürlich un lüttste Deel vun de Sellschupp un\nhett Anrecht up Schuul dörch de Sellschupp un den Staat.\nArtikel 17\nElk un een hett dat Recht up Egendoom, för sik un ok mit anner Lüüd tosamen.\nKeeneen dröff ahn Grund sien Egendoom wegnahmen warrn.\nArtikel 18\nElk un een hett dat Recht up de Frieheit vun de Gedanken, vun dat Geweten un vun\nden Gloven. Daarto hört de Frieheit, sien Gloven un sien Övertügen to wesseln. Ok"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "1b687cf98317638e624c8dd6dcb1a8b0",
            "Index": 3,
            "Label": "4",
            "Size": [
                595.0,
                842.0
            ],
            "Text": "hett elk un een de Frieheit, sien Gloven orrer sien Över tügen alleen orrer mit anner\ntosamen to bekennen. Dat kann he apentlik doon för all orrer privaat dörch Lehr,\nUtöven, Gottesdeenst orrer anner Doon in düsse Richt.\nArtikel 19\nElk un een hett dat Recht up frie Menen un daarup, sien Menen frie to seggen.\nDaarto hört de Frieheit, sien Menen ahn Inschränken künnig to maken, ok hört\ndaarto, över dräger vun elkeen Aart över all Scheden hen Informatschonen un\nGedankengoot to söken, to bekamen un wiedertogeven.\nArtikel 20\nElk un een hett dat Recht, sik to versammeln un sik in Verenigen to doon.\nKeeneen mutt dat lieden, dat he een Verenigen toslaan ward, ahn dat he dat will.\nArtikel 21\nElk un een hett dat Recht, an de Saken, de all anlangt in’t Land, mittodoon. Dat kann\nhe sülven doon, orrer dörch Vertreders, de frie wählt worrn sünd.\nElk un een hett dat Recht, dat he in sien Land glieken Togang hett na apentlik Ämter.\nDe Willen vun’t Volk is de Grundlaag för dat Achten vun de apentlik Gewalt. Düsse\nWillen wiest sik dörch Wahlen, de stüttig dörchföhrt ward, de nich verkehrt ward un\nde allgemeen un gliek sünd un wo elk un een sien Stimm geheem afgeven kann. De\nWahl kann ok anners dörchföhrt warrn, wenn se man frie un na düsse Grundsätz is.\nArtikel 22\nElk un een hett as Maat vun de Sellschupp dat Recht up soziaal Sekerheit. Elk un een\nhett Anrecht up wirtschaftlich, soziaal un kulturell Rechten, de dat bruukt, dat sien\nWüürd bestahn blifft un dat Egen vun sien Persoon frie klaarkamen kann. Daarföör\nde Staat wat binnen den Staat doon, dat he dat rekent, wat sien Organisatschonen un\nsien Hanneln daarför dögen. Dat gellt ok för de Tosamenarbeit vun de Staaten.\nArtikel 23\nElk un een hett dat Recht up Arbeit, dat een sik frie sien Profeschoon utsöken kann,\nwat dat bi sien Arbeit gerecht togeiht un wat een tofreden mit de Ümstänn vun de\nArbeit sien kann. He hett dat Recht up Schuul, wenn he sien Arbeit quiet geiht.\nElk un een hett dat Recht up datsülvige Geld för desülvige Arbeit. Dat gellt ahn\nÜnnerscheed.\nElk un een, de arbeit, hett dat Recht up een Verdeenst, de recht un billich is. De\nVerdeenst schall langen daarför, dat he un sien Familie een Leven föhren köönt, wat\nde Wüürd för se as Minschen sekert is. Sünst mutt holpen warrn dörch anner Schuul\nför de soziaal Sekerheit.\nElk un een hett dat Recht, Gillen för de Schuul vun sien Arbeit to billen orrer Gillen bi\ntotreden, dat een sien Interessen wahren kann.\nArtikel 24\nElk un een hett dat Recht daarup, dat een sik verhalen kann un up Frietiet. de"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2285e53d993aacb14307756e53c573ec",
            "Index": 4,
            "Label": "5",
            "Size": [
                595.0,
                842.0
            ],
            "Text": "Arbeits tiet mutt een Maat hebben, sinnig is, un dat bruukt Feern, de betahlt ward un\nstüttig sünd.\nArtikel 25\nElk un een hett dat Recht, wat een Leven för den Minschen un sien Familie föhrt\nwarrn kann, dat Sundheit un Gootgahn garanteert. Daar to hört Eten un Drinken,\nTüüch, Hüsung, Behanneln dörch den Dokter un wat anners wat nödig is an soziaal\nDeensten. Ok hört daarto dat Recht up Sekerheit, wenn een sien Arbeit quiet geiht,\nkrank orrer versehrt ward, Wittfru orrer Wittmann ward, old ward un anners wat\nmehr, wenn een ahn Schuld sien Ünnerhalts middel quiet geiht.\nModders un Kinner hebbt Anrecht up sünnerlich Föddern un Help. All Kinner,\neendoont wat se in de Eh orrer buten de Eh baren sünd, hebbt sülvig soziaal Schuul.\nArtikel 26\nElk un een hett dat Recht up Sik-Billen. Sik-Billen dröff keen Geld kösten, dat gellt\ntominst för den Ünnerricht in de Grundschool un för dat, wat elk un een weten mutt.\nElk un een mutt na de Grundschool hen. Ünnerricht för de Lehr tiet mutt apen för elk\nun een maakt warrn. Dat gellt ok för Ünnerricht an de Hoge School, wenn een daar\ndat Tüüg to hett.\nDat Maal för Sik-Billen is, dat elk un een dat Egen vun sien Per soon heel un deel\nupfolden kann. Ok geiht dat daarüm, wat dat mehr ward mit dat An sehn vun de\nMinschenrechten un de Grund frieheiten. Sik-Billen mutt daar to bi drägen, dat Ver\nnimm, Toleranz un Fründ schupp mang de Nat schonen un mang Koppels vun Lüüd\nvun ver scheden Raas orrer Glo ven föddert ward. Daar to hört, wat dat Doon vun de\nVer een ten Nat daarför, dat de Freden bestahn blifft, ok föddert ward.\nDe Öllern hebbt allereerst dat Recht, de Aart vun Sik-Billen uttosöken, de ehr Kinner\nhebben schüllt.\nArtikel 27\nElk un een hett dat Recht, frie an dat Kultuurleven vun de Gemeenschupp mittodoon,\nsik an de Künst to högen un deeltohebben an dat Wiederkamen vun de Wetenschupp\nun wat daarvun maakt ward.\nElk un een hett dat Recht up Schuul an de Saken, de een sik utdacht orrer maakt\nhett, un ok an den Verdeenst daaran. Dat gellt för de, de Warken för de\nWetenschupp, de Literatuur orrer de Kunst maakt hebbt.\nArtikel 28\nElk un een hett dat Anrecht up een soziaal un internatschonaal Ornung, in de de\nRechten un Frieheiten ut düsse Verklaren heel un deel anslaan.\nArtikel 29\nElk un een steiht in de Plicht tegenöver de Gemeenschupp un bloots in de Gemeen\nschupp is dat Up folden vun dat frie Egen vun de Persoon heel un deel möglich.\nElk un een is bi’t Utöven vun sien Rechten un Frieheiten bloots inschränkt dörch\nGesetten, de egens daarför daar sünd, dat An erkennen un dat Achten vun de\nRechten un Frieheiten vun anner Minschen to sekern, wat dat henlangt mit dat"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5ce27990c536c8db0592aca644e7df15",
            "Index": 5,
            "Label": "6",
            "Size": [
                595.0,
                842.0
            ],
            "Text": "gerechte Maat vun de Moraal, mit de apentlik Ornung un dat Goot gahn för elk un\neen in een demokraatsch Sell schupp.\nDüsse Rechten un Frieheiten dröfft nienich utöövt warrn in Insaag to de Malen un\nGrundsätz vun de Vereenten Natschonen.\nArtikel 30\nKeeneen vun de Artikels, de in düsse Verklaren fastleggt worrn sünd, dröff so utleggt\nwarrn, wat se för een Staat, een Koppel Lüüd orrer een Persoon jichtenseen Recht\nbegrünnt, wat to doon orrer wat to maken, wat daarup ruut lööpt, de Rechten un\nFrieheiten ut düsse Verklaren bikant to smieten."
        }
    }
}

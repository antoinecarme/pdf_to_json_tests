{
    "MetaData": {
        "Author": null,
        "Creation_Date": 1581469689,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "8d21f0d0f55df9a39e686e5a7a66dc1a",
            "Index": 0,
            "Label": "1",
            "Size": [
                595.0,
                842.0
            ],
            "Text": "Allgemeen Verklaren vun de Minschenrechten\nPRÄAMBEL\nVunwegen wat dat Anerkennen vun de Wüürd, mit de all Minschen baren sünd, un de\nRechten, de all Maten vun de Gemeenschupp vun de Minschen hebbt un de gliek un nich to\nverköpen sünd, de Grundlaag vun Frieheit un Freden in de Welt is, un wat dat recht und\nbillig togeiht,\nvunwegen wat dat Verkennen un Minnachten vun de Minschen rechten to unminschlich Doon\nföhrt hett, un dat Geweten vun de Minschen daarvun vull is vun Schann, is dat vör\nnehmste Wark vun de Minschen dat Buen vun een Welt, wo elk un een seggen un gloven\ndröff, wat he will un he frie is vun Bang sien un Noot,\nvunwegen wat dat nödig is, de Minschenrechten dörch dat Regeern vun’t Recht Schuul\ngeven, dat de Minsch nich dwungen as lest Middel Wedderpart to hollen Tyrannei un\nÜnnerdrücken,\nvunwegen wat dat nödig is, dat mang de Natschonen föddert ward, wat se fründlich mit\neenanner ümgaht,\nvunwegen wat de Völker vun de Vereenten Natschonen mit düsse Charta noch mehr daar up\nruut wüllt un dat so besloten hebbt: dat se fastholen an de Minschenrechten vun elk un\neen, fastholen an de Wüürd un den Weert vun elk un een, un wat Mannslüüd un Fruunslüüd\nde sülvigen Rechten hebben schüllt, un wat dat Wiederkamen vun de Gemeenschupp un een\nbeter Leven in mehr aFrieheit föddert warrn schall,\nvunwegen wat de Matenlänner toplicht hebbt, tosamen mit de Vereenten Natschonen allns\ndaarför to doon, dat de Minschenrechten de Frieheit vun elk un een samt un sünners acht\nun estimeert ward,\nvunwegen wat dat mit düsse Verplichten wat ward, is dat vun gröttste Bedüden, wat\nsülvige meent ward, wat düsse Rechten un Frieheiten angeiht,\nun so gifft de Generalversammeln Bott: Düsse Allgemeen Verklaren vun de Minschenrechten\nis dat, wat för all de Völker Natschonen as Wiespahl gellen schall. Elk un een un all\nInrichten vun de Sellschupp schüllt düsse Verklaren jümmers praat hebben un daarför wat\ndoon. Dörch Ünnerrichten un Uptrecken schall dat Estimeern vun düsse Rechten un\nFrieheiten föddert warrn. Dörch natschonaal un internatschonaal Doon schall dat mehr\nwarrn mit dat allgemeen un rejell Annerkennen un Ümsetten vun düsse Verklaren bi all de\nLüüd in de Matenstaaten, över de düsse Gewalt hebbt.\nArtikel 1\nAll de Minschen sünd frie un gliek an Wüürd un Rechten baren. Se hebbt Vernunft un een\nGeweten un se schüllt sik Bröder sien.\nArtikel 2\nDat, wat in düsse Verklaren över de Rechten un Frieheiten steiht, gellt för elk un een.\nDaar gifft dat keen Ünnerscheed vunwegen de Raas, de Farv vun de Huut, dat Geslecht, de\nSpraak, den Gloven, de Menen vunwegen de Politik orrer annereen Övertügen, dat\nnatschonaal orrer soziaal Herkamen, den Riek doom, Geburt orrer sünst een Stand.\nOk dröff daar keen Ünnerscheed maakt warrn vun wegen de politsch, rechtlich orrer inter"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7c428a83981cdb468ebf28dfc812eb94",
            "Index": 1,
            "Label": "2",
            "Size": [
                595.0,
                842.0
            ],
            "Text": "natschonaal Stand vun dat Land orrer Flach, wo een Minsch tohören deit. Dat dröff keen\nÜnner scheed geven, wat dit Land orrer dat Flach ünner Vullmacht steiht, keen\nSülfstregeern hett orrer anners in sien Egenrecht inschränkt is.\nArtikel 3\nElk un een hett dat Recht up Leven, Frieheit un Sekerheit vun de Persoon.\nArtikel 4\nKeeneen dröff Slaveree lieden orrer to dat Goot vun anner Minschen jeedeen Aart un Wies\nvun Slaveree un Slavenhannel sünd verbaden.\nArtikel 5\nKeeneen dröff ünner de Folter. Ok keeneen grusig, unminschlich orrer Straaf lieden\norrer dörch so een Doon duuk nackt warrn.\nArtikel 6\nElk un een hett dat Recht, överall as een Rechtspersoon to gellen.\nArtikel 7\nAll Minschen sünd gliek vör dat Gesett. Ahn een Ünnerscheed hebbt se dat up glieke\nSchuul dörch dat Gesett. All se Anrecht up sülvig Schuul tegen jeedeen Minnachten, de\ntegen düsse Verklaren geiht. Dat gellt ok för dat Uphissen för so Minnachten.\nArtikel 8\nElk un een hett dat Anrecht up rejell Help bi de Gerichten binnen den Staat, de dat\nanlangt, wenn sien Grundrechten, de he na de Verfaten orrer na dat Gesett hett, dörch\njichtenseen Doon inschränkt warrn schüllt.\nArtikel 9\nKeeneen dröff ahn Grund fastsett orrer ut dat Land wiest warrn.\nArtikel 10\nElk un een hett bi’t Faststellen vun sien Rechten un Plichten dat glieke Anrecht up\neen Verfahren, dat gerecht un apen is, un up een Gericht, dat keen na den Willen is un\nfrie is in’t Entscheden. Datsülvige gellt för een Beschulligen na dat Straafrecht.\nArtikel 11\nElk un een, de beschulligt ward, wat maakt to hebben, wat ünner Straaf steiht, hett dat\nRecht, as truschullig to gellen. Dat gellt, bit em in een apen Verfahren sien Schuld na\ndat Gesett nawiest worrn is. Bi dit Verfahren mutt he all de Garantien hatt hebben, de\nför sien Verdeffendeern nootwennig sünd.\nVunwegen een Doon orrer Nichdoon, dat to een Tiet schehn is, as dat na dat Recht binnen\nden Staat un buten den Staat nich ünner Straaf stahn hett, dröff keeneen verurdeelt\nwarrn. Liekster welt dröff keen Straaf fastsett warrn, de sworer is as de, de to de\nTiet hett, as dat Hanneln, wo Straaf up schehn is.\nArtikel 12"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "3bd3ff50d421cfbd487b7d62d8a07df8",
            "Index": 2,
            "Label": "3",
            "Size": [
                595.0,
                842.0
            ],
            "Text": "Keeneen mutt dat lieden, wat ahn Grund in sien privaat Leven, sien Familie, sien Hüsung\nun sien Breefwessel rinmengeleert ward. Dat gellt ok för dat Minneseren vun sien Ehr un\nsien Roop. Elk un een hett dat Anrecht up Schuul na dat Gesett tegen son Ingriepen\norrer Behalen.\nArtikel 13\nElk un een hett dat Recht, dat he in Staat gahn kann, wohen he will. Ok kann elk un een\nblieven, woneem he will.\nElk un een hett dat Recht, elkeen ok sien egen Land, to verlaten un wedder torüch\ntokamen.\nArtikel 14\nElk un een hett dat Recht, in anner Länner, vun wegen dat he verfolgt ward, Asyl to un\nto kriegen.\nDit Recht gellt nich för den Fall vun een Straaf verfolgen, de vunwegen een wohrhaftig\nVerbreken, dat nich politsch is, maakt worrn is. Ok gellt dat nich, wenn de\nStraafverfolgen vunwegen een Hanneln maakt worrn is, dat tegen de Malen un de Grundsätz\nvun de Vereenten Natschonen geiht.\nArtikel 15\nElk un een hett dat Recht, dat he een tohört.\nKeeneen dröff dat Tohören to een Staat ahn Grund wegnahmen warrn. Ok dröff keeneen dat\nRecht afseggt warrn, sien Tohörn to een Staat to wesseln.\nArtikel 16\nMannslüüd un Fruunslüüd, de heiraden köönt, hebbt dat Recht, dat to doon un een Familie\nto grünnen. Dat dröff nich inschränkt warrn vunwegen de Raas, dat Tohörn to een Staat\norrer den Gloven. Se hebbt bi de Heiraat, in de Tiet vun de Eh un bi’t Uplösen vun de\nEh glieke Rechten.\nDe Eh dröff bloots sloten warrn, wenn Ehlüüd frie in ehr Menen un sik eenig in ehrn\nWillen sünd.\nDe Familie is vun’n Grund her de natüürlich un lüttste Deel vun de Sellschupp un hett\nAnrecht up Schuul dörch de Sellschupp un den Staat.\nArtikel 17\nElk un een hett dat Recht up Egendoom, för sik un ok mit anner Lüüd tosamen.\nKeeneen dröff ahn Grund sien Egendoom wegnahmen warrn.\nArtikel 18\nElk un een hett dat Recht up de Frieheit vun de Gedanken, vun dat Geweten un vun den\nGloven. Daarto hört de Frieheit, sien Gloven un sien Övertügen to wesseln. Ok hett elk\nun een de Frieheit, sien Gloven orrer sien Över tügen alleen orrer mit anner tosamen to\nbekennen. Dat kann he apentlik doon för all orrer privaat dörch Lehr, Utöven,\nGottesdeenst orrer anner Doon in düsse Richt."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "71722d045bd09eb81a9f6088b02ad395",
            "Index": 3,
            "Label": "4",
            "Size": [
                595.0,
                842.0
            ],
            "Text": "Artikel 19\nElk un een hett dat Recht up frie Menen un daarup, sien Menen frie to seggen. Daarto\nhört de Frieheit, sien Menen ahn Inschränken künnig to maken, ok hört daarto, över\ndräger vun elkeen Aart över all Scheden hen Informatschonen un Gedankengoot to söken,\nto bekamen un wiedertogeven.\nArtikel 20\nElk un een hett dat Recht, sik to versammeln un sik in Verenigen to doon.\nKeeneen mutt dat lieden, dat he een Verenigen toslaan ward, ahn dat he dat will.\nArtikel 21\nElk un een hett dat Recht, an de Saken, de all anlangt in’t Land, mittodoon. Dat kann\nhe sülven doon, orrer dörch Vertreders, de frie wählt worrn sünd.\nElk un een hett dat Recht, dat he in sien Land glieken Togang hett na apentlik Ämter.\nDe Willen vun’t Volk is de Grundlaag för dat Achten vun de apentlik Gewalt. Düsse\nWillen wiest sik dörch Wahlen, de stüttig dörchföhrt ward, de nich verkehrt ward un de\nallgemeen un gliek sünd un wo elk un een sien Stimm geheem afgeven kann. De Wahl kann\nok anners dörchföhrt warrn, wenn se man frie un na düsse Grundsätz is.\nArtikel 22\nElk un een hett as Maat vun de Sellschupp dat Recht up soziaal Sekerheit. Elk un\nhett Anrecht up wirtschaftlich, soziaal un kulturell Rechten, de dat bruukt, dat\nWüürd bestahn blifft un dat Egen vun sien Persoon frie klaarkamen kann. Daarföör\nStaat wat binnen den Staat doon, dat he dat rekent, wat sien Organisatschonen un\nHanneln daarför dögen. Dat gellt ok för de Tosamenarbeit vun de Staaten.\neen\nsien\nde\nsien\nArtikel 23\nElk un een hett dat Recht up Arbeit, dat een sik frie sien Profeschoon utsöken kann,\nwat dat bi sien Arbeit gerecht togeiht un wat een tofreden mit de Ümstänn vun de Arbeit\nsien kann. He hett dat Recht up Schuul, wenn he sien Arbeit quiet geiht.\nElk un een hett dat Recht up datsülvige Geld för desülvige Arbeit. Dat gellt ahn\nÜnnerscheed.\nElk un een, de arbeit, hett dat Recht up een Verdeenst, de recht un billich is. De\nVerdeenst schall langen daarför, dat he un sien Familie een Leven föhren köönt, wat de\nWüürd för se as Minschen sekert is. Sünst mutt holpen warrn dörch anner Schuul för de\nsoziaal Sekerheit.\nElk un een hett dat Recht, Gillen för de Schuul vun sien Arbeit to billen orrer Gillen\nbi totreden, dat een sien Interessen wahren kann.\nArtikel 24\nElk un een hett dat Recht daarup, dat een sik verhalen kann un up Frietiet. de Arbeits\ntiet mutt een Maat hebben, sinnig is, un dat bruukt Feern, de betahlt ward un stüttig\nsünd.\nArtikel 25"
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "b9cba6094367d6b195678390243ca065",
            "Index": 4,
            "Label": "5",
            "Size": [
                595.0,
                842.0
            ],
            "Text": "Elk un een hett dat Recht, wat een Leven för den Minschen un sien Familie föhrt warrn\nkann, dat Sundheit un Gootgahn garanteert. Daar to hört Eten un Drinken, Tüüch, Hüsung,\nBehanneln dörch den Dokter un wat anners wat nödig is an soziaal Deensten. Ok hört\ndaarto dat Recht up Sekerheit, wenn een sien Arbeit quiet geiht, krank orrer versehrt\nward, Wittfru orrer Wittmann ward, old ward un anners wat mehr, wenn een ahn Schuld\nsien Ünnerhalts middel quiet geiht.\nModders un Kinner hebbt Anrecht up sünnerlich Föddern un Help. All Kinner, eendoont wat\nse in de Eh orrer buten de Eh baren sünd, hebbt sülvig soziaal Schuul.\nArtikel 26\nElk un een hett dat Recht up Sik-Billen. Sik-Billen dröff keen Geld kösten, dat gellt\ntominst för den Ünnerricht in de Grundschool un för dat, wat elk un een weten mutt. Elk\nun een mutt na de Grundschool hen. Ünnerricht för de Lehr tiet mutt apen för elk un een\nmaakt warrn. Dat gellt ok för Ünnerricht an de Hoge School, wenn een daar dat Tüüg to\nhett.\nDat Maal för Sik-Billen is, dat elk un een dat Egen vun sien Per soon heel un deel\nupfolden kann. Ok geiht dat daarüm, wat dat mehr ward mit dat An sehn vun de\nMinschenrechten un de Grund frieheiten. Sik-Billen mutt daar to bi drägen, dat Ver\nnimm, Toleranz un Fründ schupp mang de Nat schonen un mang Koppels vun Lüüd vun ver\nscheden Raas orrer Glo ven föddert ward. Daar to hört, wat dat Doon vun de Ver een ten\nNat daarför, dat de Freden bestahn blifft, ok föddert ward.\nDe Öllern hebbt allereerst dat Recht, de Aart vun Sik-Billen uttosöken, de ehr Kinner\nhebben schüllt.\nArtikel 27\nElk un een hett dat Recht, frie an dat Kultuurleven vun de Gemeenschupp mittodoon, sik\nan de Künst to högen un deeltohebben an dat Wiederkamen vun de Wetenschupp un wat\ndaarvun maakt ward.\nElk un een hett dat Recht up Schuul an de Saken, de een sik utdacht orrer maakt hett,\nun ok an den Verdeenst daaran. Dat gellt för de, de Warken för de Wetenschupp, de\nLiteratuur orrer de Kunst maakt hebbt.\nArtikel 28\nElk un een hett dat Anrecht up een soziaal un internatschonaal Ornung, in de de Rechten\nun Frieheiten ut düsse Verklaren heel un deel anslaan.\nArtikel 29\nElk un een steiht in de Plicht tegenöver de Gemeenschupp un bloots in de Gemeen schupp\nis dat Up folden vun dat frie Egen vun de Persoon heel un deel möglich.\nElk un een is bi’t Utöven vun sien Rechten un Frieheiten bloots inschränkt dörch\nGesetten, de egens daarför daar sünd, dat An erkennen un dat Achten vun de Rechten un\nFrieheiten vun anner Minschen to sekern, wat dat henlangt mit dat gerechte Maat vun de\nMoraal, mit de apentlik Ornung un dat Goot gahn för elk un een in een demokraatsch Sell\nschupp.\nDüsse Rechten un Frieheiten dröfft nienich utöövt warrn in Insaag to de Malen un\nGrundsätz vun de Vereenten Natschonen."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "666629fb103d9fa43090357a567f88c4",
            "Index": 5,
            "Label": "6",
            "Size": [
                595.0,
                842.0
            ],
            "Text": "Artikel 30\nKeeneen vun de Artikels, de in düsse Verklaren fastleggt worrn sünd, dröff so utleggt\nwarrn, wat se för een Staat, een Koppel Lüüd orrer een Persoon jichtenseen Recht\nbegrünnt, wat to doon orrer wat to maken, wat daarup ruut lööpt, de Rechten un\nFrieheiten ut düsse Verklaren bikant to smieten."
        }
    }
}

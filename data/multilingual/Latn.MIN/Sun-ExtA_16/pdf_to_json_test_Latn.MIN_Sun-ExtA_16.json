{
    "MetaData": {
        "Author": null,
        "Creation_Date": 1581469492,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "a53dc5e3163fade970e13f7de6d48d4b",
            "Index": 0,
            "Label": "1",
            "Size": [
                595.0,
                842.0
            ],
            "Text": "Manusia sadonyo lahia ka dunia mambao hak-hak dan kamardekaan mandasar nan samo dan\nindak dapek dipisahkan. Limbago Perserikatan Bangsa Bangsa batekad untuak manjunjuang\ntinggi, manggiatkan dan malinduangi hak-hak asasi tiok urang. Tekad ko bamulo dari\nPiagam Perserikatan Bangsa-Bangsa, nan mangukuahkan kayakinan umat manusia di dunia\ntaradok hak-hak asasi dan martabat nan mandasar sarato nilai manusia sacaro pribadi.\nDalam Deklarasi Sadunia Hak-Hak Asasi Manusia, Perserikatan Bangsa Bangsa mauraikan\nsacaro jaleh hak-hak nan dimiliki tiok urang. Hak-hak ko adolah milik awak. Itulah hak-\nhak awak. Katahui bana hak-hak awak ko. Bantulah mawujudkan dan mampatahankannyo untuak\ndiri awak surang atau pun untuak sasamo umat manusia.\nDeklarasi Sadunia Hak-Hak Asasi Manusia\nMukadimah\nSasungguahnyo pangakuan taradok martabat dasar dan hak-hak nan samo sarato mutlak dari\ntiok anggota kaluarga manusia adolah landasan dari kamardekaan, kaadilan dan pardamaian\ndi dunia;\nSasungguahnyo sikap tak paduli dan malecehkan hak-hak asasi manusia tabukti\nmangakibatkan parilaku biadab nan sangat malukoi nurani umat manusia, dan alah\ndicanangkannyo suatu dunia di ma tiok urang dapek manikmati kabebasan manyampaikan\npandapek, bakayakinan, dan kabebasan dari raso takuik dan dari kakurangan, sabagai\ncito-cito paliang tinggi dari sadonyo urang;\nSasungguahnyo supayo urang indak tapaso mamiliah barontak sabagai usaho pangabisan\nuntuak manantang kazaliman dan panindasan, Hak-hak Asasi Manusia paralu dijamin malalui\ntartib hukum;\nSasungguahnyo paralu bana mamajukan pangambangan hubuangan basahabat di antaro banso-\nbanso di dunia;\nSasungguahnyo dalam Piagam Perserikatan Bangsa-Bangsa sadonyo anggota alah mangukuahkan\nbaliak kayakinan taradok hak-hak asasi manusia nan mandasar, taradok martabat dan nilai\ntiok urang, dan taradok hak-hak nan samo dari laki-laki jo padusi, dan batekad untuak\nmandorong kamajuan sosial sarato taraf iduik nan labiah elok dalam kamardekaan nan\nlabiah gadang;\nSasungguahnyo ikrar Negara-Negara Anggota, bakarajo samo jo Perserikatan Bangsa Bangsa,\nuntuak mamajukan panghormatan taradok Hak-Hak Asasi Manusia dan Kamardekaan nan\nmandasar, supayo manjadi kanyataan;\nSasungguahnyo paralu bana adonyo pamahaman nan samo tantang hak-hak dan kabebasan-\nkabebasan ko supayo dapek diwujudkan saluruahnyo sasuai jo ikrar, mako:\nMajlis Umum\nmancanangkan\nDeklarasi Sadunia Hak-Hak Asasi Manusia sabagai satu tolok ukua basamo untuak sadonyo\nurang dan sagalo banso, supayo tiok urang dan limbago dalam masyarakat sanantiaso\nmamparatikan Deklarasi ko, untuak manjamin pangakuan dan palaksanaannyo sacaro\nuniversal, di antaro sasamo banso Negara Anggota sarato masyarakat dalam wilayah nan\ndikuasoinyo, malalui pandidikan dan pangajaran untuak manumbuahkan raso hormat taradok\nhak-hak dan kamardekaan sapanjang maso, di tingkek nasional jo internasional."
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "71a19b6831b499f1b7510d2a39605736",
            "Index": 1,
            "Label": "2",
            "Size": [
                595.0,
                842.0
            ],
            "Text": "Pasal 1\nSadonyo manusia dilahiakan mardeka dan punyo martabat sarato hak-hak nan samo. Mareka\ndikaruniai aka jo hati nurani, supayo satu samo lain bagaul sarupo urang badunsanak.\nPasal 2\nTiok urang punyo hak manikmati hak-hak dan kamardekaan nan tacantum dalam Deklarasi ko,\nindak ado pambedaan – umpamonyo pambedaan ras, warno kulik, jinih kalamin, bahaso,\nagamo, politik atau pandangan lain, asa-usua kabansoan atau tingkek sosial, kakayaan,\nkalahiran ataupun kadudukan lainnyo.\nLain dari pado itu, indak diadokan pambedaan badasar kadudukan politik, kakuasaan hukum\natau kadudukan internasional dari negara atau daerah asa sasaurang, baiak babantuak\nnegara mardeka, wilayah-wilayah parwalian, jajahan atau bantuak katarbatasan kadaulatan\nnan lain.\nPasal 3\nTiok urang punyo hak untuak iduik, untuak mardeka, dan kasalamatan salaku manusia\npribadi.\nPasal 4\nIndak surang pun buliah dipabudak atau disuruah karajo rodi; mampabudak dan\nmampadagangkan budak dalam sagalo bantuak musti dilarang.\nPasal 5\nIndak surang pun buliah dianiayo atau dizalimi, atau dihukum sacaro kajam, tidak\nbakamanusiaan atau dihino.\nPasal 6\nDi ma sajo barado, tiok urang punyo hak untuak dapek parlakuan sabagai manusia di\nhadapan hukum.\nPasal 7\nSadonyo urang samo di hadapan hukum, dan karano tu punyo hak nan indak bakacuali untuk\nmandapek linduangan hukum nan samo. Sakalian urang punyo hak mandapek linduangan nan\nsamo taradok sagalo pambedaan nan batantangan jo Deklarasi ko, dan taradok sagalo\nancaman nan mangarah pado pambedaan samacam itu.\nPasal 8\nTiok urang punyo hak mandapek ganti rugi nyato malalui paradilan nasional nan bawenang\ndari tindakan urang lain nan malangga hak-hak dasar nan dimilikinyo sasuai jo Undang\nUndang Dasar atau hukum.\nPasal 9\nIndak surang pun buliah ditangkok, ditahan atau diasiangkan sacaro sawenang-wenang.\nPasal 10\nTiok urang punyo hak nan samo mandapek paradilan nan adil dan tabuka di pangadilan nan"
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "17563ed6f3bf717a2d944f34f0e208ab",
            "Index": 2,
            "Label": "3",
            "Size": [
                595.0,
                842.0
            ],
            "Text": "bebas dan tak mamihak, dalam mampatahankan hak dan kawajibannyo, sarato dalam tiok\ntuntutan pidana nan didakwakan ka inyo.\nPasal 11\nTiok urang nan didakwa malakukan palanggaran pidana punyo hak dianggap tak basalah\nsampai inyo tabukti basalah sacaro hukum dalam paradilan umum, dan inyo mandapek sagalo\njaminan nan paralu untuak mambela diri.\nIndak surang pun dapek dianggap basalah malakukan tindakan pidana nan disababkan\nmalakukan atau tidak malakukan sasuatu, nan bukan tamasuak palanggaran hukum nasional\natau internasional katiko paristiwa itu tajadi. Baitu pulo, indak buliah mahukum labiah\nbarek dari katantuan hukum nan balaku katiko palanggaran pidana itu dilakukan.\nPasal 12\nIndak surang pun buliah diganggu hak pribadinyo, kaluarga, rumah-tanggo atau surek-\nmanyureknyo (pargaulannyo); baitu pulo kahormatan jo namo baiaknyo. Tiok urang punyo\nhak mandapek linduangan hukum taradok gangguan atau palanggaran saroman ko.\nPasal 13\nTiok urang punyo hak taradok kamardekaan marantau dan punyo kadiaman di dalam bateh\nwilayah tiok negara.\nTiok urang punyo hak untuak ka lua dari suatu negara – tamasuak negaranyo surang, dan\nbaliak lai ka negaranyo.\nPasal 14\nTiok urang punyo hak mancari dan manikmati suaka di negara lain untuak malinduangi diri\ndari panganiayoan (di negaranyo).\nHak ko indak balaku untuak dakwaan kajahatan non-politik, atau karano tindakan nan\nbatantangan jo tujuan dan asas-asas Perserikatan Bangsa-Bangsa.\nPasal 15\nTiok urang punyo hak mamiliki kawarga-negaraan.\nIndak surang pun buliah dicabuik kawarga-negaraannyo atau ditulak haknyo untuak manuka\nkawarga-negaraan.\nPasal 16\nLaki-laki jo padusi nan akil-baligh, apopun ras, banso, atau agamonyo, punyo hak\nmanikah dan bakaluarga. Mareka punyo hak nan samo dalam urusan kawin-mawin, baiak di\nmaso parkawinan atau katiko carai.\nParkawinan hanyo dapek dilakukan badasar piliahan bebas dan pasatujuan panuah pasangan\nnan basangkutan.\nKaluarga adolah kalompok alamiah dan mandasar dari masyarakat, punyo hak mandapek\nlinduangan masyarakat jo Negara.\nPasal 17"
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "7a1ef7151452df0d3c060d1fe2bd37d3",
            "Index": 3,
            "Label": "4",
            "Size": [
                595.0,
                842.0
            ],
            "Text": "Tiok urang punyo hak mamiliki harato surang, baitu pulo basamo-samo jo urang lain.\nIndak satu urang pun buliah dirampok haratonyo sacaro sawenang-wenang.\nPasal 18\nTiok urang punyo hak kamardekaan untuak bapikia, bahati nurani dan ba-agamo, tamasuak\nhak batuka agamo atau kaparcayaan; dan punyo kamardekaan untuak manyatokan agamo atau\nkaparcayaannyo malalui ajaran, amalan, pamujaan dan ibadat, baiak surang atau dalam\nkalompok, di tampek umum ataupun sacaro pribadi.\nPasal 19\nTiok urang punyo hak taradok kamardekaan bapandapek dan mangamukokan pandapeknyo,\ntamasuak kabebasan untuak mampatahankan pandapek – jan ditakan, dan untuak mancari,\nmanarimo dan manyampaikan barito dan buah pikiran malalui media apopun nan indak\ndiampang-ampang dek bateh negara.\nPasal 20\nTiok urang punyo hak untuk kamardekaan bakumpua dan basyarikat sacaro damai.\nIndak surang pun buliah dipaso masuak suatu parkumpulan.\nPasal 21\nTiok urang punyo hak untuak sato dalam pamarintahan di negaranyo, lansuang atau malalui\nwakia-wakia nan dipiliah sacaro bebas.\nTiok urang punyo hak mandapek kasampatan nan samo untuak diangkek dalam jabatan\npamarintahan negaranyo.\nKandak rakyat musti manjadi landasan kakuasaan pamarintah; kandak ko musti dinyatokan\ndalam pamiliahan umum nan diadokan sacaro barkala dan murni jo hak piliah nan basifat\numum dan sadarajat, sarato pamungutan suaro sacaro rasio atau pakai caro lain nan samo-\nsamo manjamin kabebasan manantukan piliahan.\nPasal 22\nSabagai anggota masyarakat, tiok urang punyo hak mandapek jaminan sosial dan punyo hak\npulo untuak talaksananyo hak-hak ekonomi, sosial jo budaya, nan mutlak paralu untuak\nmartabat dan parkambangan bebas dari pribadinyo, malalui usaho-usaho nasional dan\nkarajo samo internasional, sesuai jo pangaturan sarato sumber-sumber kakayaan di tiok\nNegara.\nPasal 23\nTiok urang punyo hak mandapek karajo, bebas mamiliah jinih karajo, punyo hak taradok\nsyarat-syarat karajo nan adil dan pantas, baitu pulo punyo hak mandapek linduangan\nkatiko manganggur.\nTiok urang – indak bakacuali, punyo hak dapek upah samo untuak karajo nansamo.\nTiok urang nan bakarajo punyo hak dapek upah nan adil dan pantas untuak manjamin\niduiknyo surang dan kaluarga, nan sasuai jo martabatnyo salaku manusia, dan jiko paralu\nditambah jo linduangan sosial lainnyo."
        },
        "4": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "965d4fe114fc8a991a947ddbfd39e211",
            "Index": 4,
            "Label": "5",
            "Size": [
                595.0,
                842.0
            ],
            "Text": "Tiok urang punyo hak mandirikan dan masuak syarikat-syarikat karajo untuak malinduangi\nkapantiangannyo.\nPasal 24\nTiok urang punyo hak untuak baistirahat dan liburan, tamasuak pambatasan nan layak\ntaradok jam karajo, dan tatap dapek upah di hari perai atau katiko cuti.\nPasal 25\nTiok urang punyo hak taradok taraf iduik nan manjamin kasehatan dan kasajahteraan diri\njo kaluarga, tamasuak makanan, pakaian, sarato palayanan sosial nan paralu, dan punyo\nhak jaminan katiko manganggur, sakik, cacat, marando, maso tuo, atau kailangan nafkah\nsabagai akibat hal-hal nan di lua kamauannyo.\nKaum ibu jo anak-anak punyo hak mandapek linduangan dan bantuan khusus. Sakalian anak,\nnan dilahiakan di dalam maupun di lua parkawinan, musti mandapek linduangan sosial nan\nsamo.\nPasal 26\nTiok urang punyo hak mandapek pandidikan. Pandidikan musti perai, paliang tidak tingkek\nsikola randah jo pandidikan dasar. Pandidikan dasar musti diwajibkan. Pandidikan\nkajuruan dan kaahlian musti tasadio untuak tiok urang, baitu pulo paguruan tinggi musti\ntasadio untuak tiok urang sasuai jo kamampuan.\nPandidikan andaknyo diarahkan untuak mangambangkan kapribadian sapanuah-panuahnyo, dan\nuntuak mampakokoh raso hormat taradok hak-hak asasi manusia dan kamardekaan nan\nmandasar. Pandidikan diadokan untuak manggiatkan saliang mangarati, toleransi dan\npasahabatan di antaro sagalo banso, kalompok ras, sarato agamo, dan untuak manunjang\nkagiatan-kagiatan Perserikatan Bangsa Bangsa dalam mamaliaro pardamaian.\nPara urang tuo sah punyo hak untuak mamiliah jinih pandidikan untuak anak-anaknyo.\nPasal 27\nTiok urang punyo hak mardeka untuak sato dalam kahidupan kabudayaan masyarakat, baitu\npulo untuak sato dalam mamajukan ilmu pangatahuan, dan mandapek manfaatnyo.\nTiok urang punyo hak mandapek linduangan taradok kapantiangan moril jo materil bakaitan\njo hasil karajo ilmiah, sastra atau kasenian nan diciptakannyo.\nPasal 28\nTiok urang punyo hak mandapek katartiban sosial dan katartiban internasional untuak\nmawujudkan saluruah hak-hak dan kabebasan sasuai jo Deklarasi ko.\nPasal 29\nTiok urang punyo kawajiban taradok masyarakat nan marupokan satu-satunyo tampek\nkapribadiannyo dapek bakambang sacaro bebas dan sapanuah-panuahnyo.\nBateh-bateh dalam mawujudkan hak-hak dan kabebasan tiok urang ko hanyo buliah ado jiko\nditatapkan jo undang undang nan batujuan samato-mato untuak manjamin diharagoi dan\ndihormatinyo hak-hak dan kabebasan-kabebasan urang lain, sasuai jo syarat-syarat nan\nadil dari kasusilaan, katantraman dan kasajahteraan umum dalam suatu masyarakat nan\ndemokratis."
        },
        "5": {
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Image": "ce17570415285187b53b2a1d903bf1b9",
            "Index": 5,
            "Label": "6",
            "Size": [
                595.0,
                842.0
            ],
            "Text": "Hak-hak dan kabebasan-kabebasan ko jan sakali-kali dipagunokanuntuak tujuan nan\nbalawanan jo prinsip-prinsip Perserikatan Bangsa-Bangsa.\nPasal 30\nIndak ciek pun pasal dari Deklarasi ko buliah ditafsirkan sabagai manyatujui adonyo hak\nsuatu negara, kalompok atau sasaurang, untuak malakukan kagiatan apopun, atau malakukan\nsasuatu nan batujuan marusak hak-hak dan kabebasan-kabebasan nan diuraikan dalam\nDeklarasi ko."
        }
    }
}

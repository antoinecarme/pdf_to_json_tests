{
    "MetaData": {
        "Author": null,
        "Creation_Date": 1581471200,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c403bdac6af53bed5720d48d7de3a862",
            "Index": 0,
            "Label": "1",
            "Size": [
                595.0,
                842.0
            ],
            "Text": "İnsan hakları evrensel beyannamesi\nÖnsöz\nİnsanlık ailesinin bütün üyelerinde bulunan haysiyetin ve bunların eşit ve devir kabul\netmez haklarının tanınması hususunun, hürriyetin, adaletin ve dünya barışının temeli\nolmasına,\nİnsan haklarının tanınmaması ve hor görülmesinin insanlık vicdanını isyana sevkeden\nvahşiliklere sebep olmuş bulunmasına, dehşetten ve yoksulluktan kurtulmuş\ninsanların, içinde söz ve inanma hürriyetlerine sahip olacakları bir dünyanın\nkurulması en yüksek amaçları oralak ilan edilmiş bulunmasına,\nİnsanin zulüm ve baskıya karşı son çare olarak ayaklanmaya mecbur kalmaması için\ninsan haklarının bir hukuk rejimi ile korunmasının esaslı bir zaruret olmasına,\nUluslararasında dostça ilişkiler geliştirilmesini teşvik etmenin esaslı bir zaruret\nolmasına,\nBirleşmiş Milletler halklarının, Antlaşmada, insanın ana haklarına, insan şahsının\nhaysiyet ve değerine, erkek ve kadınların eşitliğine olan imanlarını bir kere daha ilan\netmiş olmalarına ve sosyal ilerlemeyi kolaylaştırmaya, daha geniş bir hürriyet\niçerisinde daha iyi hayat şartları kurmaya karar verdiklerini beyan etmiş\nbulunmalarına,\nÜye devletlerin, Birleşmiş Milletler Teşkilatı ile işbirliği ederek insan haklarına ve\nana hürriyetlerine bütün dünyada gerçekten saygı gösterilmesinin teminini taahhüt\netmiş olmalarına,\nBu haklar ve hürriyetlerin herkesçe aynı şekilde anlaşılmasının yukarıdaki taahhüdün\nyerine getirilmesi için son derece önemli bulunmasına göre,\nBirleşmiş Milletler Genel Kurulu,\nİnsanlık topluluğunun bütün fertleriyle uzuvlarının bu beyannameyi daima gözönünde\ntutarak\nöğretim ve eğitim yoluyla bu haklar ve hürriyetlere saygıyı geliştirmeye, gittikçe\nartan milli ve milletlerarası tedbirlerle gerek bizzat üye devletler ahalisi gerekse bu\ndevletlerin idaresi altındaki ülkeler ahalisi arasında bu hakların dünyaca fiilen\ntanınmasını ve tatbik edilmesini sağlamaya gayret etmeleri amacıyla bütün halklar ve\nmilletler için ulaşılacak ortak ideal olarak işbu İnsan Hakları Evrensel Beyannamesini\nilan eder.\nMadde 1\nBütün insanlar hür, haysiyet ve haklar bakımından eşit doğarlar. Akıl ve vicdana\nsahiptirler ve birbirlerine karşı kardeşlik zihniyeti ile hareket etmelidirler.\nMadde 2\nHerkes, ırk, renk, cinsiyet, dil, din, siyasi veya diğer herhangi bir akide, milli veya\niçtimai menşe, servet, doğuş veya herhangi diğer bir fark gözetilmeksizin işbu\nBeyannamede ilan olunan tekmil haklardan ve bütün hürriyetlerden istifade edebilir.\nBundan başka, bağımsız memleket uyruğu olsun, vesayet altında bulunan, gayri"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "883b7149213e92fd7fac63a37a493e0a",
            "Index": 1,
            "Label": "2",
            "Size": [
                595.0,
                842.0
            ],
            "Text": "muhtar veya sair bir egemenlik kayıtlamasına tabi ülke uyruğu olsun, bir şahıs\nhakkında, uyruğu bulunduğu memleket veya ülkenin siyasi, hukuki veya milletlerarası\nstatüsü bakımından hiçbir ayrılık gözetilmeyecektir.\nMadde 3\nYaşamak, hürriyet ve kişi emniyeti her ferdin hakkıdır.\nMadde 4\nHiç kimse kölelik veya kulluk altında bulundurulamaz; kölelik ve köle ticareti her\ntürlü şekliyle yasaktır.\nMadde 5\nHiç kimse işkenceye, zalimane, gayriinsani, haysiyet kırıcı cezalara veya muamelelere\ntabi tutulamaz.\nMadde 6\nHerkes her nerede olursa olsun hukuk kişiliğinin tanınması hakkını haizdir.\nMadde 7\nKanun önünde herkes eşittir ve farksız olarak kanunun eşit korumasından istifade\nhakkını haizdir. Herkesin işbu Beyannameye aykırı her türlü ayırdedici mualeleye\nkarşı ve böyle bir ayırdedici muamele için yapılacak her türlü kışkırtmaya karşı eşit\nkorunma hakkı vardır.\nMadde 8\nHer şahsın kendine anayasa veya kanun ile tanınan ana haklara aykırı muamelelere\nkarşı fiilli netice verecek şekilde milli mahkemelere müracaat hakkı vardır.\nMadde 9\nHiç kimse keyfi olarak tutuklanamaz, alıkonulanamaz veya sürülemez.\nMadde 10\nHerkes, haklarının, vecibelerinin veya kendisine karşı cezai mahiyette herhangi bir\nisnadın tespitinde, tam bir eşitlikle, davasının bağımsız ve tarafsız bir mahkeme\ntarafından adil bir şekilde ve açık olarak görülmesi hakkına sahiptir.\nMadde 11\nBir suç işlemekten sanık herkes, savunması için kendisine gerekli bütün tertibatın\nsağlanmış bulunduğu açık bir yargılama ile kanunen suçlu olduğu tespit edilmedikçe\nmasum sayılır.\nHiç kimse işlendikleri sırada milli veya milletlerarası hukuka göre suç teşkil etmeyen\nfiillerden veya ihmallerden ötürü mahkum edilemez. Bunun gibi, suçun işlendiği\nsırada uygulanabilecek olan cezadan daha şiddetli bir ceza verilemez.\nMadde 12\nHiç kimse özel hayatı, ailesi, meskeni veya yazışması hususlarında keyfi karışmalara,"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c5a8c1f08839204000daef7979cad336",
            "Index": 2,
            "Label": "3",
            "Size": [
                595.0,
                842.0
            ],
            "Text": "şeref ve şöhretine karşı tecavüzlere maruz bırakılamaz. Herkesin bu karışma ve\ntecavüzlere karşı kanun ile korunmaya hakkı vardır.\nMadde 13\nHerkes herhangi bir devletin sınırları dahilinde serbestçe dolaşma ve yerleşme\nhakkına haizdir.\nHerkes, kendi memleketi de dahil, herhangi bir memleketi terketmek ve memleketine\ndönmek hakkına haizdir.\nMadde 14\nHerkes zulüm karşısında başka memleketlerden mülteci olarak kabulü talep etmek ve\nmemleketler tarafından mülteci muamelesi görmek hakkını haizdir.\nBu hak, gerçekten adi bir cürüme veya Birleşmiş Milletler prensip ve amaçlarına\naykırı faaliyetlere müstenit kovuşturmalar halinde ileri sürülemez.\nMadde 15\nHer ferdin bir uyrukluk hakkı vardır.\nHiç kimse keyfi olarak uyrukluğundan ve uyrukluğunu değiştirmek hakkından\nmahrum edilemez.\nMadde 16\nEvlilik çağına varan her erkek ve kadın, ırk, uyrukluk veya din bakımından hiçbir\nkısıtlamaya tabi olmaksızın evlenmek ve aile kurmak hakkına haizdir. Her erkek ve\nkadın evlenme konusunda, evlilik süresince ve evliliğin sona ermesinde eşit hakları\nhaizdir.\nEvlenme akdi ancak müstakbel eşlerin serbest ve tam rızasıyla yapılır.\nAile, cemiyetin tabii ve temel unsurudur, cemiyet ve devlet tarafından korunmak\nhakkını haizdir.\nMadde 17\nHer şahıs tek başına veya başkalarıyla birlikte mal ve mülk sahibi olmak hakkını\nhaizdir.\nHiç kimse keyfi olarak mal ve mülkünden mahrum edilemez.\nMadde 18\nHer şahsın, fikir, vicdan ve din hürriyetine hakkı vardır; bu hak, din veya kanaat\ndeğiştirmek hürriyeti, dinini veya kanaatini tek başına veya topluca, açık olarak veya\nözel surette, öğretim, tatbikat, ibadet ve ayinlerle izhar etmek hürriyetini içerir.\nMadde 19\nHer ferdin fikir ve fikirlerini açıklamak hürriyetine hakkı vardır. Bu hak fikirlerinden\nötürü rahatsız edilmemek, memleket sınırları mevzubahis olmaksızın malümat ve\nfikirleri her vasıta ile aramak, elde etmek veya yaymak hakkını içerir."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "28045f58a046f6bfc695a3fe58e42326",
            "Index": 3,
            "Label": "4",
            "Size": [
                595.0,
                842.0
            ],
            "Text": "Madde 20\nHer şahıs saldırısız toplanma ve dernek kurma ve derneğe katılma serbestisine\nmaliktir.\nHiç kimse bir derneğe mensup olmaya zorlanamaz.\nMadde 21\nHer şahıs, doğrudan doğruya veya serbestçe seçilmiş temsilciler vasıtasıyla,\nmemleketin kamu işleri yönetimine katılmak hakkını haizdir.\nHer şahıs memleketin kamu hizmetlerine eşitlikle girme hakkını haizdir.\nHalkın iradesi kamu otoritesinin esasıdır; bu irade, gizli şekilde veya serbestliği\nsağlayacak muadil bir usul ile cereyan edecek, genel ve eşit oy verme yoluyla\nyapılacak olan devri ve dürüst seçimlerle ifade edilir.\nMadde 22\nHer şahsın, cemiyetin bir üyesi olmak itibariyle, sosyal güvenliğe hakkı vardır;\nhaysiyeti için ve şahsiyetinin serbestçe gelişmesi için zaruri olan ekonomik, sosyal ve\nkültürel hakların milli gayret ve milletlerarası işbirliği yoluyla ve her devletin teşkilatı\nve kaynaklarıyla mütenasip olarak gerçekleştirilmesine hakkı vardır.\nMadde 23\nHer şahsın çalışmaya, işini serbestçe seçmeye, adil ve elverişli çalışma şartlarına ve\nişsizlikten korunmaya hakkı vardır.\nHerkesin, hiçbir fark gözetilmeksizin, eşit iş karşılığında eşit ücrete hakkı vardır.\nçalışan her kimsenin kendisine ve ailesine insanlık haysiyetine uygun bir yaşayış\nsağlayan ve gerekirse her türlü sosyal koruma vasıtalarıyla da tamamlanan adil ve\nelverişli bir ücrete hakkı vardır.\nHerkesin menfaatlerinin korunmasi için sendikalar kurmaya ve bunlara katılmaya\nhakkı vardır.\nMadde 24\nHer şahsın dinlenmeye, eğlenmeye, bilhassa çalışma müddetinin makul surette\nsınırlandırılmasına ve muayyen devrelerde ücretli tatillere hakkı vardır.\nMadde 25\nHer şahsın, gerek kendisi gerekse ailesi için, yiyecek, giyim, mesken, tıbbi bakım,\ngerekli sosyal hizmetler dahil olmak üzere sağlığı ve refahını temin edecek uygun bir\nhayat seviyesine ve işsizlik, hastalık, sakatlık, dulluk, ihtiyarlık veya geçim\nimkânlarından iradesi dışında mahrum bırakacak diğer hallerde güvenliğe hakkı\nvardır.\nAna ve çocuk özel ihtimam ve yardım görmek hakkını haizdir. Bütün çocuklar, evlilik\niçinde veya dışında doğsunlar, aynı sosyal korunmadan faydalanırlar.\nMadde 26"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "c96a97aa693604d6d761b304407bfebd",
            "Index": 4,
            "Label": "5",
            "Size": [
                595.0,
                842.0
            ],
            "Text": "Her şahsın öğrenim hakkı vardır. Öğrenim hiç olmazsa ilk ve temel safhalarında\nparasızdır. İlk öğretim mecburidir. Teknik ve mesleki öğretimden herkes istifade\nedebilmelidir. Yüksek öğretim, liyakatlerine göre herkese tam eşitlikle açık olmalıdır.\nÖğretim insan şahsiyetinin tam gelişmesini ve insan haklarıyla ana hürriyetlerine\nsaygının kuvvetlenmesini hedef almalıdır. Öğretim bütün milletler, ırk ve din grupları\narasında anlayış, hoşgörü ve dostluğu teşvik etmeli ve Birleşmiş Milletlerin barışın\nidamesi yolundaki çalışmalarını geliştirmelidir.\nAna baba, çocuklarına verilecek eğitim türünü seçmek hakkını öncelikle haizdirler.\nMadde 27\nHerkes, topluluğun kültürel faaliyetine serbestçe katılmak, güzel sanatları tatmak,\nilim sahasındaki ilerleyişe iştirak etmek ve bundan faydalanmak hakkını haizdir.\nHerkesin yarattığı, her türlü bilim, edebiyat veya sanat eserlerinden mütevellit\nmanevi ve maddi menfaatlerin korunmasına hakkı vardır.\nMadde 28\nHerkesin, işbu Beyannamede derpiş edilen hak ve hürriyetlerin tam tatbikini\nsağlayacak bir sosyal ve milletlerarası nizama hakkı vardır.\nMadde 29\nHer şahsın, şahsiyetinin serbest ve tam gelişmesi ancak bir topluluk içinde\nmümkündür ve şahsın bu topluluğa karşı görevleri vardır.\nHerkes, haklarının ve hürriyetlerinin kullanılmasında, sadece, başkalarının haklarının\nve hürriyetlerinin gereğince tanınması ve bunlara saygı gösterilmesi amacıyla ve\nancak demokratik bir cemiyette ahlâkın, kamu düzeninin ve genel refahın haklı\nicaplarını yerine getirmek maksadıyla kanunla belirlenmiş sınırlamalara tabi\ntutulabilir.\nBu hak ve hürriyetler hiçbir veçhile Birleşmiş Milletlerin amaç ve prensiplerine aykırı\nolarak kullanılamaz.\nMadde 30\nİşbu Beyannamenin hiçbir hükmü, herhangi bir devlete, zümreye ya da ferde, bu\nBeyannamede ilan olunan hak ve hürriyetleri yoketmeye yönelik bir faaliyete girişme\nya da eylemde bulunma hakkını verir şekilde yorumlanamaz."
        }
    }
}

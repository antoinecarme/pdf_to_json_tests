{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581468569,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "NAILUBONGAN A PANAKAIPAKDAAR DAGITI KALINTEGAN TI TAO\n[Preamble]\nIdinto ta bigbigen iti naisigsigud a dayaw ken panagpapada ken ti di\nmaipaidam nga kalintegan dagiti amin a puli tao nga batayan ti wayawaya,\nhustisya ken ikakapya ti lubong.\nIdinto ta iti saan nga panangi-kan-kano ken lalaisen dagiti kalinteganti\ntao nga nagbanag iti panagsupiat a maibusor iti konsensya ti sangkataw-\nan, ken iti idadateng iti meysa nga lubong a laklak-amen dagiti tao ti\nwayawaya a panagsao ken pammati ken awanen ti panagamak ken\npanagrigrigat nga inda nga inar-arapa-ap nga impakdaar dagiti kadawyan a\ntao.\nIdinto ta deytoy ti kangrunaan, tapno saan a mapilitan ti tao nga\nmangriribok a maibusor ti kinaulpit ken pannakaidadanes, masapul nga\nmasalakniban babaen kadagiti annuroten ti linteg.\nIdinto ta deytoy ti kangrunaan tapno maiwanwan ti panag-giginnayem a\nnasayat dagiti amin nga pagilyan.\nIdinto ta dagiti umili kadagiti Nagkaykaysa nga Pagilyan ket\npinasingkedanda iti Tsarter dagiti pammatida nga kalintegan madaydayaw\nken panangipateg iti kinatao ken dagiti panagpapada ti kalintegan dagiti\nlalaki ken babbai ken panangeddeng nga mangiwanwan ti gimong ken ti\nnasayaat a pagbasaran iti panagbiag a siwawaya.\nIdinto ta dagiti miembro ti Estado nagkarida nga agtungpal iti\npannakitinnulongda kadagiti Nagkeykeysa nga Pagilyan iti panakaitandudo\nti panagdayaw iti sangalubongan ken panangammo dagiti kalintegan ti tao\nken dagiti kangrunaan nga panagwayawaya.\nIdinto ta iti meysa nga kadawyan a panakaawat dagitoy nga kalintegan ken\nwayawaya ket isu't kinapateg nga naan-anay a pannaka-amiris iti deytoy\nnga kari.\nIta, ngarud inpakdaar ti Asemblia Heneral dagitoy Nailubongana\nPanangipakdaar dagiti kalintegan ti dao nga kas meysa nga pagbasaran a\nmagun-odan dagiti amin a tattao ken dagiti amin nga pagilyan, iti\npanggep iti tunggal meysa ken iti tunggal paset a bagi iti gimong, a\nsal-salimet-metanda deytoy nga Pakdaar a kanayon iti isipda ken kabaelan\nda babaen ti panangisiguro tapno maiwanwan ti edukasyon ti panagdayaw\nkagitoy nga kalintegan ken wayawaya ken babaen kadagiti gannuat a\nmangparang-ay kadagiti umili ken ti sangalubongan tapno maipatal-ged\nkadakuada iti sapasap ken naan-anay nga panakabigbig ken panakaammo, nga\nagpada dagiti umili kadagiti teritoryo nga adda iti babaen iti sakopda.\nArtikulo 1\nAmin nga tao nga sibibiag ket naiyanak a siwawayawaya ken addaan iti\nagpapada nga dayaw ken kalintegan. Naikkanda ti panagikalintegan ken\nkonsensya a nasken ti panagtitinnulong iti meysa ken meysa iti espiritu\nnga nainkak-absatan.",
            "Image": "1ea363745ac8f294a53faaff3a4727b2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Artikulo 2\nMaikairi iti tunggal meysa kadagiti amin nga kalintegan ken wayawaya nga\nintuyang deytoy nga Panangipakdaar, nga awan ti maidaddaduma ania man a\nkita ti puli, kulor, lalaki man wenno babai, pagsasao, pammati politikal\nwenno dadduma pay a kapanunotan, umili wenno iti nagtaudan, sanikua,\npanakaiyanak wenno sabsabali pay nga kasasaad.\nMeysa pay, awan ti maidaddaduma nga aramid maipapan ti batayan\npolitikal, hurisdiksyonal wenno kasasaad iti nailubongan nga pagilyan,\nwenno teritoryo iti adda nga ayan ti tao, agwayawaya man a sitatalek, di\nnga makapagwayawaya wenno adda iti babaen kadagiti aniaman a sabsabali\npay a naikeddeng a panagturay.\nArtikulo 3\nIti tunggal meysa adda kalinteganna ti biag, nga agwayawaya ken\nkinatalged nga kas tao.\nArtikulo 4\nAwan iti siasinoman a mapilit nga agserbi wenno paadipen. Maiparit iti\naniaman nga kita a panagpaadipen ken pananginegosyo kadagitoy.\nArtikulo 5\nAwan ti siasinoman a mangparigat iti nalabes wenno mangranggas nga saan\nnga makatao wenno pananglalais wenno dusa.\nArtikulo 6\nTunggal meysa addaan kalintegan a bigbigen sadinoman iti ayanna nga kas\nmeysa nga tao iti sangnguanan ti linteg.\nArtikulo 7\nAgpapada dagiti amin iti sangnguanan ti linteg ken awan iti siasinoman a\nmaidaddaduma, agpapada nga salkniban ti linteg. Maikari dagiti amin, nga\nagpapada a masalkniban nga maibusor iti aniaman a panangidaddaduma ken\nilalabsing iti daytoy nga Pakdaar a maibusor iti aniaman nga panakagar-\ngari iti kasta nga panangidaddaduma.\nArtikulo 8\nAdda kalintegan iti tunggal meysa nga makibiang kadagiti rumbeng a\npanangeddeng kadagiti pangukoman ti umili maipapan kadagiti aramid a\npanangsalungasing kadagiti kangrunaan a kalintegan a naited kenkuana\nbabaen ti konstitusyon ken babaen iti linteg.\nArtikulo 9\nAwan iti siasinoman a maikabil iti babaen ti di nga nainkalintegan a\npannakaaresto, panangikulong wenno ibelleng iti sabali nga lugar.\nArtikulo 10\nMaikari iti tunggal meysa iti naan-anay nga panagpapada ken rumbeng iti",
            "Image": "e2bddd7a90653b0b648c4fbad56623cc"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nalatak nga panakabista nga siwawayawaya ken awan iti idaddaduma ti\npangukoman ti panangeddeng dagiti kalinteganna ken pagrebbenganna ken\naniaman nga darum a kriminal nga maibusor kenkuana.\nArtikulo 11\nIti tunggal meysa nga napabasol adda kalinteganna nga maibilang nga awan\niti basolna agingga't saan nga mapaneknekan a nakabasol iti maipanggep\niti linteg iti panakabistana nga nalatak nga adda kenkuana dagiti amin a\ngundaway a masapul nga mangikalintegan iti bagina.\nAwan iti siasinoman nga makedngan a nakabasol iti aniaman nga aramidenna\nwenno panagliwayna nga saan a nakabasol babaen iti linteg iti umili\nwenno linteg ti sangalubongan idi nga naaramid deyta. Wenno saan met a\nmadusa iti nadagdagsen ngem iti deydi impatayda nga basol nga\nnaaramidna.\nArtikulo 12\nAwan ti panakibiang iti siasinoman nga mangituray iti bagi, pamilya,\npagtaengan wenno ti panagsisinnurat wenno pananglalais iti dayaw ken\nnagan. Tunggal meysa adda kalinteganna a tulongan ti linteg a maibusor\niti kasta nga panakibiang wenno pananglalais.\nArtikulo 13\nIti tunggal meusa adda kalinteganna nga umakar nga siwawayawaya ken\nmakapagtaeng iti uneg a saksakupen iti tunggal estado.\nAdda kalintegan ti siasinoman a pumanaw ken mapan iti sadinoman a\npagilyan ken agsublinto manen.\nArtikulo 14\nIti tunggal meysa adda kalinteganna nga dumawat ken umawat iti asaylum\niti sabsabali nga pagilyan nga gapu ti pannaka-usig.\nDeytoy nga kalintegan ket di nga maaramat no iti panangu-sig ket talaga\na banag a basol nga di nga politikal wenno aramid a maisuppiat kadagiti\nbanag ken dagiti annuroten a maikontra iti Nagkaykaysa nga Pagilyan.\nArtikulo 15\nTunggal meysa adda kalinteganna nga makipag-ili.\nAwan iti siasinoman ti mabalin nga mangikkat iti panakipagilim wenno ti\nkalintegam nga mangsukat ti panakipagilim.\nArtikulo 16\nDagiti lalaki ken babbai nga addaan iti husto nga tawen, nga awan iti\naniaman a naikeddeng nga makaigapu iti puli, panakipag-ili wenno\nrelihiyon, kalintegan nga maaddaan iti asawa ken maaddaan iti pamilya.\nAgpada nga adda kalintegan nga ikasar, kabayatan ti panakaikasar ken\npanagsin-ninada.\nMaikasarda laeng nga awan ti manglapped no naan-anay ti pammalubosda nga",
            "Image": "d0555b1f0a49af22ed72ee8fcca15b3a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "dua.\nSigud nga adda iti pamilya ken isu't batayan a paset ti gimong ket\nkaikarianna a salakniban ti gimong ken ti Estado.\nArtikulo 17\nTunggal meysa adda kalinteganna nga maaddan ti bukod na nga sanikua\nkasta me ti panakitimpuyogna kadagiti sabsabali.\nAwan iti sasinoman iti mabalin a mangala iti sanikuam.\nArtikulo 18\nIti tunggal meysa addaan ti wayawaya nga agpanunot, konsensya ken\nrelihiyon. Kabilang deytoy nga kalintegan iti wayawaya a mangsukat iti\nrelihiyonna wenno pammati ken pangwayawaya, agmeymeysa man wenno\nmakipurok kadagiti sabsabali iti publiko wenno iti pribado nga\nmangipakita iti relihiyonna wenno pammati iti sursuro, aramid,\npanagdayaw ken panangangay.\nArtikulo 19\nIti tunggal meysa adda kalinteganna nga agpanunot nga siwawayawaya ken\nagsao, kabilang deytoy nga wayawaya nga takderanna iti kapanunotanna nga\nawan ti makibibiang ken mangsapsapul, mangawat ken ibagina iti\ninpormasyon ken kapanunotan babaen ti aniaman a media nga saan nga\nikabkabilangan dagiti yan nga pagsasarakan.\nArtikulo 20\nTunggal meysa adda kalinteganna nga makitipon-tipon ken makitimpuyog nga\nsikakapya.\nAwan ti siasinoman nga mabalin a piliten nga sumali ti meysa nga\ntimpuyog.\nArtikulo 21\nTunggal meysa adda kalinteganna nga makipaset iti panagturay iti\npagilyan nga mismo nga isu wenno babaen kadagiti pinili nga\nmangiparangarang.\nKalintegan iti tunggal meysa nga umili nga agserbi nga padapada iti\npagilyanna.\nIti pagayatan iti umili isu't pakaibatayan a panagturay iti gobierno,\ndaytoy nga pagayatan ket maipakita iti panawen a panagbotos ken\nkinapudno iti eleksyon nga nailubongan ken agpapada iti kalintegan nga\nagbotos a sililimed wenno babaen iti kas pamuspusan a panagbotos a\nsiwawaya.\nArtikulo 22\nTunggal meysa ket kas meysa nga miembro iti gimong, nga adda\nkalinteganna iti kinatalged ti gimong ken kaikarianna nga maawatan iti\nbabaen a kabaelan ti umili ken pannakitinnulong ti sangalubongan a",
            "Image": "3e295da1a678fa76de1bac125542178c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "mayannatop ti organisasyon ken kinabaknang ti tunggal Estado iti\npanabiag, sosyal ken dagiti kalintegan kultural nga nasken ti kinatak-\nnenga ken ti wayawaya a panangpasayaatna iti kinataona.\nArtikulo 23\nTunggal meysa kalinteganna ti agtrabaho, nga agpili iti pagsapulan iti\numno ken mayannugot nga kasasaad ti panagtrabaho ken panakasalaknib a\nmaibusor iti kaawan a panggedan.\nAwan ti siasinoman nga maidaddaduma, kalintegan ti tunggal meysa iti\nagpapada nga bayad ken agpapada nga panagtrabaho.\nIti tunggal meysa nga makitegged adda kalinteganna iti rumbeng ken naan-\nanay a bayad nga makaanay iti bagina ken ti pamilyana, iti maikari a\nkinatakneng ti panagbiag ken nasken nga adda pay sabsabali nga\npamuspusan a mangsalaknib ti gimong.\nKalintegan iti tunggal meysa iti mangbukel ken makikaddua nga\nmakipagkeykeysa kadagiti mangmangged tapno masalakniban ti pagimbaganna.\nArtikulo 24\nKalintegan iti tunggal maysa ti aginana ken agliwliwa agraman ti\nnainkalintegan a naikeddeng nga oras ti panagtrabaho ken adda bayad\ndagiti aldaw ti piesta.\nArtikulo 25\nTunggal meysa adda kalinteganna iti meysa a pagbasaran ti panagbiag a\nnaan-anay a para iti salun-at ken paginbagam iti bagina ken ti\npamilyana, agraman taraon, lupot nga pagkawes, balay ken dagiti agas a\nmasapul a makapa-imbag, panagserbi ti gimong, ken kalintegan ti\nkinatalged no maawanan iti trabaho, panagsakit, pannakaawan ti\nmabalbalinan, nabalo, lumakayen wenno bumaketen nga awanen ti pagsapulan\nken dadduma pay, no dumteng dagiti pasamak nga saan nga ninam-nama.\nDagiti inna ken dagiti ubbing ket kaikarianda iti naisangsangayan nga\npanangaywan ken tulong. Amin nga ubbing addaan ti agpapada nga\nkalintegan ti panakasalaknib iti gimong nagkasar man wenno saan dagiti\nnagan-nak kadakkuada.\nArtikulo 26\nTunggal meysa ket addaan kalintegan iti edukasyon. Iti edukasyon a\nlibre, uray man laeng iti elementarya ken dagiti kangrunaan a tukad. Iti\nedukasyon iti nababa nga pagadalan ket kapilitan. Iti edukasyon teknikal\nken propesyonal ket naiwayang kadagiti amin ken ti edukasyon a nangat-\nngato ket magun-odan iti amin a maibatay iti kinalaing.\nIti edukasyon ket nasken a maisuro a nalaing a mangpaimbag ti kinatao\nken mangpabileg iti panagdayaw kadagiti kalintegan ti tao ken dagiti\nbatayan a wayawaya. Iwanwanna daytoy ti panagkikinnaawatan,\npanagtitinnulong ken panaggiginnayem kadagiti amin a pagilyan, dagiti\nmaipapan ti puli, wenno relihiyon ken dagiti aramiden pay iti\nNagkeykeysa nga Pagilyan a mangtalinaed ti kapya.",
            "Image": "40702897ddbeaa280112c391470c0806"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Iti umuna nga kalintegan dagiti nagan-nak ket isu ti panang-pilida iti\nkita ti edukasyon a maited kadagiti annakda.\nArtikulo 27\nIti tunggal meysa adda kalinteganna a makipaset a siwawaya iti panagbiag\nkultural iti purok tapno agrag-sak kadagiti sine ken tapno maibingayna\nti pagrang-ayan ti sientipiko ken dagiti maited nga pagimbagan deytoy.\nTunggal meysa adda kalintegam a, mangsalaknib iti moral ken dagiti kayat\nnga maarwat nga banag nga aggapu kadagiti aniamana mayannatop iti\nsiensia wenno panaka-arkos nga isu iti akin-aramid.\nArtikulo 28\nTunggal meysa ket maikari iti maysa nga gimong ken ti nailubongan a\nkinatalna nga isu dagiti kalintegan ken wayawaya nga nailanad iti deytoy\na Pakdaar nga nasken a maamiris a naan-anay.\nArtikulo 29\nTunggal meysa adda pagrebbenganna iti komunidad nga agmaymaysa a\nsiwawaya ken mabalin a naan-anay a pagimbagan ti kanataona.\nTi panangaramat kadagiti kalintegan ken wayawaya, tunggal meysa\nnaikeddeng laeng iti adda iti babaen a panangeddeng ti linteg iti\npanggep a panakabigbig ken panagraem kadagiti kalintegan ken wayawaya\ndagiti sabsabali ken ti nagtitipunan nga umno nga kasapulan ti\nmoralidad, urnos ti umili ken ti sapasap nga pagimbagan iti meysa nga\nnaindemokrataan a gimong.\nDagitoy a kalintegan ken panagwayawaya ket saan koma a banag nga\nmaaramat a maikontra kadagiti pangpanggepen ken dagiti prinsipyo\nkadagiti Nagkeykeysa nga Pagilyan.\nArtikulo 30\nAwan iti deytoy nga Pakdaar ti mabalin a naipatarus a kas ti pangilaw-\nlawag ti siasinoman nga Estado, grupo, tao, aniaman a kalintegan iti\naniaman nga aramiden wenno panangiwayat iti aniaman nga pangpanggepen a\nmangdadael ti aniaman kadagiti kalintegan ken wayawaya a naituyang iti\ndeytoy.",
            "Image": "2a447860ff6698a06723bb0ebb25700a"
        }
    }
}

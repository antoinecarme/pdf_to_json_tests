{
    "MetaData": {
        "Author": null,
        "Creation_Date": 1581468621,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a392daae164bfaa61081d3139574a4f0",
            "Index": 0,
            "Label": "1",
            "Size": [
                595.0,
                842.0
            ],
            "Text": "NAILUBONGAN A PANAKAIPAKDAAR DAGITI KALINTEGAN TI TAO\n[Preamble]\nIdinto ta bigbigen iti naisigsigud a dayaw ken panagpapada ken ti di maipaidam nga\nkalintegan dagiti amin a puli tao nga batayan ti wayawaya, hustisya ken ikakapya ti\nlubong.\nIdinto ta iti saan nga panangi-kan-kano ken lalaisen dagiti kalinteganti tao nga\nnagbanag iti panagsupiat a maibusor iti konsensya ti sangkataw-an, ken iti idadateng\niti meysa nga lubong a laklak-amen dagiti tao ti wayawaya a panagsao ken pammati\nken awanen ti panagamak ken panagrigrigat nga inda nga inar-arapa-ap nga\nimpakdaar dagiti kadawyan a tao.\nIdinto ta deytoy ti kangrunaan, tapno saan a mapilitan ti tao nga mangriribok a\nmaibusor ti kinaulpit ken pannakaidadanes, masapul nga masalakniban babaen\nkadagiti annuroten ti linteg.\nIdinto ta deytoy ti kangrunaan tapno maiwanwan ti panag-giginnayem a nasayat\ndagiti amin nga pagilyan.\nIdinto ta dagiti umili kadagiti Nagkaykaysa nga Pagilyan ket pinasingkedanda iti\nTsarter dagiti pammatida nga kalintegan madaydayaw ken panangipateg iti kinatao\nken dagiti panagpapada ti kalintegan dagiti lalaki ken babbai ken panangeddeng nga\nmangiwanwan ti gimong ken ti nasayaat a pagbasaran iti panagbiag a siwawaya.\nIdinto ta dagiti miembro ti Estado nagkarida nga agtungpal iti pannakitinnulongda\nkadagiti Nagkeykeysa nga Pagilyan iti panakaitandudo ti panagdayaw iti\nsangalubongan ken panangammo dagiti kalintegan ti tao ken dagiti kangrunaan nga\npanagwayawaya.\nIdinto ta iti meysa nga kadawyan a panakaawat dagitoy nga kalintegan ken\nwayawaya ket isu't kinapateg nga naan-anay a pannaka-amiris iti deytoy nga kari.\nIta, ngarud inpakdaar ti Asemblia Heneral dagitoy Nailubongana Panangipakdaar\ndagiti kalintegan ti dao nga kas meysa nga pagbasaran a magun-odan dagiti amin a\ntattao ken dagiti amin nga pagilyan, iti panggep iti tunggal meysa ken iti tunggal\npaset a bagi iti gimong, a sal-salimet-metanda deytoy nga Pakdaar a kanayon iti\nisipda ken kabaelan da babaen ti panangisiguro tapno maiwanwan ti edukasyon ti\npanagdayaw kagitoy nga kalintegan ken wayawaya ken babaen kadagiti gannuat a\nmangparang-ay kadagiti umili ken ti sangalubongan tapno maipatal-ged kadakuada\niti sapasap ken naan-anay nga panakabigbig ken panakaammo, nga agpada dagiti\numili kadagiti teritoryo nga adda iti babaen iti sakopda.\nArtikulo 1\nAmin nga tao nga sibibiag ket naiyanak a siwawayawaya ken addaan iti agpapada\nnga dayaw ken kalintegan. Naikkanda ti panagikalintegan ken konsensya a nasken ti\npanagtitinnulong iti meysa ken meysa iti espiritu nga nainkak-absatan.\nArtikulo 2\nMaikairi iti tunggal meysa kadagiti amin nga kalintegan ken wayawaya nga intuyang\ndeytoy nga Panangipakdaar, nga awan ti maidaddaduma ania man a kita ti puli,\nkulor, lalaki man wenno babai, pagsasao, pammati politikal wenno dadduma pay a"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e8f983bdb3bdbce86ab0b65a2aac24f8",
            "Index": 1,
            "Label": "2",
            "Size": [
                595.0,
                842.0
            ],
            "Text": "kapanunotan, umili wenno iti nagtaudan, sanikua, panakaiyanak wenno sabsabali pay\nnga kasasaad.\nMeysa pay, awan ti maidaddaduma nga aramid maipapan ti batayan politikal,\nhurisdiksyonal wenno kasasaad iti nailubongan nga pagilyan, wenno teritoryo iti adda\nnga ayan ti tao, agwayawaya man a sitatalek, di nga makapagwayawaya wenno adda\niti babaen kadagiti aniaman a sabsabali pay a naikeddeng a panagturay.\nArtikulo 3\nIti tunggal meysa adda kalinteganna ti biag, nga agwayawaya ken kinatalged nga kas\ntao.\nArtikulo 4\nAwan iti siasinoman a mapilit nga agserbi wenno paadipen. Maiparit iti aniaman nga\nkita a panagpaadipen ken pananginegosyo kadagitoy.\nArtikulo 5\nAwan ti siasinoman a mangparigat iti nalabes wenno mangranggas nga saan nga\nmakatao wenno pananglalais wenno dusa.\nArtikulo 6\nTunggal meysa addaan kalintegan a bigbigen sadinoman iti ayanna nga kas meysa\nnga tao iti sangnguanan ti linteg.\nArtikulo 7\nAgpapada dagiti amin iti sangnguanan ti linteg ken awan iti siasinoman a\nmaidaddaduma, agpapada nga salkniban ti linteg. Maikari dagiti amin, nga agpapada\na masalkniban nga maibusor iti aniaman a panangidaddaduma ken ilalabsing iti\ndaytoy nga Pakdaar a maibusor iti aniaman nga panakagar-gari iti kasta nga\npanangidaddaduma.\nArtikulo 8\nAdda kalintegan iti tunggal meysa nga makibiang kadagiti rumbeng a panangeddeng\nkadagiti pangukoman ti umili maipapan kadagiti aramid a panangsalungasing\nkadagiti kangrunaan a kalintegan a naited kenkuana babaen ti konstitusyon ken\nbabaen iti linteg.\nArtikulo 9\nAwan iti siasinoman a maikabil iti babaen ti di nga nainkalintegan a pannakaaresto,\npanangikulong wenno ibelleng iti sabali nga lugar.\nArtikulo 10\nMaikari iti tunggal meysa iti naan-anay nga panagpapada ken rumbeng iti nalatak\nnga panakabista nga siwawayawaya ken awan iti idaddaduma ti pangukoman ti\npanangeddeng dagiti kalinteganna ken pagrebbenganna ken aniaman nga darum a\nkriminal nga maibusor kenkuana.\nArtikulo 11"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "94eebc72baddded0c33e44d2550981dc",
            "Index": 2,
            "Label": "3",
            "Size": [
                595.0,
                842.0
            ],
            "Text": "Iti tunggal meysa nga napabasol adda kalinteganna nga maibilang nga awan iti\nbasolna agingga't saan nga mapaneknekan a nakabasol iti maipanggep iti linteg iti\npanakabistana nga nalatak nga adda kenkuana dagiti amin a gundaway a masapul\nnga mangikalintegan iti bagina.\nAwan iti siasinoman nga makedngan a nakabasol iti aniaman nga aramidenna wenno\npanagliwayna nga saan a nakabasol babaen iti linteg iti umili wenno linteg ti\nsangalubongan idi nga naaramid deyta. Wenno saan met a madusa iti nadagdagsen\nngem iti deydi impatayda nga basol nga naaramidna.\nArtikulo 12\nAwan ti panakibiang iti siasinoman nga mangituray iti bagi, pamilya, pagtaengan\nwenno ti panagsisinnurat wenno pananglalais iti dayaw ken nagan. Tunggal meysa\nadda kalinteganna a tulongan ti linteg a maibusor iti kasta nga panakibiang wenno\npananglalais.\nArtikulo 13\nIti tunggal meusa adda kalinteganna nga umakar nga siwawayawaya ken\nmakapagtaeng iti uneg a saksakupen iti tunggal estado.\nAdda kalintegan ti siasinoman a pumanaw ken mapan iti sadinoman a pagilyan ken\nagsublinto manen.\nArtikulo 14\nIti tunggal meysa adda kalinteganna nga dumawat ken umawat iti asaylum iti\nsabsabali nga pagilyan nga gapu ti pannaka-usig.\nDeytoy nga kalintegan ket di nga maaramat no iti panangu-sig ket talaga a banag a\nbasol nga di nga politikal wenno aramid a maisuppiat kadagiti banag ken dagiti\nannuroten a maikontra iti Nagkaykaysa nga Pagilyan.\nArtikulo 15\nTunggal meysa adda kalinteganna nga makipag-ili.\nAwan iti siasinoman ti mabalin nga mangikkat iti panakipagilim wenno ti kalintegam\nnga mangsukat ti panakipagilim.\nArtikulo 16\nDagiti lalaki ken babbai nga addaan iti husto nga tawen, nga awan iti aniaman a\nnaikeddeng nga makaigapu iti puli, panakipag-ili wenno relihiyon, kalintegan nga\nmaaddaan iti asawa ken maaddaan iti pamilya. Agpada nga adda kalintegan nga\nikasar, kabayatan ti panakaikasar ken panagsin-ninada.\nMaikasarda laeng nga awan ti manglapped no naan-anay ti pammalubosda nga dua.\nSigud nga adda iti pamilya ken isu't batayan a paset ti gimong ket kaikarianna a\nsalakniban ti gimong ken ti Estado.\nArtikulo 17\nTunggal meysa adda kalinteganna nga maaddan ti bukod na nga sanikua kasta me ti\npanakitimpuyogna kadagiti sabsabali."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "67dab5ce671470480417baead1077f39",
            "Index": 3,
            "Label": "4",
            "Size": [
                595.0,
                842.0
            ],
            "Text": "Awan iti sasinoman iti mabalin a mangala iti sanikuam.\nArtikulo 18\nIti tunggal meysa addaan ti wayawaya nga agpanunot, konsensya ken relihiyon.\nKabilang deytoy nga kalintegan iti wayawaya a mangsukat iti relihiyonna wenno\npammati ken pangwayawaya, agmeymeysa man wenno makipurok kadagiti sabsabali\niti publiko wenno iti pribado nga mangipakita iti relihiyonna wenno pammati iti\nsursuro, aramid, panagdayaw ken panangangay.\nArtikulo 19\nIti tunggal meysa adda kalinteganna nga agpanunot nga siwawayawaya ken agsao,\nkabilang deytoy nga wayawaya nga takderanna iti kapanunotanna nga awan ti\nmakibibiang ken mangsapsapul, mangawat ken ibagina iti inpormasyon ken\nkapanunotan babaen ti aniaman a media nga saan nga ikabkabilangan dagiti yan nga\npagsasarakan.\nArtikulo 20\nTunggal meysa adda kalinteganna nga makitipon-tipon ken makitimpuyog nga\nsikakapya.\nAwan ti siasinoman nga mabalin a piliten nga sumali ti meysa nga timpuyog.\nArtikulo 21\nTunggal meysa adda kalinteganna nga makipaset iti panagturay iti pagilyan nga\nmismo nga isu wenno babaen kadagiti pinili nga mangiparangarang.\nKalintegan iti tunggal meysa nga umili nga agserbi nga padapada iti pagilyanna.\nIti pagayatan iti umili isu't pakaibatayan a panagturay iti gobierno, daytoy nga\npagayatan ket maipakita iti panawen a panagbotos ken kinapudno iti eleksyon nga\nnailubongan ken agpapada iti kalintegan nga agbotos a sililimed wenno babaen iti\nkas pamuspusan a panagbotos a siwawaya.\nArtikulo 22\nTunggal meysa ket kas meysa nga miembro iti gimong, nga adda kalinteganna iti\nkinatalged ti gimong ken kaikarianna nga maawatan iti babaen a kabaelan ti umili\nken pannakitinnulong ti sangalubongan a mayannatop ti organisasyon ken\nkinabaknang ti tunggal Estado iti panabiag, sosyal ken dagiti kalintegan kultural nga\nnasken ti kinatak-nenga ken ti wayawaya a panangpasayaatna iti kinataona.\nArtikulo 23\nTunggal meysa kalinteganna ti agtrabaho, nga agpili iti pagsapulan iti umno ken\nmayannugot nga kasasaad ti panagtrabaho ken panakasalaknib a maibusor iti\nkaawan a panggedan.\nAwan ti siasinoman nga maidaddaduma, kalintegan ti tunggal meysa iti agpapada nga\nbayad ken agpapada nga panagtrabaho.\nIti tunggal meysa nga makitegged adda kalinteganna iti rumbeng ken naan-anay a\nbayad nga makaanay iti bagina ken ti pamilyana, iti maikari a kinatakneng ti\npanagbiag ken nasken nga adda pay sabsabali nga pamuspusan a mangsalaknib ti"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "fba4809ec79701102affcb8f5abacb85",
            "Index": 4,
            "Label": "5",
            "Size": [
                595.0,
                842.0
            ],
            "Text": "gimong.\nKalintegan iti tunggal meysa iti mangbukel ken makikaddua nga makipagkeykeysa\nkadagiti mangmangged tapno masalakniban ti pagimbaganna.\nArtikulo 24\nKalintegan iti tunggal maysa ti aginana ken agliwliwa agraman ti nainkalintegan a\nnaikeddeng nga oras ti panagtrabaho ken adda bayad dagiti aldaw ti piesta.\nArtikulo 25\nTunggal meysa adda kalinteganna iti meysa a pagbasaran ti panagbiag a naan-anay a\npara iti salun-at ken paginbagam iti bagina ken ti pamilyana, agraman taraon, lupot\nnga pagkawes, balay ken dagiti agas a masapul a makapa-imbag, panagserbi ti\ngimong, ken kalintegan ti kinatalged no maawanan iti trabaho, panagsakit,\npannakaawan ti mabalbalinan, nabalo, lumakayen wenno bumaketen nga awanen ti\npagsapulan ken dadduma pay, no dumteng dagiti pasamak nga saan nga ninam-\nnama.\nDagiti inna ken dagiti ubbing ket kaikarianda iti naisangsangayan nga panangaywan\nken tulong. Amin nga ubbing addaan ti agpapada nga kalintegan ti panakasalaknib iti\ngimong nagkasar man wenno saan dagiti nagan-nak kadakkuada.\nArtikulo 26\nTunggal meysa ket addaan kalintegan iti edukasyon. Iti edukasyon a libre, uray man\nlaeng iti elementarya ken dagiti kangrunaan a tukad. Iti edukasyon iti nababa nga\npagadalan ket kapilitan. Iti edukasyon teknikal ken propesyonal ket naiwayang\nkadagiti amin ken ti edukasyon a nangat-ngato ket magun-odan iti amin a maibatay\niti kinalaing.\nIti edukasyon ket nasken a maisuro a nalaing a mangpaimbag ti kinatao ken\nmangpabileg iti panagdayaw kadagiti kalintegan ti tao ken dagiti batayan a\nwayawaya. Iwanwanna daytoy ti panagkikinnaawatan, panagtitinnulong ken\npanaggiginnayem kadagiti amin a pagilyan, dagiti maipapan ti puli, wenno relihiyon\nken dagiti aramiden pay iti Nagkeykeysa nga Pagilyan a mangtalinaed ti kapya.\nIti umuna nga kalintegan dagiti nagan-nak ket isu ti panang-pilida iti kita ti\nedukasyon a maited kadagiti annakda.\nArtikulo 27\nIti tunggal meysa adda kalinteganna a makipaset a siwawaya iti panagbiag kultural\niti purok tapno agrag-sak kadagiti sine ken tapno maibingayna ti pagrang-ayan ti\nsientipiko ken dagiti maited nga pagimbagan deytoy.\nTunggal meysa adda kalintegam a, mangsalaknib iti moral ken dagiti kayat nga\nmaarwat nga banag nga aggapu kadagiti aniamana mayannatop iti siensia wenno\npanaka-arkos nga isu iti akin-aramid.\nArtikulo 28\nTunggal meysa ket maikari iti maysa nga gimong ken ti nailubongan a kinatalna nga\nisu dagiti kalintegan ken wayawaya nga nailanad iti deytoy a Pakdaar nga nasken a\nmaamiris a naan-anay."
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "d7510ea73997e01598783125d01c162f",
            "Index": 5,
            "Label": "6",
            "Size": [
                595.0,
                842.0
            ],
            "Text": "Artikulo 29\nTunggal meysa adda pagrebbenganna iti komunidad nga agmaymaysa a siwawaya\nken mabalin a naan-anay a pagimbagan ti kanataona.\nTi panangaramat kadagiti kalintegan ken wayawaya, tunggal meysa naikeddeng\nlaeng iti adda iti babaen a panangeddeng ti linteg iti panggep a panakabigbig ken\npanagraem kadagiti kalintegan ken wayawaya dagiti sabsabali ken ti nagtitipunan\nnga umno nga kasapulan ti moralidad, urnos ti umili ken ti sapasap nga pagimbagan\niti meysa nga naindemokrataan a gimong.\nDagitoy a kalintegan ken panagwayawaya ket saan koma a banag nga maaramat a\nmaikontra kadagiti pangpanggepen ken dagiti prinsipyo kadagiti Nagkeykeysa nga\nPagilyan.\nArtikulo 30\nAwan iti deytoy nga Pakdaar ti mabalin a naipatarus a kas ti pangilaw-lawag ti\nsiasinoman nga Estado, grupo, tao, aniaman a kalintegan iti aniaman nga aramiden\nwenno panangiwayat iti aniaman nga pangpanggepen a mangdadael ti aniaman\nkadagiti kalintegan ken wayawaya a naituyang iti deytoy."
        }
    }
}

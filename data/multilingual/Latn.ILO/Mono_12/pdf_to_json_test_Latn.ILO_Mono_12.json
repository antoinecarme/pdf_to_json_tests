{
    "MetaData": {
        "Author": null,
        "Creation_Date": 1581468549,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "4906cc61aa7511a3a44d8f438939f973",
            "Index": 0,
            "Label": "1",
            "Size": [
                595.0,
                842.0
            ],
            "Text": "NAILUBONGAN A PANAKAIPAKDAAR DAGITI KALINTEGAN TI TAO\n[Preamble]\nIdinto ta bigbigen iti naisigsigud a dayaw ken panagpapada ken ti di maipaidam nga kalintegan\ndagiti amin a puli tao nga batayan ti wayawaya, hustisya ken ikakapya ti lubong.\nIdinto ta iti saan nga\npanagsupiat a maibusor\nlaklak-amen dagiti tao\npanagrigrigat nga inda\npanangi-kan-kano ken lalaisen dagiti kalinteganti tao nga nagbanag iti\niti konsensya ti sangkataw-an, ken iti idadateng iti meysa nga lubong a\nti wayawaya a panagsao ken pammati ken awanen ti panagamak ken\nnga inar-arapa-ap nga impakdaar dagiti kadawyan a tao.\nIdinto ta deytoy ti kangrunaan, tapno saan a mapilitan ti tao nga mangriribok a maibusor ti\nkinaulpit ken pannakaidadanes, masapul nga masalakniban babaen kadagiti annuroten ti linteg.\nIdinto ta deytoy ti kangrunaan tapno maiwanwan ti panag-giginnayem a nasayat dagiti amin nga\npagilyan.\nIdinto ta dagiti umili kadagiti Nagkaykaysa nga Pagilyan ket pinasingkedanda iti Tsarter dagiti\npammatida nga kalintegan madaydayaw ken panangipateg iti kinatao ken dagiti panagpapada ti\nkalintegan dagiti lalaki ken babbai ken panangeddeng nga mangiwanwan ti gimong ken ti nasayaat\na pagbasaran iti panagbiag a siwawaya.\nIdinto ta dagiti miembro ti Estado nagkarida nga agtungpal iti pannakitinnulongda kadagiti\nNagkeykeysa nga Pagilyan iti panakaitandudo ti panagdayaw iti sangalubongan ken panangammo\ndagiti kalintegan ti tao ken dagiti kangrunaan nga panagwayawaya.\nIdinto ta iti meysa nga kadawyan a panakaawat dagitoy nga kalintegan ken wayawaya ket isu't\nkinapateg nga naan-anay a pannaka-amiris iti deytoy nga kari.\nIta, ngarud inpakdaar ti Asemblia Heneral dagitoy Nailubongana Panangipakdaar dagiti kalintegan\nti dao nga kas meysa nga pagbasaran a magun-odan dagiti amin a tattao ken dagiti amin nga\npagilyan, iti panggep iti tunggal meysa ken iti tunggal paset a bagi iti gimong, a sal-salimet-\nmetanda deytoy nga Pakdaar a kanayon iti isipda ken kabaelan da babaen ti panangisiguro tapno\nmaiwanwan ti edukasyon ti panagdayaw kagitoy nga kalintegan ken wayawaya ken babaen kadagiti\ngannuat a mangparang-ay kadagiti umili ken ti sangalubongan tapno maipatal-ged kadakuada iti\nsapasap ken naan-anay nga panakabigbig ken panakaammo, nga agpada dagiti umili kadagiti\nteritoryo nga adda iti babaen iti sakopda.\nArtikulo 1\nAmin nga tao nga sibibiag ket naiyanak a siwawayawaya ken addaan iti agpapada nga dayaw ken\nkalintegan. Naikkanda ti panagikalintegan ken konsensya a nasken ti panagtitinnulong iti meysa\nken meysa iti espiritu nga nainkak-absatan.\nArtikulo 2\nMaikairi iti tunggal meysa kadagiti amin nga kalintegan ken wayawaya nga intuyang deytoy nga\nPanangipakdaar, nga awan ti maidaddaduma ania man a kita ti puli, kulor, lalaki man wenno\nbabai, pagsasao, pammati politikal wenno dadduma pay a kapanunotan, umili wenno iti nagtaudan,\nsanikua, panakaiyanak wenno sabsabali pay nga kasasaad.\nMeysa pay, awan ti maidaddaduma nga aramid maipapan ti batayan politikal, hurisdiksyonal wenno\nkasasaad iti nailubongan nga pagilyan, wenno teritoryo iti adda nga ayan ti tao, agwayawaya man\na sitatalek, di nga makapagwayawaya wenno adda iti babaen kadagiti aniaman a sabsabali pay a\nnaikeddeng a panagturay.\nArtikulo 3\nIti tunggal meysa adda kalinteganna ti biag, nga agwayawaya ken kinatalged nga kas tao.\nArtikulo 4\nAwan iti siasinoman a mapilit nga agserbi wenno paadipen. Maiparit iti aniaman nga kita a\npanagpaadipen ken pananginegosyo kadagitoy.\nArtikulo 5\nAwan ti siasinoman a mangparigat iti nalabes wenno mangranggas nga saan nga makatao wenno\npananglalais wenno dusa.\nArtikulo 6\nTunggal meysa addaan kalintegan a bigbigen sadinoman iti ayanna nga kas meysa nga tao iti"
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "7a913b89ac75ee404114cec717a3bead",
            "Index": 1,
            "Label": "2",
            "Size": [
                595.0,
                842.0
            ],
            "Text": "sangnguanan ti linteg.\nArtikulo 7\nAgpapada dagiti amin iti sangnguanan ti linteg ken awan iti siasinoman a maidaddaduma, agpapada\nnga salkniban ti linteg. Maikari dagiti amin, nga agpapada a masalkniban nga maibusor iti\naniaman a panangidaddaduma ken ilalabsing iti daytoy nga Pakdaar a maibusor iti aniaman nga\npanakagar-gari iti kasta nga panangidaddaduma.\nArtikulo 8\nAdda kalintegan iti tunggal meysa nga makibiang kadagiti rumbeng a panangeddeng kadagiti\npangukoman ti umili maipapan kadagiti aramid a panangsalungasing kadagiti kangrunaan a\nkalintegan a naited kenkuana babaen ti konstitusyon ken babaen iti linteg.\nArtikulo 9\nAwan iti siasinoman a maikabil iti babaen ti di nga nainkalintegan a pannakaaresto,\npanangikulong wenno ibelleng iti sabali nga lugar.\nArtikulo 10\nMaikari iti tunggal meysa iti naan-anay nga panagpapada ken rumbeng iti nalatak nga panakabista\nnga siwawayawaya ken awan iti idaddaduma ti pangukoman ti panangeddeng dagiti kalinteganna ken\npagrebbenganna ken aniaman nga darum a kriminal nga maibusor kenkuana.\nArtikulo 11\nIti tunggal meysa nga napabasol adda kalinteganna nga maibilang nga awan iti basolna agingga't\nsaan nga mapaneknekan a nakabasol iti maipanggep iti linteg iti panakabistana nga nalatak nga\nadda kenkuana dagiti amin a gundaway a masapul nga mangikalintegan iti bagina.\nAwan iti siasinoman nga makedngan a nakabasol iti aniaman nga aramidenna wenno panagliwayna nga\nsaan a nakabasol babaen iti linteg iti umili wenno linteg ti sangalubongan idi nga naaramid\ndeyta. Wenno saan met a madusa iti nadagdagsen ngem iti deydi impatayda nga basol nga\nnaaramidna.\nArtikulo 12\nAwan ti panakibiang iti siasinoman nga mangituray iti bagi, pamilya, pagtaengan wenno ti\npanagsisinnurat wenno pananglalais iti dayaw ken nagan. Tunggal meysa adda kalinteganna a\ntulongan ti linteg a maibusor iti kasta nga panakibiang wenno pananglalais.\nArtikulo 13\nIti tunggal meusa adda kalinteganna nga umakar nga siwawayawaya ken makapagtaeng iti uneg a\nsaksakupen iti tunggal estado.\nAdda kalintegan ti siasinoman a pumanaw ken mapan iti sadinoman a pagilyan ken agsublinto\nmanen.\nArtikulo 14\nIti tunggal meysa adda kalinteganna nga dumawat ken umawat iti asaylum iti sabsabali nga\npagilyan nga gapu ti pannaka-usig.\nDeytoy nga kalintegan ket di nga maaramat no iti panangu-sig ket talaga a banag a basol nga di\nnga politikal wenno aramid a maisuppiat kadagiti banag ken dagiti annuroten a maikontra iti\nNagkaykaysa nga Pagilyan.\nArtikulo 15\nTunggal meysa adda kalinteganna nga makipag-ili.\nAwan iti siasinoman ti mabalin nga mangikkat iti panakipagilim wenno ti kalintegam nga\nmangsukat ti panakipagilim.\nArtikulo 16\nDagiti lalaki ken babbai nga addaan iti husto nga tawen, nga awan iti aniaman a naikeddeng nga\nmakaigapu iti puli, panakipag-ili wenno relihiyon, kalintegan nga maaddaan iti asawa ken\nmaaddaan iti pamilya. Agpada nga adda kalintegan nga ikasar, kabayatan ti panakaikasar ken\npanagsin-ninada.\nMaikasarda laeng nga awan ti manglapped no naan-anay ti pammalubosda nga dua."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "87615c556a19d7edd93b982d85b3ff6e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Sigud nga adda iti pamilya ken isu't batayan a paset ti gimong ket kaikarianna a salakniban ti\ngimong ken ti Estado.\nArtikulo 17\nTunggal meysa adda kalinteganna nga maaddan ti bukod na nga sanikua kasta me ti\npanakitimpuyogna kadagiti sabsabali.\nAwan iti sasinoman iti mabalin a mangala iti sanikuam.\nArtikulo 18\nIti tunggal meysa addaan ti wayawaya nga agpanunot, konsensya\nnga kalintegan iti wayawaya a mangsukat iti relihiyonna wenno\nagmeymeysa man wenno makipurok kadagiti sabsabali iti publiko\niti relihiyonna wenno pammati iti sursuro, aramid, panagdayaw\nken relihiyon. Kabilang deytoy\npammati ken pangwayawaya,\nwenno iti pribado nga mangipakita\nken panangangay.\nArtikulo 19\nIti tunggal meysa adda kalinteganna nga agpanunot nga siwawayawaya ken agsao, kabilang deytoy\nnga wayawaya nga takderanna iti kapanunotanna nga awan ti makibibiang ken mangsapsapul,\nmangawat ken ibagina iti inpormasyon ken kapanunotan babaen ti aniaman a media nga saan nga\nikabkabilangan dagiti yan nga pagsasarakan.\nArtikulo 20\nTunggal meysa adda kalinteganna nga makitipon-tipon ken makitimpuyog nga sikakapya.\nAwan ti siasinoman nga mabalin a piliten nga sumali ti meysa nga timpuyog.\nArtikulo 21\nTunggal meysa adda kalinteganna nga makipaset iti panagturay iti pagilyan nga mismo nga isu\nwenno babaen kadagiti pinili nga mangiparangarang.\nKalintegan iti tunggal meysa nga umili nga agserbi nga padapada iti pagilyanna.\nIti pagayatan iti umili isu't pakaibatayan a panagturay iti gobierno, daytoy nga pagayatan ket\nmaipakita iti panawen a panagbotos ken kinapudno iti eleksyon nga nailubongan ken agpapada iti\nkalintegan nga agbotos a sililimed wenno babaen iti kas pamuspusan a panagbotos a siwawaya.\nArtikulo 22\nTunggal meysa ket kas meysa nga miembro iti gimong, nga adda kalinteganna iti kinatalged ti\ngimong ken kaikarianna nga maawatan iti babaen a kabaelan ti umili ken pannakitinnulong ti\nsangalubongan a mayannatop ti organisasyon ken kinabaknang ti tunggal Estado iti panabiag,\nsosyal ken dagiti kalintegan kultural nga nasken ti kinatak-nenga ken ti wayawaya a\npanangpasayaatna iti kinataona.\nArtikulo 23\nTunggal meysa kalinteganna ti agtrabaho, nga agpili iti pagsapulan iti umno ken mayannugot nga\nkasasaad ti panagtrabaho ken panakasalaknib a maibusor iti kaawan a panggedan.\nAwan ti siasinoman nga maidaddaduma, kalintegan ti tunggal meysa iti agpapada nga bayad ken\nagpapada nga panagtrabaho.\nIti tunggal meysa nga makitegged adda kalinteganna iti rumbeng ken naan-anay a bayad nga\nmakaanay iti bagina ken ti pamilyana, iti maikari a kinatakneng ti panagbiag ken nasken nga\nadda pay sabsabali nga pamuspusan a mangsalaknib ti gimong.\nKalintegan iti tunggal meysa iti mangbukel ken makikaddua nga makipagkeykeysa kadagiti\nmangmangged tapno masalakniban ti pagimbaganna.\nArtikulo 24\nKalintegan iti tunggal maysa ti aginana ken agliwliwa agraman ti nainkalintegan a naikeddeng\nnga oras ti panagtrabaho ken adda bayad dagiti aldaw ti piesta.\nArtikulo 25\nTunggal meysa adda kalinteganna iti meysa a pagbasaran ti panagbiag a naan-anay a para iti\nsalun-at ken paginbagam iti bagina ken ti pamilyana, agraman taraon, lupot nga pagkawes, balay\nken dagiti agas a masapul a makapa-imbag, panagserbi ti gimong, ken kalintegan ti kinatalged no\nmaawanan iti trabaho, panagsakit, pannakaawan ti mabalbalinan, nabalo, lumakayen wenno"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Image": "1f98cd042b36b4c5681767bf6337805f",
            "Index": 3,
            "Label": "4",
            "Size": [
                595.0,
                842.0
            ],
            "Text": "bumaketen nga awanen ti pagsapulan ken dadduma pay, no dumteng dagiti pasamak nga saan nga\nninam-nama.\nDagiti inna ken dagiti ubbing ket kaikarianda iti naisangsangayan nga panangaywan ken tulong.\nAmin nga ubbing addaan ti agpapada nga kalintegan ti panakasalaknib iti gimong nagkasar man\nwenno saan dagiti nagan-nak kadakkuada.\nArtikulo 26\nTunggal meysa ket addaan kalintegan iti edukasyon. Iti edukasyon a libre, uray man laeng iti\nelementarya ken dagiti kangrunaan a tukad. Iti edukasyon iti nababa nga pagadalan ket\nkapilitan. Iti edukasyon teknikal ken propesyonal ket naiwayang kadagiti amin ken ti edukasyon\na nangat-ngato ket magun-odan iti amin a maibatay iti kinalaing.\nIti edukasyon ket nasken a maisuro a nalaing a mangpaimbag ti kinatao ken mangpabileg iti\npanagdayaw kadagiti kalintegan ti tao ken dagiti batayan a wayawaya. Iwanwanna daytoy ti\npanagkikinnaawatan, panagtitinnulong ken panaggiginnayem kadagiti amin a pagilyan, dagiti\nmaipapan ti puli, wenno relihiyon ken dagiti aramiden pay iti Nagkeykeysa nga Pagilyan a\nmangtalinaed ti kapya.\nIti umuna nga kalintegan dagiti nagan-nak ket isu ti panang-pilida iti kita ti edukasyon a\nmaited kadagiti annakda.\nArtikulo 27\nIti tunggal meysa adda kalinteganna a makipaset a siwawaya iti panagbiag kultural iti purok\ntapno agrag-sak kadagiti sine ken tapno maibingayna ti pagrang-ayan ti sientipiko ken dagiti\nmaited nga pagimbagan deytoy.\nTunggal meysa adda kalintegam a, mangsalaknib iti moral ken dagiti kayat nga maarwat nga banag\nnga aggapu kadagiti aniamana mayannatop iti siensia wenno panaka-arkos nga isu iti akin-aramid.\nArtikulo 28\nTunggal meysa ket maikari iti maysa nga gimong ken ti nailubongan a kinatalna nga isu dagiti\nkalintegan ken wayawaya nga nailanad iti deytoy a Pakdaar nga nasken a maamiris a naan-anay.\nArtikulo 29\nTunggal meysa adda pagrebbenganna iti komunidad nga agmaymaysa a siwawaya ken mabalin a naan-\nanay a pagimbagan ti kanataona.\nTi panangaramat kadagiti kalintegan ken wayawaya, tunggal meysa naikeddeng laeng iti adda iti\nbabaen a panangeddeng ti linteg iti panggep a panakabigbig ken panagraem kadagiti kalintegan\nken wayawaya dagiti sabsabali ken ti nagtitipunan nga umno nga kasapulan ti moralidad, urnos ti\numili ken ti sapasap nga pagimbagan iti meysa nga naindemokrataan a gimong.\nDagitoy a kalintegan ken panagwayawaya ket saan koma a banag nga maaramat a maikontra kadagiti\npangpanggepen ken dagiti prinsipyo kadagiti Nagkeykeysa nga Pagilyan.\nArtikulo 30\nAwan iti deytoy nga Pakdaar ti mabalin a naipatarus a kas ti pangilaw-lawag ti siasinoman nga\nEstado, grupo, tao, aniaman a kalintegan iti aniaman nga aramiden wenno panangiwayat iti\naniaman nga pangpanggepen a mangdadael ti aniaman kadagiti kalintegan ken wayawaya a naituyang\niti deytoy."
        }
    }
}

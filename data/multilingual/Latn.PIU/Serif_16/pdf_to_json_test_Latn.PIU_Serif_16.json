{
    "MetaData": {
        "Author": null,
        "Creation_Date": 1581470091,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "2dc6955924f8f592cd9a6c06ff9192ec",
            "Index": 0,
            "Label": "1",
            "Size": [
                595.0,
                842.0
            ],
            "Text": "Yara Tina Ngaatjanya Yananguku Tjukarurrulpayi Liipula Nyinanytjaku\nMingarrtjuwiya\nNgaatja Yurrunpa Riitarripayi\nKaantjala tina (United Nations) nyinanyi yanangu yuwankarraku, pana yurungka\nparrari nyinapayi tjutaku. Palunya kaantjala ngurrara tjutangku kulini wati, kungka,\nmaru tjuta, tjulkura tjuta, kutjupa tjutatarra liipula nyinanyi, wiya kutjupa tjutangku\nmingarrtjurringkula kutjupa tjuta pikangku pungkunytjaku. Yuwankarra kalypa kutu\nnyinanytjaku. Wiya kutjupa tjuta, kutjupa tjutaku mayutjurrinytjaku, yuwankarra\nliipula nyinanyi.\nKaantjala palunya ngurrara tjutangku kulini pana kutjupa pana kutjupangka palyaya\nnyinanytjaku kuutawutjutjarra. Palya luwiya tjutangku yananguku\nngalkinmankunytjaku yaalytjiyaalytji yara tina ngaangku tjakultjunanyi. Piipa ngaatja\nngaranyi Kapamanta ngurrara yuwankarrangku kulira tjukarurru nyinanytjaku.\nYalatjingkuya ngaatja kulintjaku, kapamanta kutjupa kutjupangku, kapamanta pana\nkutjupa yurungka parrari nyinapayi tjutangkutarra.\nKuwarri ngaatja United Nations mantjini, Universal Declaration of Human Rights.\nNaampa 1\nNganana maru tjuta, tjulkura tjuta, manta yurungka parrari nyinapayi tjutanya\nliipulala nyinanyi, nganana yanangu maru tjuta wiya kuyakuya. Yuwankarrangkuya\npalya nintingku kulini. Tjanaya palya kutjupa tjutaku tjukarurru nyinanytjaku, walytja\ntjuta nguwanpa, mingarrtjuwiya. Tjungungku palyangku kurrunpa kutjungku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 2\nWangka piipa ngaangka ngaranyi yuwankarrangku kulira palulawana nyinanytjaku.\nKutjupa tjutaku wiya mingarrtju nyinanytjaku. Ngurra pana kutjupa ngurraraku wiya\nmingarrtju nyinanytjaku. Kungkaku watiku wiya mingarrtju nyinanytjaku. Wangka\nkutjupa wangkapayiku wiya mingarrtju nyinanytjaku. Katutjanya walkulpayi tjutaku\ntjinguru walkuntja kutjupa tjutaku wiya mingarrtju nyinanytjaku. Kapamanta\nngurraraku, kapamanta kutjupa kutjupaku, kapamanta pana kutjupa yurungka\nparrariku wiya mingarrtju nyinanytjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 3\nPana winkiku ngaranyi nyinanytjaku tjukarurru. Watingku kungkangku wiya warrkira\npungkunytjaku. Watingku wiya pungkunytjaku kungka, pipirri. Wiya kutjupa mirri\npungkunytjaku, wiya kuyara pungkunytjaku. Yantayantara marangku purinypangkula\nkanyintjaku.\nWangka ngaangku nganananya tjakultjunanyi kutjupa tjuta nguwanpa palya\nnyinanytjaku.\nNaampa 4"
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "db77d822d59518701a475b8667ff9d14",
            "Index": 1,
            "Label": "2",
            "Size": [
                595.0,
                842.0
            ],
            "Text": "Yanangu tjuta wiya tjiinangku piyuku karrpira kanyintjaku. Mayutju kutjupangku\nyirriti tjananyaya kanyilpayi pungkula mayutjurringkula katiyinkupayi. Kuwarri\nyanangu tjutaku wiyalpi yalatji palunya palyantjaku.\nNaampa 5\nWiyalpi ngaranyi, nyinyipungkunytjaku yitjipungkunytjaku.\nTjukarurruwanangku pungkunytjawiyangku, palyangku yantantantjaku.\nWiyalpi pungkunytjaku kutjupa kutjupa tjutanya.\nNaampa 6\nTjutaku ngaranyi tjukarurrungku luwuwanangku waarrka tjanampa palyantjaku,\nyurrkunytjingku, kuutaku mayutjungku kuutaku ngalkinpa tjutangku. Tjana wiya\ntjulkuraku kutju tjukarurrungku palyantjaku, yanangu marukutarra tjukarurrungku\npalyantjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 7\nLuwu tina ngaranyi pana kutjupa kutjupa ngurrara tjutaku kulira kaangkurringkula\nwanantjaku. Yalatji luwu ngaangku nganananya nintini, wiya kutjupaku mingarrtju\nnyinanytjaku. Tjungu ngaranyi kutju kutu luwu palunya kapamantaku, yirrkunytjiku,\nyanangu maruku, tjulkurakutarra, yurungka parrari nyinapayi tjutakutarra.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 8\nYanangu winkiku ngaranyi tjapintjaku kuutangka, tjinguru mantjintjaku ngalkinpa\nluwiya, palumpa wangkanytjaku.\nNgalkinpa nyarrangku, wiyanta kulira wantinytjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 9\nWiya nyuntunya tjarrpatjunkunytjaku tjiilangka, tjukarurru yirrkunytjingku\nluwuwanangku purinypangku kulintjaku luwu katantankutjawiyangku, waarrka\ntjukarurru palyantjaku.\nKapamanta ngurrarangku wiya payintjaku nyuntunya ngurra walytjanguru.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 10\nYanangu winkiku ngaranyi yalytjura kuutangka tjarrparra kulintjaku."
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "efccaf9887757a90dcbb3ca9918a3868",
            "Index": 2,
            "Label": "3",
            "Size": [
                595.0,
                842.0
            ],
            "Text": "Kuuta tinangka, wangka walytja kulilpayinya mantjintjaku, matupurra.\nYananguku wangka taanamilalpayinya ngururrpa ngaranytjaku nyuntupa ngalkinpa.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 11\nMaru tjutangku tjulkura tjutangkutarra wiya yurrnyuntjaku, tjapira ngurrira\nkulintjaku.\nKuutaku patara marungku tjulkurangku wiya wangkanytjaku nyakunytjawiyangku.\nYara palunya tjukarurruwanangku luwungka mayutju winkingku kulintjaku. Tjinguru\nyara palunya yilta? Tjinguru wiya?\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 12\nWiya nyuntunya tjapira ngaranytjaku, ramantjaku nyuntupa walytja tjutatarra, Waala\nnyuntupangka wiya tjarrpanytjaku ngatjarri.\nYuuputjungka nyuntupa liita wiya yalytjuranytjaku ngatjarringku tjapintjawiyangku.\nNyuntunya wiya panypurangkunytjaku kutjupangku, ngantingkarringkula parra\nwangkayinkunytjaku. Tjana nyuntupa kuya tjutanya yalatji palunya palyani nyuntu\ntjanampa mantjilku yirrkunytji nyuntupa ngalkinpa ngaranytjaku.\nPalunya kuuta ngurrarangku tjapira ngurrilku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 13\nMaru tjuta tjulkuratarra yankukitja yunytjurringanyi ngurra kutjupakutu yurungka\nparrari pana kutjupakutu parra yulytjayinytjaku, kala palya tjanampa yalytjura\nngaranyi yankunytjaku ngurra kutjupakutu yunytjurringkula.\nNaampa 14\nKutjupangkunta mirri pungkukitjangku pikapikani yilatu yilatu palya nyinanyingka,\npalya nyuntu yananyi ngurra kutjupakutu, yanangu kutjupa tjutangka nyinanytjaku.\nNgulurringkula yankukitja yurungka parrari ngurra palyara nyinakitja, wiyantaya\npayintjaku ngurra tjanampanguru. Wangka ngaangku tjakultjunanyi ngaNaampa\nyalytjura pana kutjupangka nyinanytjaku, pikangkamarra.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 15\nNyuntu yunytjurriku yurungka parrari pana kutjupangka rawa nyinakitja, palya\nnyuntu yankula tjapintjaku palula ngurra palyara nyinakitjangku. Wiyantaya\nmarrkura payintjaku ngurranguru. Tjinguru nyuntu yunytjurriku pana walytjangka"
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "321d6092d8e532473d911daeb82ebb60",
            "Index": 3,
            "Label": "4",
            "Size": [
                595.0,
                842.0
            ],
            "Text": "kutu nyinanytjaku, yalatji palunya palya. Wiyantaya payintjaku, ngurra walytja\nnyuntupanguru.\nNaampa 16\nWangka ngaatja ngaranyi yuwankarrangku kulintjaku, watingku, kungkangku, pana\nkutjupa ngurrarangku, Katutjanya walkulpayi tjutangku, kutjupa walkulpayi\ntjutangku. Tjana palya miita walytja mantjira nyinanytjaku kutjarrapula\nyunytjurringkula. Palyapula pipirri tjuta kanyira tinantjaku.\nLuwu tinangka ngaranyi kungka yukarra wiima miita mantjintjaku\nyiitiinarringanyingka kutju.\nPana winkiku luwu yutitja ngaranyi miitararra pipirritjarra, walytja tjutatarra\nmatupurra, tjukarurrungku Kapamantangku yanga kanyintjaku, kuyangkamarra\nyantayantantjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 17\nTjutakulampa ngaranyi, pulaaka walytja maningku payimilantjaku yunytjurringkula\nngurra walytjangka nyinakitja, waala walytjatjarralpi nyinaku, tjitiyingka ngururrpa,\ntawunungka, tjaatangka.\nNgurra walytja yanangu maruku wiya palatja yanangu kutjuku, walytjarrinytjaku.\nYanangu maruku ngurra walytja winkiku ngaranyi, tjapira tjukarurruwanangku\nmaruku ngurrangka panangka waala palyalkitjangku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 18\nTjutaku ngaranyi nintirrinytjaku puntura Katutjaku tjukurrpa walkuntjaku tjinguru\nkutjupaku yunytjurringanyi walkuntjaku. Kala palya kutjupa walkuntjaku,\nyunytjurringkula. Wiyaya marrkuntjaku walytja tjutangku yanangu nyarra paluru\nkutjupa wanantjaku yunytju.\nYaalytjiyaalytji walkuntjaku palumpa walytjangku kulintjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 19\nMaru tjutangku tjulkura tjutangkutarra palya tjapira pungkunytjaku tjukarurru\nwangkarra pungkunytjaku, kuntarrinytjawiyangku. Kutjupangkunta tjapintjangka\npalya nyuntu tjakultjunkunytjaku. Nyuntu wangka tjakultjunutja putu kulira palya\nnyuntu yankula yara kulilkitjangku tjapintjaku. Yaalytjiyaalytji tjukarurru, nyuntu\nkulilku. Kapamanta pina yalytjura ngaranytjaku kulira ngalya yaluntjaku nyaa nyuntu\ntjapiningka. Yarrkatjunkunytjawiyangku Kapamantangku yara tjukarurru\ntjakultjunkunytjaku nyuntulakutu.\nWangka ngaangku nganananya tjakultjunanyi rapa ngaranytjaku kutjupa tjuta"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "5b96b5c41c836047f82b95f7b86dfdb4",
            "Index": 4,
            "Label": "5",
            "Size": [
                595.0,
                842.0
            ],
            "Text": "nguwanpa.\nNaampa 20\nTjutakulampa ngaranyi wangka tina ngaatja. Palya nganana miitingi tinangka\ntjungurringkunytjaku, tjapintjaku, kulintjaku. Kapamantaku yuuputju ngurrara\nwaarrkana palumpa tjutanya, yanangu maruku mayutju tjutawana tjungurrinytjaku,\nkulintjaku miitingingka tjukarurrungku. Nyurrangarrimpa yara tjana kulira\ntjukarurru watjantjaku palyawanangku. Nyurrangarri putu kulira yankula\ntjungurringkula walytjangkulpi miitingi palyalku, maru tjutawana.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 21\nYanangu tjutangku piipangka yunpa nyakula puutarringkula ngurrtjantjaku\nkapamanta ngaratjunkukitjangku. Yanangungku palya tjapintjaku kapamanta\nngurrara tjutangka waarrkarrikitjangku tjungurringkula.\nPutu kulira palya nyuntu yankula kapamanta ngurrara tjapintjaku tjinguru maninguru\ntjukarurruntjaku, tjinguru kutjupaku nintirrikitjangku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 22\nYanangu mani tjiintalingkangka mantjilpayingku palya yankula ngurrintjaku waarrka\nyiltangka tjarrparra waarrkarrikitjangku. Yanangungku waarrkaku ngurriningka\ntjiintalingkangku manira yungkunytjaku, wiya mani palumpa marrkuntjaku. Paluru\nkuwarripa waarrkaku ngurrini.\nYanangu maru tjungurringanyi walytja tjutawana tjukurrpa kulira nintirringkula\nwanalkitja. Kapamantangku wiya kuyara pungkunytjaku, wiya marrkuntjaku, palya\nyananguku tjukurrpangka tjungurringkunytjaku, wiyantaya mayutjurrinytjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 23\nYanangu tjuta waarrkarringkula tjukarurru mani mantjintjaku, tjulkura tjutangku\nmani mantjini palunya nguwanpa. Yanangu maru yunytjurringanyi waarrka\npalyantjaku tjulkura tjuta nguwanpa. Tjinguru yuuputju tinangka waarrkarriku.\nTjinguru waarrkaku mayutju nyinaku. Tjinguru wanma yankuku waarrka parra\nyulytjayinkula palyantjaku. Kala palya yalytjura tinalingku ngaranyi yanangu\nmarungku kulira waarrka mantjintjaku.\nPaluru rawa nyinaku mani palya mantjilku tjulkura tjuta nguwanpa, waarrkangka\nrawa nyinarra. Nintirringkula kulintjaku yini turayit yunyun (trade union). Tjana\nwaarrkana tjutaku ngalkinpa ngarapayi. Waarrkanangku putu kulira turayit\nyunyunangka tjakultjunkunytjaku. Paluru tjana kulira tjukarurrulpayi, tjinguru\nnyuntupa maniku, tjinguru nyuntupa mayutju mingarrtju nyinanyingka.\nWangka ngaangku nganananya tjakultjunanyi rapa ngaranytjaku kutjupa tjuta"
        },
        "5": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "e79a9f4ed92c54c3c6a8f13e5b6a6269",
            "Index": 5,
            "Label": "6",
            "Size": [
                595.0,
                842.0
            ],
            "Text": "nguwanpa.\nNaampa 24\nWaarrkana tjutakulampa ngaranyi. Rawa waarrkangka nyinarra purrkarringkula\nyunytjurringkula yankunytjaku yalatayi (holiday). Kala palya nyurrangarri yunytju\nyankunytjaku yalatayi.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 25\nTjutakulampa ngaranyi miintangkamarra mangarri palyangka nyinanytjaku, mantarra\nkutjupangka tjarrpanytjaku. Waarrkawiyapaka nyuntu nyinanytjala tjiintalingkangku\nnyuntunya yantayantalku manitjarrangku nyuntu walytjangku mangarri mantarra\npayimilantjaku. Piintjina mantjilpayinya, nyumpurringutja tjutanya yalatji palunya\nnguwanpa tjiintalingkangku tjananya yantayantani.\nYanangu tjutakulampa tjukarurru palyantjaku yuutjupilangka waarrkarripayi\ntjutangku. Ngaa tjutanyatarra tjukarurru purinypangku yantayantantjaku, kungka\npipirri wiimatjarra, pipirri kutjupa tjutatarra tina tjutanya, wiima tjutanya.\nNaampa 26\nTjutakulampa ngaranyi puntura nintirringkunytjaku tjulkuraku tjukurrpaku,\nkuulangka tjarrparra. Nintirringkula yunytjurringkula yankuku kaalitjikutu puntura\nnintirrinytjaku, pana kutjupaku tjukurrpaku. Palunyatjanu waarrkangka\ntjarrpakitjangku yankula nintirrinytjaku yunipatjiti (university) tinangka. Maama\npaapangku nintintjaku yaalytjikutu yiyalku pipirri palumpa kutjarraku. Tjinguru kuula\ntina kaalitjikutu (college) yiyalku paluru kutjarra miitararrangku ngurrtjaningka.\nKutjupa tjuta yunytjurringanyi maruku tjukurrpa nintirrinytjaku wangka walytja\nriitarringkula wakantjaku. Palyaya kuultiitji tjapintjaku pipirri tjanampa wangka\nkutjarraku nintirrinytjaku kuulangka.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 27\nYanangu tjuta, ngurra kutjungka tjukurrpa walytjaku nintirrinytjaku. Palya\ntjungurrinytjaku wati kutjupa tjutawana, wiyantaya marrkuntjaku waarrkaku\nmayutjungku, kapamantangku, yirrkunytjingku. Wantinytjakuya payintjawiyangku.\nKungka maru tjuta puntura nintirrinytjaku tjukurrpa walytjaku, tjungurringkula\nwanantjaku kami tjaNaampa. Wiya marrkuntjaku miitangku\nKampatjangkatarra palyara purinyarrinytjaku yanangu kutjupa ngurrarangku\ntjukurrpa yarrkalpayingkamarra mulyatangku. Tjamulu kamilu tjukurrpa tjunkupayi\nyara wangkarra piipangka. Matupurra ngantitja tjutangku yanga kanyintjaku, pana\nkutjupa ngurrarangku mulyatangku mantjira walytjarringkupayingkamarra.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa.\nNaampa 28"
        },
        "6": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "3b5f703bb31ae93f2cead657e92495be",
            "Index": 6,
            "Label": "7",
            "Size": [
                595.0,
                842.0
            ],
            "Text": "Tjutakulampa ngaranyi tjukarurru nyinanytjaku kalypa yulykarra mingarrtjuwiya.\nYanangu waarrkangka ngaranyi. Waarrkaku mayutjungku tjukarurru\nkatiyinkunytjaku pungkunytjawiyangku. Yalatji palulamarra yanangu marungku\nkulintjaku ngalkinpalampa nyinanyi kuutangka waarrkarripayi tjutanya. Yalatji kulila\nwalytja tjuta!\nTjinguru kutjupangku nyuntunya kuyara punganyi nyuntu tjakultjunku yirrkunytjikutu\npaluru tjana mantjilku nyuntupa luwiya ngalkinpa ngaranytjaku. Matupurra\nkuulangka tjuta tjarrpanytjaku nintirringkula kulintjaku. Kapamantangku\ntjukarurrungku yantayantantjaku, mingarrtjuwiyangku.\nPiipa ngaangka ngarrinyi wangka tina tjuta. Uwankarrangku kulira palunya tjutaku\ntjukarurru nyinanytjaku, wiya panypurangkula wantinytjaku.\nNaampa 29\nYanangu tjutala kaangkurrinytjaku, ngurra kutjungka nyinarra, yulykarra\npungkunytjaku kaangkurringkula pungkunytjaku, mingarrtjuwiyangku.\nTjukarurruwanangku yanangu kutjupa tjutawana, maruku tjulkuraku palya\nkaangkinytji nyinanytjaku. Waala kapamanta ngurrarangku palyara ngaratjunutja\nwiya yatura kuyantjaku, kapikunu puu, payipi tjutatarra wiya yatura kuyantjaku.\nNaampa 30\nPiipa ngaangka ngarrinyi wangka tina tjuta. Uwankarrangku kulira yara palya tjutaku\ntjukarurru nyinanytjaku, wiya panypurangkula wantinytjaku.\nWangka ngaangku nganananya tjakultjunanyi rapa ngaranytjaku kutjupa tjuta\nnguwanpa."
        }
    }
}

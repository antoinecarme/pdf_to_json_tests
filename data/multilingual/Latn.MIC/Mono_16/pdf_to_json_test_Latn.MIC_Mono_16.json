{
    "MetaData": {
        "Author": null,
        "Creation_Date": 1581469369,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "3e5d03d6fef1d821e99ac3fe5dcbcfe2",
            "Index": 0,
            "Label": "1",
            "Size": [
                595.0,
                842.0
            ],
            "Text": "Mtul’katlku Wjit Koqwajo’taqann Mimajulnu’k Wejkuaqml’tlj\nPreamble\nNa Ke’sk kejitastkl wkpmlte’taqn lapjiw lame’k eykl aqq nkute’jklaqq\nmukislkaswl’kasinukl koqwajo’taqann wejku’laqml’tl mimajulnu’k na\nnekmewe’l elqanetekewe’l wjit alsumsimk, koqwaja’taqan aqq wantaqo’tl\nwsitqamu’k.\nNa Ke’sk penoqlte’taqan aqq esatite’tmaqan wjit koqwajo’taqann\nwejku’iaqmi’titl mimajulnu’k wetapeksi’kl elue’wuti’l ta’n msit wen\npoqwajite’tikl aqq wejkwite’tmk wsitqamu ta’n tett msit wen alsutk ta’n\nteluej aqq teli-ktlamsltasij aqq alsutk pmawsin keskmna’q we’kwata’sik\nkisna kewisinuk, na wla kisi tlapukuemk msit mimajulnu’k tliktantunew\nmawi espe’k.\nNa Ke’sk nuta’q ta’n tijiw ji’nm mu ketu’ kisa’lawt eliapsin mita\nkespiagewey, matneken, matnmn kestawite’taqan aqq emekwo’tasimk, na\nkoqwajo’taqann wejku’laqmi’tl mimajulnu’k miamuj etli-ankwo’tasikl\ntplutaqaniktuk,\nNa Ke’sk nuta’q apoqonmatamn ta’n tela’matultljik eleke’wa’ki’l,\nNa Ke’sk msit mimajuinu’k naspultijik Mawalo’mi Eleke’wa’ki’l kisl\nwi’kml’tij alsutaqn Wi’katikniktukta’n teli-espite’tmi’tij iapjiw\nwikaqtekl koqwajo’taqann wejku’aqmi’till mimejuinu’k aqq wkpmite’taqan\naqq ta’n teli espite’lmij mimajuinu’k aqq nkutey koqwajo’taqan wjit\nji’nmukaqq e’pijik aqq kisite’tml’tij ktmoqjnmnew wejiwula’tekemk wjit\nmawio’mi aqq ajiklu’tn mimajuaqan wjit msit alsusutl,\nNa Ke’sk mstl eleke’wa’kl’lnastekl Mawio’mi kisi lui’tmasultijik\ntoqlukwtnew Mawalo’mi Eleke’wa’ki’l, kisi-mawjukutinew, ktmoqjenmnew\nmsit tami kepmite’tasiktn aqq klo’tasiktn ta’n koqwajo’taqann\nwejkul’aqmititl mimajulnu’kaqq asusuti ta’n msit wen ala’toq.\nNa Ke’sk aqq keknue’k msit wen nsitmn aqq nenmin wla koqwajo’taqannaqq\nalsusuti’l kwalaman kisitla’sitew ta’n tel lui’lmasultimkl,\nNa nike’ Mawio’ml Eleke’wa’ki’l telapukua’tijk:\nWula Wtul’katikn wjit Koqwajo’taquann Mimajulnu’k Wejkuaqml’tij kisi\nmawi apoqntimu’k wjit msit mimajuinu’k aqq wjit msit elekewa’ki’l,\nkulaman msit wen aqq msit mawio’mi’l wsitqamu’k, klite’aq ta’n wjit\nwelek, slawpukeltew mita kinamueten aqq sasa’tutisnu kulaman\nkepmite’tlsnu wula ta’nl wejku’aqmi’kl aqq ta’n telt alsomsuti’k aqq\nwejinu’kwalsulti’k ketlewa’tunen, wula kmitkinaq aqq se’k wmitkiwal,\nketlewa’tunen ta’n telji’k wsitqamu kulaman nenasital aqq\nketlamite’tasitql kilk wjit ta’nik nasupultijik wula mawlo’mi aqq ta’n\ntett te’s eleke’waki’l we’kwiaq aqq ta’n tett we’kwlaswieket.\nArticle 1\nMsit mimajulnu’k weskwijinu’ltijik alsumsultijik aqq newte’ tett\nwkpimte’tmut aqq koqwajo’taqnn wejkul’aqmititl."
        },
        "1": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "08eef4ef876c8f578b308cd7d3efcc02",
            "Index": 1,
            "Label": "2",
            "Size": [
                595.0,
                842.0
            ],
            "Text": "Article 2\nMsit wen wejku’awamitl msit koqwajo’taqann aqq alsusutl’l ewikasikl wla\nWi’kalikniktuk, ta’n pasikwenij, ta’n pasik tlamuksij, ta’n pasik\nteli’sij, ta’n pasik teli ktlamistasij, ta’n ketu’ tlapukuej, ta’n tett\nwetapeksij kisna teli alsutekej ta’n ketu’ tli weskwijinuij jisna ta’n\nketu’ tle’k.\nAqq elt, ma’ istutte’lmament wen wjit ta’n telapukuej, kisna wjit ta’n\ntett etli-ilsumuj, kisna eleke’wa’kik ta’n wejiej tlla’j newtlpukuik,\nkisna anko’tasik kisna nikana’tasik, kisna etek ta’n pasik koqoey ta’n\nkeltaqanj ta’n teli saqamawutik.\nArticle 3\nMsit wen wejkul’aqmit koqwajo’taqan wjit ta’n tel mimajij, teli-alsumsij\naqq tel-sankewe’k wen.\nArticle 4\nMa’ wen kisi pisu’-lukwa’mit kisna keltaqanuksik; keltaqanuksimkewey aqq\npisu’lukalmimkewey lpa ma asite’tasinuk.\nArticle 5\nMa’ wen kisi wunmajo’tasik kisna amaskwipilnuksik kisna ewlo’tasik kisna\npenoqo’tasik.\nArticle 6\nMsit wen wejku’aqamit nenulte’tasin ta’n pasik tami wjit ta’n teli\nskwijinult tplutaqanikiuk.\nArticle 7\nMsit wen newte’telpukult tplutaqaniktuk aqqwejku’awamit, keskma’q\npiluite’tasin kisna tepkislte’lmuksin, newte’tli-ikaluksin\ntplutaqaniktuk. Msit wen wejku’aqamit newte’tli-ikaluksin kwlaman ma’\npenoqo’tasik aqq ma wen listmuk wla telwikasik kisna assitmuk wenl\nlistmlin aqq penoqite’teikelin.\nArticle 8\nMsit wen wejku’awamit apoqomasutita’n tett etli-ilsutekemk wjit ta’n\nteli-ewla’luj ta’n tujiw kemutmuj koqwajo’taqann lapjiw wikaqteki, ta’n\niknmusn tplutaqaniktuk kisna ewi’kasikl.\nArticle 9\nMa wen wskimtuk kisi-pija’luksik, kisna naqeyuksik kisna ejikleyuksik.\nArticle 10\nMsit wen wejku’aqamit newte’ tl-nutuksin aqq tlo’tasin ta’n tijiw\nilsumji nujl ilsuteklitl ta’n alsumsik aqq welinqanilsutekek, ta’n tujiw\nilite’tasikl wkoqwajo’taqanmi aqq natkoqoe’l tepkatik tla’teken wen-aqq\nta’n pasik telsmut ta’n teli-o’ pla’tekej."
        },
        "2": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "180e50880782a2e077a0801a3525debb",
            "Index": 2,
            "Label": "3",
            "Size": [
                595.0,
                842.0
            ],
            "Text": "Article 11\nTa’n pasik wen elsu’tmut kisi opla’taken weskunk koqwajo’taqan\ntlite’tasin staqa nike’j mna’q teletekekis mi’soqo kisutasik ketloqo\nkisi o’plateken aqq etli tlsumut ta’n tett msit wen kejitoq ta’n\ntela’sik aqq ta’n teli ikalsitew iamuj weskunk.\nMa’ wen kisi ilsumuksik opla’taket wjit koqoey ta’n mu telwikasinuksip\nopla’tekemk ta’n tijiw tela’tekejek kisna mu tela’tekekek. Aqq ma kisi\naji eplewi-apankitmuk ta’n teli-opla’tekej aqq ta’n teli-apankitmumkis\nta’n tijiw opla’tekejek.\nArticle 12\nAqq ma’ wen kisi tala’tuawt ta’n teli-sankewe’k, kisna wikmaq, kisna\nwi’kk, kisna wtui-katikinn, kisna kisi matnmuawt ta’n tel-kepmite’lmuj\nkisna telite’lmuj. Msit wen weskunk koqwajo’taqan ikatluksin\ntplutaqaniktuk kwalaman mu wen kisi sesepta’sualmini kisna ajina’mint\nwjit wla koqoe’l.\nArticle 13\nMsit wen wejkul’aqmit koqwajo’taqan alsumsin ta’n teli-ala’sij aqq ta’n\ntett etlqatekej wmitkimk.\nMsit wen wejkul’aqmit koqwajo’taqan kisi-nqitmn eleke’waki’l, we’kaw\nwmitkink, aqq kisi apaja’in wmitkimk.\nArticle 14\nMsit wen wejkui’aqmit koqwajo’taqann wjit ta’n telilnuij.\nWla koqwajo’taqann ma kisi-likasiwun ta’n tujiw kisi opla’teken kisna\ntela’teken ta’n mu wije’winuk ta’n telltasult’tij aqq\nteliktlamsitasulti’tij Mawio’mi Eleke’wa’kik.\nArticle 15\nMsit wen wejkul’aqmit koqwajo’taqann wjit ta’n telakutk.\nMa’ wen kisi apija’tuaq ta’n telakutk kisna kisnaqa’lawt ktu’\nsa’se’wa’toq ta’n telakutk.\nArticle 16\nJi’nmuk aqq E’pijik ta’n tepipuna’tijik weskunmi’tij koqwajo’taqann\nmalte’wultinew aqq wunijanultinew, ta’n pasik ketu ta’n wenij, kisna\ntelilnuij, kisna teli ktlamsitasij. Wejku’aqamulti’tij newte’\nkoqwajo’taqan malie’wutiktuk, ke’sk malie’wij kisna puna’tekej.\nKisi-malte’witaq wenik ta’n tijiw kitk tel pewatmi’tij aqq mu wen ki’kaj\nmalte’wa’lamint.\nWen wikmaq na welikoqwajite’tasik aqq mawi-espite’tasik mawlo’mik aqq\nwejku’aqamit wen wikmaq ikatmuksin mawlo’mik aqq Eleke’wa’kik.\nArticle 17"
        },
        "3": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "77843262a77f233c5e251597ed9df8aa",
            "Index": 3,
            "Label": "4",
            "Size": [
                595.0,
                842.0
            ],
            "Text": "Msit wen wejkuaqmit koqwajo’taqann kisi alsutmin koqoey newtuka’lukwet\nkisna mawalalsuteken.\nMa’ wen skimtuk kisi-wusua’tuaj ta’n koqoey alsutk.\nArticle 18\nMsit wen wejkul’aqmit koqwajo’taqan alsutmin ta’n telita’sij,\nteltktlamsilasij aqq ta’n teli-alasutmaj; wla koqwajo’taqan wiaqtek wen\nalsumsit sa’se’wa’tun ta’n teli-alasutmaj kisna telikilamsitasij; aqq\nelt etek koqwajo’taqan newtuka’lukwet kisna mawukwat sankewimajukatmin\nkisna mestiaknutmin ta’n teli-alusutmaj kisna teli-ketlamsitasij ta’n\ntel kina’muet etlintawa’qatoq, teli alasutmaj aqq telimajukatk ta’n\nteli-alasutmat kisna teli-klamsitasij.\nArticle 19\nMsit wen wejkul’aqmit koqwajo’taqan ta’n telita’sij aqq ta’n teluej; wla\nkoqwajo’taqaniktuk wiaqtek wen ta’n telita’sij kesma’q wen\nsespeta’sualmint aqq kisi kwilmin, msinmn aqq iknmuetun kinu’tmaqan aqq\nankita’suaqan ta’n pasik mataqa’taqan ewe’wk aqq ta’n pasik tett.\nArticle 20\nMsit wenik wejkul’aqmit koqwajo’taqan alsumsultinew kisi\nsankewi’mawita’new aqq kisi-mawo’ltinew.\nMa’ wen kisi ki’kaji nasa’luksik Mawio’mi ta’n mu ketu’ naspik.\nArticle 21\nMsit wen wejkul’aqmit koqwajo’taqan kisi-ika’lsin ta’n teli-nikana’tumk\nwmitkin, koqwaju kisna mkunanta’niknikana’tu’tij ta’n tele’k wmitkin.\nMsit wen wejkut’aqmit koqwajo’taqan newte’kistllukwen kaplno’l wmitkink.\nTa’n telpewatmi’tij mimajuinu’k na na’te’l wjiatew ta’n tela’taqatijik\nta’nik nikana’tu’tij eleke’wa’ki, aqq wla nemitasitew ta’n tijlw menaqaj\nmekunuj ta’nik nikana’tu’tij eleke’wa’ki, loq kimlapukwemk kisna newte’\nteli-assutmuk ta’n teli mkunuj ta’nik nikanpukultijik.\nArticle 22\nMsit wen, ta’n naspit mawio’mi, wejkul’aqmit koqwajo’taqan wjit\notpi’tnewey aqq wejku’aqamit, sapa’siktn te’s eleke’waki atiknen kisna\nmawuktml’tij eleke’wa’ki’l aqq tlawtitew ta’n telmilesik aqq telpukulk\nte’s eleke’wa’ki sultewey kisna mawlo’mley kisna lnuey koqwajo’taqann\nta’n nuta’tl wjit ta’n telukupmite’lmuj aqq ta’n telikwek ta’n wen\ntelqamisij.\nArticle 23\nMsit wen wejkul’aqmit koqwajo’taqan kisilukwen, aqq kisimkunmn\nwktlukwaqan, aqq tetpapo’tasin ta’n tett etl-lukwej aqq iknmuksin\napoqonmasuti kwlaman kislukewtew.\nMsit wen, mu kisi, pilute’telmamint, wejkui’aqmit koqwajo’taqan newte"
        },
        "4": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "ecd34799a0a524672c72543fb8f1cb89",
            "Index": 4,
            "Label": "5",
            "Size": [
                595.0,
                842.0
            ],
            "Text": "tliapankiluksin wjit newte ta’n tel lukutl’tijik.\nMsit wen ta’n elukwet wejkul’aqmit koqwajo’taqan tetpaqi apankituksin\nkwlaman pkwatew wjit nekmaqq wjit wikmaq mimajuaqan teplaq wjit ta’n\ntelukupmite’lmuj aqq ankuawtukomuksin aqq apoqnmuksin elam nuta’j.\nMsit wen wejkul’aqmit koqwajo’taqan kisitun kisna nasa’sin lukewinu’k\nmawlo’mlwew ta’n anklo’tmuaten ta’n tele’k.\nArticle 24\nMsit wen wejkul’aqmit koqwajo’taqan wjit ta’n teli-mila’sit aqq teli\natlasmit, wlaqtek tett keknue’k ta’n telipkijlukwet aqq na’kwekl\niknumutl apankitasikl atlasmin kisna ala’sin.\nArticle 25\nMsit wen wejkul’aqmit koqwajo’taqan kisi-pkwatun mimajuaqan teplaq wjit\nta’n telwele’k aqq telwelawsit nekm aqq wikmaq, wiaqkitmumk mijipjewey,\ntapsunn, ta’n wikit aqq ta’n telmaliamut kesnukwaj aqq koqoey piluey\napoqonmasuti nuta’j, aqq wejkul’aqmitl koqwajo’taqann apoqonmuksin mu\nkislukwek, kisna ksnukwaj, kisna ejele’k, kisna siku’skewij, kisna\nkisikulj kisna mu kisi pkwatuk wmimajuaqanm mita natala’teket.\nE’pitwunijanit kisna mijua’ji’j wejku’aqamit maltamuksin kisna\napoqonmuksin. Msit mijuajl’jk, weskwijinultijik malie’wimk kisna moqo,\nnewte’ tli-anko’tasullilaq.\nArticle 26\nMsit wen wejkut’aqmit koqwajo’taqan wjit ekina’masuti ma awlinuk,\namskwesewey aqq ta’n nuta’q. Amskwesewey ekina’masutl msit wen miamuj\nwessua’toq. Ta’n telitekemk aqq espikina’muti tettew wijit ta’n pasik\nwen ketu ksua’ten.\nEkina’masuti tettew kwlaman msit wen kisi tle’tew ta’n telmenuekej aqq\nmikikna’tun ta’n tel kepmite’tmau’klmimajuinu’k koqwajo’taqnamual aqq\nalsusuti’l tapjiw ki’s etekl. Ekina’masuti ktmoqjentew nsitatultinenu,\ntqamutatultinu aqq wela’matutlinu msit eleke’wa’ki’l, telakutimkl aqq\nta’n teli-alasutmakl, aqqstawa’tew lukwaqan pemlukwatmi’tij Mawio’mi\nEleke’wa’ki’l wjit wantaqo’tl stawwije’wmnu.\nKnki’kwinaq wejku’aqmitij wesko’tmi’tij nikantek koqwajo’taqan\nkisimkunmnew ta’n tlkina’muaten wunijanuaq.\nArticle 27\nMsit wen wejkui’aqmit koqwajo’taqan kisi-ika’lsin ta’n telo’lti’tij\nknutanminal, aqq kisi wekasin lukwaqaney nsituo’qon, aqq kisi-wekasin\npiley koqoey kejitumk aqq wulapesin.\nMsit wen wejkui’aqmit koqwajo’taqan maltaptmuksin koqwaje’kaqq ta’n weji\nkisitasik koqoey wetapeksik kjijitaqaniktuk, wi’katikniktuk kisna\nkisltasik koqoey ta’n nekm kisa’toq.\nArticle 28"
        },
        "5": {
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Image": "10e49d6c9fc99d6991120479224d2f0e",
            "Index": 5,
            "Label": "6",
            "Size": [
                595.0,
                842.0
            ],
            "Text": "Msit wen wejkui’aqmit koqwajo’taqan kwlamantlwl-pmlatew koqoey ta’n nekm\nwkoqwajo’taqann aqq wtalsusuti’ml ewikasikl wla Wikatikniktuk kisi\ntla’sitl.\nArticle 29\nMsit wen wejkui’aqmitlkukwaqann wjit wutanm kwlaman kisi’sitew ta’n\ntelqamiksit.\nTa’n telwekasij wen wkoqwajo’taqann aqq wtalsusulti’ml, msit wen\nmimamujpa wije’wkl tplutaqann ta’n teli-asite’lj kwaman msit wen\nnenulte’tmuaten aqq kepmite’tmuaten wkoqwojo’taqann aqq wtalsusutl’ml\naqq wijetulltal ta’n tel nuta’q nsituo’qon, wantaqo’ti aqq kelu’lk wjit\nmsit wen wla teli-alsumsultijik mimajuinu’k eleke’wa’kl’l.\nWla koqwajo’taqann aqq alsusuti’lma’ kisi ewe’wasinukl popwajilukwektn\naqq ta’n telapukuek aqq telite’tmumkipn Mawio’mi Eleke’wa’ki’l\nwtui’katiknuaq.\nArticle 30\nMu koqoey wla kisi wikasik kisi tlkitmumint tluekin Eleke’wa’ki,\nmawio’mi kisna mimajuinu wejkui’aqmijl koqwajo’taqan kisi tla’teken\nkisna kisi tilukwen koqoey ta’n tli-ksika’tutal koqwajo’taqann aqq\nalsusuti’l ta’n tett kisiwikasikl."
        }
    }
}

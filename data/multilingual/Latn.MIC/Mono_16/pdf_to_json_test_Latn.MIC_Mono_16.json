{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469369,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Mtul\u2019katlku Wjit Koqwajo\u2019taqann Mimajulnu\u2019k Wejkuaqml\u2019tlj\nPreamble\nNa Ke\u2019sk kejitastkl wkpmlte\u2019taqn lapjiw lame\u2019k eykl aqq nkute\u2019jklaqq\nmukislkaswl\u2019kasinukl koqwajo\u2019taqann wejku\u2019laqml\u2019tl mimajulnu\u2019k na\nnekmewe\u2019l elqanetekewe\u2019l wjit alsumsimk, koqwaja\u2019taqan aqq wantaqo\u2019tl\nwsitqamu\u2019k.\nNa Ke\u2019sk penoqlte\u2019taqan aqq esatite\u2019tmaqan wjit koqwajo\u2019taqann\nwejku\u2019iaqmi\u2019titl mimajulnu\u2019k wetapeksi\u2019kl elue\u2019wuti\u2019l ta\u2019n msit wen\npoqwajite\u2019tikl aqq wejkwite\u2019tmk wsitqamu ta\u2019n tett msit wen alsutk ta\u2019n\nteluej aqq teli-ktlamsltasij aqq alsutk pmawsin keskmna\u2019q we\u2019kwata\u2019sik\nkisna kewisinuk, na wla kisi tlapukuemk msit mimajulnu\u2019k tliktantunew\nmawi espe\u2019k.\nNa Ke\u2019sk nuta\u2019q ta\u2019n tijiw ji\u2019nm mu ketu\u2019 kisa\u2019lawt eliapsin mita\nkespiagewey, matneken, matnmn kestawite\u2019taqan aqq emekwo\u2019tasimk, na\nkoqwajo\u2019taqann wejku\u2019laqmi\u2019tl mimajulnu\u2019k miamuj etli-ankwo\u2019tasikl\ntplutaqaniktuk,\nNa Ke\u2019sk nuta\u2019q apoqonmatamn ta\u2019n tela\u2019matultljik eleke\u2019wa\u2019ki\u2019l,\nNa Ke\u2019sk msit mimajuinu\u2019k naspultijik Mawalo\u2019mi Eleke\u2019wa\u2019ki\u2019l kisl\nwi\u2019kml\u2019tij alsutaqn Wi\u2019katikniktukta\u2019n teli-espite\u2019tmi\u2019tij iapjiw\nwikaqtekl koqwajo\u2019taqann wejku\u2019aqmi\u2019till mimejuinu\u2019k aqq wkpmite\u2019taqan\naqq ta\u2019n teli espite\u2019lmij mimajuinu\u2019k aqq nkutey koqwajo\u2019taqan wjit\nji\u2019nmukaqq e\u2019pijik aqq kisite\u2019tml\u2019tij ktmoqjnmnew wejiwula\u2019tekemk wjit\nmawio\u2019mi aqq ajiklu\u2019tn mimajuaqan wjit msit alsusutl,\nNa Ke\u2019sk mstl eleke\u2019wa\u2019kl\u2019lnastekl Mawio\u2019mi kisi lui\u2019tmasultijik\ntoqlukwtnew Mawalo\u2019mi Eleke\u2019wa\u2019ki\u2019l, kisi-mawjukutinew, ktmoqjenmnew\nmsit tami kepmite\u2019tasiktn aqq klo\u2019tasiktn ta\u2019n koqwajo\u2019taqann\nwejkul\u2019aqmititl mimajulnu\u2019kaqq asusuti ta\u2019n msit wen ala\u2019toq.\nNa Ke\u2019sk aqq keknue\u2019k msit wen nsitmn aqq nenmin wla koqwajo\u2019taqannaqq\nalsusuti\u2019l kwalaman kisitla\u2019sitew ta\u2019n tel lui\u2019lmasultimkl,\nNa nike\u2019 Mawio\u2019ml Eleke\u2019wa\u2019ki\u2019l telapukua\u2019tijk:\nWula Wtul\u2019katikn wjit Koqwajo\u2019taquann Mimajulnu\u2019k Wejkuaqml\u2019tij kisi\nmawi apoqntimu\u2019k wjit msit mimajuinu\u2019k aqq wjit msit elekewa\u2019ki\u2019l,\nkulaman msit wen aqq msit mawio\u2019mi\u2019l wsitqamu\u2019k, klite\u2019aq ta\u2019n wjit\nwelek, slawpukeltew mita kinamueten aqq sasa\u2019tutisnu kulaman\nkepmite\u2019tlsnu wula ta\u2019nl wejku\u2019aqmi\u2019kl aqq ta\u2019n telt alsomsuti\u2019k aqq\nwejinu\u2019kwalsulti\u2019k ketlewa\u2019tunen, wula kmitkinaq aqq se\u2019k wmitkiwal,\nketlewa\u2019tunen ta\u2019n telji\u2019k wsitqamu kulaman nenasital aqq\nketlamite\u2019tasitql kilk wjit ta\u2019nik nasupultijik wula mawlo\u2019mi aqq ta\u2019n\ntett te\u2019s eleke\u2019waki\u2019l we\u2019kwiaq aqq ta\u2019n tett we\u2019kwlaswieket.\nArticle 1\nMsit mimajulnu\u2019k weskwijinu\u2019ltijik alsumsultijik aqq newte\u2019 tett\nwkpimte\u2019tmut aqq koqwajo\u2019taqnn wejkul\u2019aqmititl.",
            "Image": "3e5d03d6fef1d821e99ac3fe5dcbcfe2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 2\nMsit wen wejku\u2019awamitl msit koqwajo\u2019taqann aqq alsusutl\u2019l ewikasikl wla\nWi\u2019kalikniktuk, ta\u2019n pasikwenij, ta\u2019n pasik tlamuksij, ta\u2019n pasik\nteli\u2019sij, ta\u2019n pasik teli ktlamistasij, ta\u2019n ketu\u2019 tlapukuej, ta\u2019n tett\nwetapeksij kisna teli alsutekej ta\u2019n ketu\u2019 tli weskwijinuij jisna ta\u2019n\nketu\u2019 tle\u2019k.\nAqq elt, ma\u2019 istutte\u2019lmament wen wjit ta\u2019n telapukuej, kisna wjit ta\u2019n\ntett etli-ilsumuj, kisna eleke\u2019wa\u2019kik ta\u2019n wejiej tlla\u2019j newtlpukuik,\nkisna anko\u2019tasik kisna nikana\u2019tasik, kisna etek ta\u2019n pasik koqoey ta\u2019n\nkeltaqanj ta\u2019n teli saqamawutik.\nArticle 3\nMsit wen wejkul\u2019aqmit koqwajo\u2019taqan wjit ta\u2019n tel mimajij, teli-alsumsij\naqq tel-sankewe\u2019k wen.\nArticle 4\nMa\u2019 wen kisi pisu\u2019-lukwa\u2019mit kisna keltaqanuksik; keltaqanuksimkewey aqq\npisu\u2019lukalmimkewey lpa ma asite\u2019tasinuk.\nArticle 5\nMa\u2019 wen kisi wunmajo\u2019tasik kisna amaskwipilnuksik kisna ewlo\u2019tasik kisna\npenoqo\u2019tasik.\nArticle 6\nMsit wen wejku\u2019aqamit nenulte\u2019tasin ta\u2019n pasik tami wjit ta\u2019n teli\nskwijinult tplutaqanikiuk.\nArticle 7\nMsit wen newte\u2019telpukult tplutaqaniktuk aqqwejku\u2019awamit, keskma\u2019q\npiluite\u2019tasin kisna tepkislte\u2019lmuksin, newte\u2019tli-ikaluksin\ntplutaqaniktuk. Msit wen wejku\u2019aqamit newte\u2019tli-ikaluksin kwlaman ma\u2019\npenoqo\u2019tasik aqq ma wen listmuk wla telwikasik kisna assitmuk wenl\nlistmlin aqq penoqite\u2019teikelin.\nArticle 8\nMsit wen wejku\u2019awamit apoqomasutita\u2019n tett etli-ilsutekemk wjit ta\u2019n\nteli-ewla\u2019luj ta\u2019n tujiw kemutmuj koqwajo\u2019taqann lapjiw wikaqteki, ta\u2019n\niknmusn tplutaqaniktuk kisna ewi\u2019kasikl.\nArticle 9\nMa wen wskimtuk kisi-pija\u2019luksik, kisna naqeyuksik kisna ejikleyuksik.\nArticle 10\nMsit wen wejku\u2019aqamit newte\u2019 tl-nutuksin aqq tlo\u2019tasin ta\u2019n tijiw\nilsumji nujl ilsuteklitl ta\u2019n alsumsik aqq welinqanilsutekek, ta\u2019n tujiw\nilite\u2019tasikl wkoqwajo\u2019taqanmi aqq natkoqoe\u2019l tepkatik tla\u2019teken wen-aqq\nta\u2019n pasik telsmut ta\u2019n teli-o\u2019 pla\u2019tekej.",
            "Image": "08eef4ef876c8f578b308cd7d3efcc02"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Article 11\nTa\u2019n pasik wen elsu\u2019tmut kisi opla\u2019taken weskunk koqwajo\u2019taqan\ntlite\u2019tasin staqa nike\u2019j mna\u2019q teletekekis mi\u2019soqo kisutasik ketloqo\nkisi o\u2019plateken aqq etli tlsumut ta\u2019n tett msit wen kejitoq ta\u2019n\ntela\u2019sik aqq ta\u2019n teli ikalsitew iamuj weskunk.\nMa\u2019 wen kisi ilsumuksik opla\u2019taket wjit koqoey ta\u2019n mu telwikasinuksip\nopla\u2019tekemk ta\u2019n tijiw tela\u2019tekejek kisna mu tela\u2019tekekek. Aqq ma kisi\naji eplewi-apankitmuk ta\u2019n teli-opla\u2019tekej aqq ta\u2019n teli-apankitmumkis\nta\u2019n tijiw opla\u2019tekejek.\nArticle 12\nAqq ma\u2019 wen kisi tala\u2019tuawt ta\u2019n teli-sankewe\u2019k, kisna wikmaq, kisna\nwi\u2019kk, kisna wtui-katikinn, kisna kisi matnmuawt ta\u2019n tel-kepmite\u2019lmuj\nkisna telite\u2019lmuj. Msit wen weskunk koqwajo\u2019taqan ikatluksin\ntplutaqaniktuk kwalaman mu wen kisi sesepta\u2019sualmini kisna ajina\u2019mint\nwjit wla koqoe\u2019l.\nArticle 13\nMsit wen wejkul\u2019aqmit koqwajo\u2019taqan alsumsin ta\u2019n teli-ala\u2019sij aqq ta\u2019n\ntett etlqatekej wmitkimk.\nMsit wen wejkul\u2019aqmit koqwajo\u2019taqan kisi-nqitmn eleke\u2019waki\u2019l, we\u2019kaw\nwmitkink, aqq kisi apaja\u2019in wmitkimk.\nArticle 14\nMsit wen wejkui\u2019aqmit koqwajo\u2019taqann wjit ta\u2019n telilnuij.\nWla koqwajo\u2019taqann ma kisi-likasiwun ta\u2019n tujiw kisi opla\u2019teken kisna\ntela\u2019teken ta\u2019n mu wije\u2019winuk ta\u2019n telltasult\u2019tij aqq\nteliktlamsitasulti\u2019tij Mawio\u2019mi Eleke\u2019wa\u2019kik.\nArticle 15\nMsit wen wejkul\u2019aqmit koqwajo\u2019taqann wjit ta\u2019n telakutk.\nMa\u2019 wen kisi apija\u2019tuaq ta\u2019n telakutk kisna kisnaqa\u2019lawt ktu\u2019\nsa\u2019se\u2019wa\u2019toq ta\u2019n telakutk.\nArticle 16\nJi\u2019nmuk aqq E\u2019pijik ta\u2019n tepipuna\u2019tijik weskunmi\u2019tij koqwajo\u2019taqann\nmalte\u2019wultinew aqq wunijanultinew, ta\u2019n pasik ketu ta\u2019n wenij, kisna\ntelilnuij, kisna teli ktlamsitasij. Wejku\u2019aqamulti\u2019tij newte\u2019\nkoqwajo\u2019taqan malie\u2019wutiktuk, ke\u2019sk malie\u2019wij kisna puna\u2019tekej.\nKisi-malte\u2019witaq wenik ta\u2019n tijiw kitk tel pewatmi\u2019tij aqq mu wen ki\u2019kaj\nmalte\u2019wa\u2019lamint.\nWen wikmaq na welikoqwajite\u2019tasik aqq mawi-espite\u2019tasik mawlo\u2019mik aqq\nwejku\u2019aqamit wen wikmaq ikatmuksin mawlo\u2019mik aqq Eleke\u2019wa\u2019kik.\nArticle 17",
            "Image": "180e50880782a2e077a0801a3525debb"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Msit wen wejkuaqmit koqwajo\u2019taqann kisi alsutmin koqoey newtuka\u2019lukwet\nkisna mawalalsuteken.\nMa\u2019 wen skimtuk kisi-wusua\u2019tuaj ta\u2019n koqoey alsutk.\nArticle 18\nMsit wen wejkul\u2019aqmit koqwajo\u2019taqan alsutmin ta\u2019n telita\u2019sij,\nteltktlamsilasij aqq ta\u2019n teli-alasutmaj; wla koqwajo\u2019taqan wiaqtek wen\nalsumsit sa\u2019se\u2019wa\u2019tun ta\u2019n teli-alasutmaj kisna telikilamsitasij; aqq\nelt etek koqwajo\u2019taqan newtuka\u2019lukwet kisna mawukwat sankewimajukatmin\nkisna mestiaknutmin ta\u2019n teli-alusutmaj kisna teli-ketlamsitasij ta\u2019n\ntel kina\u2019muet etlintawa\u2019qatoq, teli alasutmaj aqq telimajukatk ta\u2019n\nteli-alasutmat kisna teli-klamsitasij.\nArticle 19\nMsit wen wejkul\u2019aqmit koqwajo\u2019taqan ta\u2019n telita\u2019sij aqq ta\u2019n teluej; wla\nkoqwajo\u2019taqaniktuk wiaqtek wen ta\u2019n telita\u2019sij kesma\u2019q wen\nsespeta\u2019sualmint aqq kisi kwilmin, msinmn aqq iknmuetun kinu\u2019tmaqan aqq\nankita\u2019suaqan ta\u2019n pasik mataqa\u2019taqan ewe\u2019wk aqq ta\u2019n pasik tett.\nArticle 20\nMsit wenik wejkul\u2019aqmit koqwajo\u2019taqan alsumsultinew kisi\nsankewi\u2019mawita\u2019new aqq kisi-mawo\u2019ltinew.\nMa\u2019 wen kisi ki\u2019kaji nasa\u2019luksik Mawio\u2019mi ta\u2019n mu ketu\u2019 naspik.\nArticle 21\nMsit wen wejkul\u2019aqmit koqwajo\u2019taqan kisi-ika\u2019lsin ta\u2019n teli-nikana\u2019tumk\nwmitkin, koqwaju kisna mkunanta\u2019niknikana\u2019tu\u2019tij ta\u2019n tele\u2019k wmitkin.\nMsit wen wejkut\u2019aqmit koqwajo\u2019taqan newte\u2019kistllukwen kaplno\u2019l wmitkink.\nTa\u2019n telpewatmi\u2019tij mimajuinu\u2019k na na\u2019te\u2019l wjiatew ta\u2019n tela\u2019taqatijik\nta\u2019nik nikana\u2019tu\u2019tij eleke\u2019wa\u2019ki, aqq wla nemitasitew ta\u2019n tijlw menaqaj\nmekunuj ta\u2019nik nikana\u2019tu\u2019tij eleke\u2019wa\u2019ki, loq kimlapukwemk kisna newte\u2019\nteli-assutmuk ta\u2019n teli mkunuj ta\u2019nik nikanpukultijik.\nArticle 22\nMsit wen, ta\u2019n naspit mawio\u2019mi, wejkul\u2019aqmit koqwajo\u2019taqan wjit\notpi\u2019tnewey aqq wejku\u2019aqamit, sapa\u2019siktn te\u2019s eleke\u2019waki atiknen kisna\nmawuktml\u2019tij eleke\u2019wa\u2019ki\u2019l aqq tlawtitew ta\u2019n telmilesik aqq telpukulk\nte\u2019s eleke\u2019wa\u2019ki sultewey kisna mawlo\u2019mley kisna lnuey koqwajo\u2019taqann\nta\u2019n nuta\u2019tl wjit ta\u2019n telukupmite\u2019lmuj aqq ta\u2019n telikwek ta\u2019n wen\ntelqamisij.\nArticle 23\nMsit wen wejkul\u2019aqmit koqwajo\u2019taqan kisilukwen, aqq kisimkunmn\nwktlukwaqan, aqq tetpapo\u2019tasin ta\u2019n tett etl-lukwej aqq iknmuksin\napoqonmasuti kwlaman kislukewtew.\nMsit wen, mu kisi, pilute\u2019telmamint, wejkui\u2019aqmit koqwajo\u2019taqan newte",
            "Image": "77843262a77f233c5e251597ed9df8aa"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "tliapankiluksin wjit newte ta\u2019n tel lukutl\u2019tijik.\nMsit wen ta\u2019n elukwet wejkul\u2019aqmit koqwajo\u2019taqan tetpaqi apankituksin\nkwlaman pkwatew wjit nekmaqq wjit wikmaq mimajuaqan teplaq wjit ta\u2019n\ntelukupmite\u2019lmuj aqq ankuawtukomuksin aqq apoqnmuksin elam nuta\u2019j.\nMsit wen wejkul\u2019aqmit koqwajo\u2019taqan kisitun kisna nasa\u2019sin lukewinu\u2019k\nmawlo\u2019mlwew ta\u2019n anklo\u2019tmuaten ta\u2019n tele\u2019k.\nArticle 24\nMsit wen wejkul\u2019aqmit koqwajo\u2019taqan wjit ta\u2019n teli-mila\u2019sit aqq teli\natlasmit, wlaqtek tett keknue\u2019k ta\u2019n telipkijlukwet aqq na\u2019kwekl\niknumutl apankitasikl atlasmin kisna ala\u2019sin.\nArticle 25\nMsit wen wejkul\u2019aqmit koqwajo\u2019taqan kisi-pkwatun mimajuaqan teplaq wjit\nta\u2019n telwele\u2019k aqq telwelawsit nekm aqq wikmaq, wiaqkitmumk mijipjewey,\ntapsunn, ta\u2019n wikit aqq ta\u2019n telmaliamut kesnukwaj aqq koqoey piluey\napoqonmasuti nuta\u2019j, aqq wejkul\u2019aqmitl koqwajo\u2019taqann apoqonmuksin mu\nkislukwek, kisna ksnukwaj, kisna ejele\u2019k, kisna siku\u2019skewij, kisna\nkisikulj kisna mu kisi pkwatuk wmimajuaqanm mita natala\u2019teket.\nE\u2019pitwunijanit kisna mijua\u2019ji\u2019j wejku\u2019aqamit maltamuksin kisna\napoqonmuksin. Msit mijuajl\u2019jk, weskwijinultijik malie\u2019wimk kisna moqo,\nnewte\u2019 tli-anko\u2019tasullilaq.\nArticle 26\nMsit wen wejkut\u2019aqmit koqwajo\u2019taqan wjit ekina\u2019masuti ma awlinuk,\namskwesewey aqq ta\u2019n nuta\u2019q. Amskwesewey ekina\u2019masutl msit wen miamuj\nwessua\u2019toq. Ta\u2019n telitekemk aqq espikina\u2019muti tettew wijit ta\u2019n pasik\nwen ketu ksua\u2019ten.\nEkina\u2019masuti tettew kwlaman msit wen kisi tle\u2019tew ta\u2019n telmenuekej aqq\nmikikna\u2019tun ta\u2019n tel kepmite\u2019tmau\u2019klmimajuinu\u2019k koqwajo\u2019taqnamual aqq\nalsusuti\u2019l tapjiw ki\u2019s etekl. Ekina\u2019masuti ktmoqjentew nsitatultinenu,\ntqamutatultinu aqq wela\u2019matutlinu msit eleke\u2019wa\u2019ki\u2019l, telakutimkl aqq\nta\u2019n teli-alasutmakl, aqqstawa\u2019tew lukwaqan pemlukwatmi\u2019tij Mawio\u2019mi\nEleke\u2019wa\u2019ki\u2019l wjit wantaqo\u2019tl stawwije\u2019wmnu.\nKnki\u2019kwinaq wejku\u2019aqmitij wesko\u2019tmi\u2019tij nikantek koqwajo\u2019taqan\nkisimkunmnew ta\u2019n tlkina\u2019muaten wunijanuaq.\nArticle 27\nMsit wen wejkui\u2019aqmit koqwajo\u2019taqan kisi-ika\u2019lsin ta\u2019n telo\u2019lti\u2019tij\nknutanminal, aqq kisi wekasin lukwaqaney nsituo\u2019qon, aqq kisi-wekasin\npiley koqoey kejitumk aqq wulapesin.\nMsit wen wejkui\u2019aqmit koqwajo\u2019taqan maltaptmuksin koqwaje\u2019kaqq ta\u2019n weji\nkisitasik koqoey wetapeksik kjijitaqaniktuk, wi\u2019katikniktuk kisna\nkisltasik koqoey ta\u2019n nekm kisa\u2019toq.\nArticle 28",
            "Image": "ecd34799a0a524672c72543fb8f1cb89"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Msit wen wejkui\u2019aqmit koqwajo\u2019taqan kwlamantlwl-pmlatew koqoey ta\u2019n nekm\nwkoqwajo\u2019taqann aqq wtalsusuti\u2019ml ewikasikl wla Wikatikniktuk kisi\ntla\u2019sitl.\nArticle 29\nMsit wen wejkui\u2019aqmitlkukwaqann wjit wutanm kwlaman kisi\u2019sitew ta\u2019n\ntelqamiksit.\nTa\u2019n telwekasij wen wkoqwajo\u2019taqann aqq wtalsusulti\u2019ml, msit wen\nmimamujpa wije\u2019wkl tplutaqann ta\u2019n teli-asite\u2019lj kwaman msit wen\nnenulte\u2019tmuaten aqq kepmite\u2019tmuaten wkoqwojo\u2019taqann aqq wtalsusutl\u2019ml\naqq wijetulltal ta\u2019n tel nuta\u2019q nsituo\u2019qon, wantaqo\u2019ti aqq kelu\u2019lk wjit\nmsit wen wla teli-alsumsultijik mimajuinu\u2019k eleke\u2019wa\u2019kl\u2019l.\nWla koqwajo\u2019taqann aqq alsusuti\u2019lma\u2019 kisi ewe\u2019wasinukl popwajilukwektn\naqq ta\u2019n telapukuek aqq telite\u2019tmumkipn Mawio\u2019mi Eleke\u2019wa\u2019ki\u2019l\nwtui\u2019katiknuaq.\nArticle 30\nMu koqoey wla kisi wikasik kisi tlkitmumint tluekin Eleke\u2019wa\u2019ki,\nmawio\u2019mi kisna mimajuinu wejkui\u2019aqmijl koqwajo\u2019taqan kisi tla\u2019teken\nkisna kisi tilukwen koqoey ta\u2019n tli-ksika\u2019tutal koqwajo\u2019taqann aqq\nalsusuti\u2019l ta\u2019n tett kisiwikasikl.",
            "Image": "10e49d6c9fc99d6991120479224d2f0e"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469425,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mtul’katlku Wjit Koqwajo’taqann Mimajulnu’k Wejkuaqml’tlj\nPreamble\nNa Ke’sk kejitastkl wkpmlte’taqn lapjiw lame’k eykl aqq nkute’jklaqq\nmukislkaswl’kasinukl koqwajo’taqann wejku’laqml’tl mimajulnu’k na nekmewe’l\nelqanetekewe’l wjit alsumsimk, koqwaja’taqan aqq wantaqo’tl wsitqamu’k.\nNa Ke’sk penoqlte’taqan aqq esatite’tmaqan wjit koqwajo’taqann wejku’iaqmi’titl\nmimajulnu’k wetapeksi’kl elue’wuti’l ta’n msit wen poqwajite’tikl aqq wejkwite’tmk\nwsitqamu ta’n tett msit wen alsutk ta’n teluej aqq teli-ktlamsltasij aqq alsutk\npmawsin keskmna’q we’kwata’sik kisna kewisinuk, na wla kisi tlapukuemk msit\nmimajulnu’k tliktantunew mawi espe’k.\nNa Ke’sk nuta’q ta’n tijiw ji’nm mu ketu’ kisa’lawt eliapsin mita kespiagewey,\nmatneken, matnmn kestawite’taqan aqq emekwo’tasimk, na koqwajo’taqann\nwejku’laqmi’tl mimajulnu’k miamuj etli-ankwo’tasikl tplutaqaniktuk,\nNa Ke’sk nuta’q apoqonmatamn ta’n tela’matultljik eleke’wa’ki’l,\nNa Ke’sk msit mimajuinu’k naspultijik Mawalo’mi Eleke’wa’ki’l kisl wi’kml’tij\nalsutaqn Wi’katikniktukta’n teli-espite’tmi’tij iapjiw wikaqtekl koqwajo’taqann\nwejku’aqmi’till mimejuinu’k aqq wkpmite’taqan aqq ta’n teli espite’lmij mimajuinu’k\naqq nkutey koqwajo’taqan wjit ji’nmukaqq e’pijik aqq kisite’tml’tij ktmoqjnmnew\nwejiwula’tekemk wjit mawio’mi aqq ajiklu’tn mimajuaqan wjit msit alsusutl,\nNa Ke’sk mstl eleke’wa’kl’lnastekl Mawio’mi kisi lui’tmasultijik toqlukwtnew\nMawalo’mi Eleke’wa’ki’l, kisi-mawjukutinew, ktmoqjenmnew msit tami\nkepmite’tasiktn aqq klo’tasiktn ta’n koqwajo’taqann wejkul’aqmititl mimajulnu’kaqq\nasusuti ta’n msit wen ala’toq.\nNa Ke’sk aqq keknue’k msit wen nsitmn aqq nenmin wla koqwajo’taqannaqq\nalsusuti’l kwalaman kisitla’sitew ta’n tel lui’lmasultimkl,\nNa nike’ Mawio’ml Eleke’wa’ki’l telapukua’tijk:\nWula Wtul’katikn wjit Koqwajo’taquann Mimajulnu’k Wejkuaqml’tij kisi mawi\napoqntimu’k wjit msit mimajuinu’k aqq wjit msit elekewa’ki’l, kulaman msit wen aqq\nmsit mawio’mi’l wsitqamu’k, klite’aq ta’n wjit welek, slawpukeltew mita kinamueten\naqq sasa’tutisnu kulaman kepmite’tlsnu wula ta’nl wejku’aqmi’kl aqq ta’n telt\nalsomsuti’k aqq wejinu’kwalsulti’k ketlewa’tunen, wula kmitkinaq aqq se’k\nwmitkiwal, ketlewa’tunen ta’n telji’k wsitqamu kulaman nenasital aqq\nketlamite’tasitql kilk wjit ta’nik nasupultijik wula mawlo’mi aqq ta’n tett te’s\neleke’waki’l we’kwiaq aqq ta’n tett we’kwlaswieket.\nArticle 1\nMsit mimajulnu’k weskwijinu’ltijik alsumsultijik aqq newte’ tett wkpimte’tmut aqq\nkoqwajo’taqnn wejkul’aqmititl.\nArticle 2\nMsit wen wejku’awamitl msit koqwajo’taqann aqq alsusutl’l ewikasikl wla\nWi’kalikniktuk, ta’n pasikwenij, ta’n pasik tlamuksij, ta’n pasik teli’sij, ta’n pasik teli\nktlamistasij, ta’n ketu’ tlapukuej, ta’n tett wetapeksij kisna teli alsutekej ta’n ketu’ tli",
            "Image": "ee705b4da6a3b11d597f199122a8e0b9"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "weskwijinuij jisna ta’n ketu’ tle’k.\nAqq elt, ma’ istutte’lmament wen wjit ta’n telapukuej, kisna wjit ta’n tett etli-ilsumuj,\nkisna eleke’wa’kik ta’n wejiej tlla’j newtlpukuik, kisna anko’tasik kisna nikana’tasik,\nkisna etek ta’n pasik koqoey ta’n keltaqanj ta’n teli saqamawutik.\nArticle 3\nMsit wen wejkul’aqmit koqwajo’taqan wjit ta’n tel mimajij, teli-alsumsij aqq tel-\nsankewe’k wen.\nArticle 4\nMa’ wen kisi pisu’-lukwa’mit kisna keltaqanuksik; keltaqanuksimkewey aqq\npisu’lukalmimkewey lpa ma asite’tasinuk.\nArticle 5\nMa’ wen kisi wunmajo’tasik kisna amaskwipilnuksik kisna ewlo’tasik kisna\npenoqo’tasik.\nArticle 6\nMsit wen wejku’aqamit nenulte’tasin ta’n pasik tami wjit ta’n teli skwijinult\ntplutaqanikiuk.\nArticle 7\nMsit wen newte’telpukult tplutaqaniktuk aqqwejku’awamit, keskma’q piluite’tasin\nkisna tepkislte’lmuksin, newte’tli-ikaluksin tplutaqaniktuk. Msit wen wejku’aqamit\nnewte’tli-ikaluksin kwlaman ma’ penoqo’tasik aqq ma wen listmuk wla telwikasik\nkisna assitmuk wenl listmlin aqq penoqite’teikelin.\nArticle 8\nMsit wen wejku’awamit apoqomasutita’n tett etli-ilsutekemk wjit ta’n teli-ewla’luj ta’n\ntujiw kemutmuj koqwajo’taqann lapjiw wikaqteki, ta’n iknmusn tplutaqaniktuk kisna\newi’kasikl.\nArticle 9\nMa wen wskimtuk kisi-pija’luksik, kisna naqeyuksik kisna ejikleyuksik.\nArticle 10\nMsit wen wejku’aqamit newte’ tl-nutuksin aqq tlo’tasin ta’n tijiw ilsumji nujl ilsuteklitl\nta’n alsumsik aqq welinqanilsutekek, ta’n tujiw ilite’tasikl wkoqwajo’taqanmi aqq\nnatkoqoe’l tepkatik tla’teken wen-aqq ta’n pasik telsmut ta’n teli-o’ pla’tekej.\nArticle 11\nTa’n pasik wen elsu’tmut kisi opla’taken weskunk koqwajo’taqan tlite’tasin staqa\nnike’j mna’q teletekekis mi’soqo kisutasik ketloqo kisi o’plateken aqq etli tlsumut ta’n\ntett msit wen kejitoq ta’n tela’sik aqq ta’n teli ikalsitew iamuj weskunk.\nMa’ wen kisi ilsumuksik opla’taket wjit koqoey ta’n mu telwikasinuksip opla’tekemk\nta’n tijiw tela’tekejek kisna mu tela’tekekek. Aqq ma kisi aji eplewi-apankitmuk ta’n",
            "Image": "ad80dcfebbab7c7ed310dab08f5e03dd"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "teli-opla’tekej aqq ta’n teli-apankitmumkis ta’n tijiw opla’tekejek.\nArticle 12\nAqq ma’ wen kisi tala’tuawt ta’n teli-sankewe’k, kisna wikmaq, kisna wi’kk, kisna\nwtui-katikinn, kisna kisi matnmuawt ta’n tel-kepmite’lmuj kisna telite’lmuj. Msit wen\nweskunk koqwajo’taqan ikatluksin tplutaqaniktuk kwalaman mu wen kisi\nsesepta’sualmini kisna ajina’mint wjit wla koqoe’l.\nArticle 13\nMsit wen wejkul’aqmit koqwajo’taqan alsumsin ta’n teli-ala’sij aqq ta’n tett etlqatekej\nwmitkimk.\nMsit wen wejkul’aqmit koqwajo’taqan kisi-nqitmn eleke’waki’l, we’kaw wmitkink, aqq\nkisi apaja’in wmitkimk.\nArticle 14\nMsit wen wejkui’aqmit koqwajo’taqann wjit ta’n telilnuij.\nWla koqwajo’taqann ma kisi-likasiwun ta’n tujiw kisi opla’teken kisna tela’teken ta’n\nmu wije’winuk ta’n telltasult’tij aqq teliktlamsitasulti’tij Mawio’mi Eleke’wa’kik.\nArticle 15\nMsit wen wejkul’aqmit koqwajo’taqann wjit ta’n telakutk.\nMa’ wen kisi apija’tuaq ta’n telakutk kisna kisnaqa’lawt ktu’ sa’se’wa’toq ta’n\ntelakutk.\nArticle 16\nJi’nmuk aqq E’pijik ta’n tepipuna’tijik weskunmi’tij koqwajo’taqann malte’wultinew\naqq wunijanultinew, ta’n pasik ketu ta’n wenij, kisna telilnuij, kisna teli ktlamsitasij.\nWejku’aqamulti’tij newte’ koqwajo’taqan malie’wutiktuk, ke’sk malie’wij kisna\npuna’tekej.\nKisi-malte’witaq wenik ta’n tijiw kitk tel pewatmi’tij aqq mu wen ki’kaj\nmalte’wa’lamint.\nWen wikmaq na welikoqwajite’tasik aqq mawi-espite’tasik mawlo’mik aqq\nwejku’aqamit wen wikmaq ikatmuksin mawlo’mik aqq Eleke’wa’kik.\nArticle 17\nMsit wen wejkuaqmit koqwajo’taqann kisi alsutmin koqoey newtuka’lukwet kisna\nmawalalsuteken.\nMa’ wen skimtuk kisi-wusua’tuaj ta’n koqoey alsutk.\nArticle 18\nMsit wen wejkul’aqmit koqwajo’taqan alsutmin ta’n telita’sij, teltktlamsilasij aqq ta’n\nteli-alasutmaj; wla koqwajo’taqan wiaqtek wen alsumsit sa’se’wa’tun ta’n teli-\nalasutmaj kisna telikilamsitasij; aqq elt etek koqwajo’taqan newtuka’lukwet kisna\nmawukwat sankewimajukatmin kisna mestiaknutmin ta’n teli-alusutmaj kisna teli-",
            "Image": "9770990e757edc9140e0ed6242e23d67"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "ketlamsitasij ta’n tel kina’muet etlintawa’qatoq, teli alasutmaj aqq telimajukatk ta’n\nteli-alasutmat kisna teli-klamsitasij.\nArticle 19\nMsit wen wejkul’aqmit koqwajo’taqan ta’n telita’sij aqq ta’n teluej; wla\nkoqwajo’taqaniktuk wiaqtek wen ta’n telita’sij kesma’q wen sespeta’sualmint aqq kisi\nkwilmin, msinmn aqq iknmuetun kinu’tmaqan aqq ankita’suaqan ta’n pasik\nmataqa’taqan ewe’wk aqq ta’n pasik tett.\nArticle 20\nMsit wenik wejkul’aqmit koqwajo’taqan alsumsultinew kisi sankewi’mawita’new aqq\nkisi-mawo’ltinew.\nMa’ wen kisi ki’kaji nasa’luksik Mawio’mi ta’n mu ketu’ naspik.\nArticle 21\nMsit wen wejkul’aqmit koqwajo’taqan kisi-ika’lsin ta’n teli-nikana’tumk wmitkin,\nkoqwaju kisna mkunanta’niknikana’tu’tij ta’n tele’k wmitkin.\nMsit wen wejkut’aqmit koqwajo’taqan newte’kistllukwen kaplno’l wmitkink.\nTa’n telpewatmi’tij mimajuinu’k na na’te’l wjiatew ta’n tela’taqatijik ta’nik\nnikana’tu’tij eleke’wa’ki, aqq wla nemitasitew ta’n tijlw menaqaj mekunuj ta’nik\nnikana’tu’tij eleke’wa’ki, loq kimlapukwemk kisna newte’ teli-assutmuk ta’n teli\nmkunuj ta’nik nikanpukultijik.\nArticle 22\nMsit wen, ta’n naspit mawio’mi, wejkul’aqmit koqwajo’taqan wjit otpi’tnewey aqq\nwejku’aqamit, sapa’siktn te’s eleke’waki atiknen kisna mawuktml’tij eleke’wa’ki’l aqq\ntlawtitew ta’n telmilesik aqq telpukulk te’s eleke’wa’ki sultewey kisna mawlo’mley\nkisna lnuey koqwajo’taqann ta’n nuta’tl wjit ta’n telukupmite’lmuj aqq ta’n telikwek\nta’n wen telqamisij.\nArticle 23\nMsit wen wejkul’aqmit koqwajo’taqan kisilukwen, aqq kisimkunmn wktlukwaqan, aqq\ntetpapo’tasin ta’n tett etl-lukwej aqq iknmuksin apoqonmasuti kwlaman kislukewtew.\nMsit wen, mu kisi, pilute’telmamint, wejkui’aqmit koqwajo’taqan newte\ntliapankiluksin wjit newte ta’n tel lukutl’tijik.\nMsit wen ta’n elukwet wejkul’aqmit koqwajo’taqan tetpaqi apankituksin kwlaman\npkwatew wjit nekmaqq wjit wikmaq mimajuaqan teplaq wjit ta’n telukupmite’lmuj\naqq ankuawtukomuksin aqq apoqnmuksin elam nuta’j.\nMsit wen wejkul’aqmit koqwajo’taqan kisitun kisna nasa’sin lukewinu’k\nmawlo’mlwew ta’n anklo’tmuaten ta’n tele’k.\nArticle 24\nMsit wen wejkul’aqmit koqwajo’taqan wjit ta’n teli-mila’sit aqq teli atlasmit, wlaqtek\ntett keknue’k ta’n telipkijlukwet aqq na’kwekl iknumutl apankitasikl atlasmin kisna\nala’sin.",
            "Image": "317d05fc7692cf17fca035692e3d9ef4"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Article 25\nMsit wen wejkul’aqmit koqwajo’taqan kisi-pkwatun mimajuaqan teplaq wjit ta’n\ntelwele’k aqq telwelawsit nekm aqq wikmaq, wiaqkitmumk mijipjewey, tapsunn, ta’n\nwikit aqq ta’n telmaliamut kesnukwaj aqq koqoey piluey apoqonmasuti nuta’j, aqq\nwejkul’aqmitl koqwajo’taqann apoqonmuksin mu kislukwek, kisna ksnukwaj, kisna\nejele’k, kisna siku’skewij, kisna kisikulj kisna mu kisi pkwatuk wmimajuaqanm mita\nnatala’teket.\nE’pitwunijanit kisna mijua’ji’j wejku’aqamit maltamuksin kisna apoqonmuksin. Msit\nmijuajl’jk, weskwijinultijik malie’wimk kisna moqo, newte’ tli-anko’tasullilaq.\nArticle 26\nMsit wen wejkut’aqmit koqwajo’taqan wjit ekina’masuti ma awlinuk, amskwesewey\naqq ta’n nuta’q. Amskwesewey ekina’masutl msit wen miamuj wessua’toq. Ta’n\ntelitekemk aqq espikina’muti tettew wijit ta’n pasik wen ketu ksua’ten.\nEkina’masuti tettew kwlaman msit wen kisi tle’tew ta’n telmenuekej aqq mikikna’tun\nta’n tel kepmite’tmau’klmimajuinu’k koqwajo’taqnamual aqq alsusuti’l tapjiw ki’s\netekl. Ekina’masuti ktmoqjentew nsitatultinenu, tqamutatultinu aqq wela’matutlinu\nmsit eleke’wa’ki’l, telakutimkl aqq ta’n teli-alasutmakl, aqqstawa’tew lukwaqan\npemlukwatmi’tij Mawio’mi Eleke’wa’ki’l wjit wantaqo’tl stawwije’wmnu.\nKnki’kwinaq wejku’aqmitij wesko’tmi’tij nikantek koqwajo’taqan kisimkunmnew ta’n\ntlkina’muaten wunijanuaq.\nArticle 27\nMsit wen wejkui’aqmit koqwajo’taqan kisi-ika’lsin ta’n telo’lti’tij knutanminal, aqq\nkisi wekasin lukwaqaney nsituo’qon, aqq kisi-wekasin piley koqoey kejitumk aqq\nwulapesin.\nMsit wen wejkui’aqmit koqwajo’taqan maltaptmuksin koqwaje’kaqq ta’n weji kisitasik\nkoqoey wetapeksik kjijitaqaniktuk, wi’katikniktuk kisna kisltasik koqoey ta’n nekm\nkisa’toq.\nArticle 28\nMsit wen wejkui’aqmit koqwajo’taqan kwlamantlwl-pmlatew koqoey ta’n nekm\nwkoqwajo’taqann aqq wtalsusuti’ml ewikasikl wla Wikatikniktuk kisi tla’sitl.\nArticle 29\nMsit wen wejkui’aqmitlkukwaqann wjit wutanm kwlaman kisi’sitew ta’n telqamiksit.\nTa’n telwekasij wen wkoqwajo’taqann aqq wtalsusulti’ml, msit wen mimamujpa\nwije’wkl tplutaqann ta’n teli-asite’lj kwaman msit wen nenulte’tmuaten aqq\nkepmite’tmuaten wkoqwojo’taqann aqq wtalsusutl’ml aqq wijetulltal ta’n tel nuta’q\nnsituo’qon, wantaqo’ti aqq kelu’lk wjit msit wen wla teli-alsumsultijik mimajuinu’k\neleke’wa’kl’l.\nWla koqwajo’taqann aqq alsusuti’lma’ kisi ewe’wasinukl popwajilukwektn aqq ta’n\ntelapukuek aqq telite’tmumkipn Mawio’mi Eleke’wa’ki’l wtui’katiknuaq.\nArticle 30",
            "Image": "86f8a1f4d601d0748df93017eb5a8684"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Mu koqoey wla kisi wikasik kisi tlkitmumint tluekin Eleke’wa’ki, mawio’mi kisna\nmimajuinu wejkui’aqmijl koqwajo’taqan kisi tla’teken kisna kisi tilukwen koqoey ta’n\ntli-ksika’tutal koqwajo’taqann aqq alsusuti’l ta’n tett kisiwikasikl.",
            "Image": "19b84353ba6bbf45b9eb527d7f13c15c"
        }
    }
}

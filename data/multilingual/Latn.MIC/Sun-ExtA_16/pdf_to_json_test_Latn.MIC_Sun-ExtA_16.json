{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581469472,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Mtul\u2019katlku Wjit Koqwajo\u2019taqann Mimajulnu\u2019k Wejkuaqml\u2019tlj\nPreamble\nNa Ke\u2019sk kejitastkl wkpmlte\u2019taqn lapjiw lame\u2019k eykl aqq nkute\u2019jklaqq\nmukislkaswl\u2019kasinukl koqwajo\u2019taqann wejku\u2019laqml\u2019tl mimajulnu\u2019k na nekmewe\u2019l\nelqanetekewe\u2019l wjit alsumsimk, koqwaja\u2019taqan aqq wantaqo\u2019tl wsitqamu\u2019k.\nNa Ke\u2019sk penoqlte\u2019taqan aqq esatite\u2019tmaqan wjit koqwajo\u2019taqann wejku\u2019iaqmi\u2019titl\nmimajulnu\u2019k wetapeksi\u2019kl elue\u2019wuti\u2019l ta\u2019n msit wen poqwajite\u2019tikl aqq\nwejkwite\u2019tmk wsitqamu ta\u2019n tett msit wen alsutk ta\u2019n teluej aqq teli-ktlamsltasij\naqq alsutk pmawsin keskmna\u2019q we\u2019kwata\u2019sik kisna kewisinuk, na wla kisi tlapukuemk\nmsit mimajulnu\u2019k tliktantunew mawi espe\u2019k.\nNa Ke\u2019sk nuta\u2019q ta\u2019n tijiw ji\u2019nm mu ketu\u2019 kisa\u2019lawt eliapsin mita kespiagewey,\nmatneken, matnmn kestawite\u2019taqan aqq emekwo\u2019tasimk, na koqwajo\u2019taqann\nwejku\u2019laqmi\u2019tl mimajulnu\u2019k miamuj etli-ankwo\u2019tasikl tplutaqaniktuk,\nNa Ke\u2019sk nuta\u2019q apoqonmatamn ta\u2019n tela\u2019matultljik eleke\u2019wa\u2019ki\u2019l,\nNa Ke\u2019sk msit mimajuinu\u2019k naspultijik Mawalo\u2019mi Eleke\u2019wa\u2019ki\u2019l kisl wi\u2019kml\u2019tij\nalsutaqn Wi\u2019katikniktukta\u2019n teli-espite\u2019tmi\u2019tij iapjiw wikaqtekl koqwajo\u2019taqann\nwejku\u2019aqmi\u2019till mimejuinu\u2019k aqq wkpmite\u2019taqan aqq ta\u2019n teli espite\u2019lmij\nmimajuinu\u2019k aqq nkutey koqwajo\u2019taqan wjit ji\u2019nmukaqq e\u2019pijik aqq kisite\u2019tml\u2019tij\nktmoqjnmnew wejiwula\u2019tekemk wjit mawio\u2019mi aqq ajiklu\u2019tn mimajuaqan wjit msit\nalsusutl,\nNa Ke\u2019sk mstl eleke\u2019wa\u2019kl\u2019lnastekl Mawio\u2019mi kisi lui\u2019tmasultijik toqlukwtnew\nMawalo\u2019mi Eleke\u2019wa\u2019ki\u2019l, kisi-mawjukutinew, ktmoqjenmnew msit tami kepmite\u2019tasiktn\naqq klo\u2019tasiktn ta\u2019n koqwajo\u2019taqann wejkul\u2019aqmititl mimajulnu\u2019kaqq asusuti ta\u2019n\nmsit wen ala\u2019toq.\nNa Ke\u2019sk aqq keknue\u2019k msit wen nsitmn aqq nenmin wla koqwajo\u2019taqannaqq alsusuti\u2019l\nkwalaman kisitla\u2019sitew ta\u2019n tel lui\u2019lmasultimkl,\nNa nike\u2019 Mawio\u2019ml Eleke\u2019wa\u2019ki\u2019l telapukua\u2019tijk:\nWula Wtul\u2019katikn wjit Koqwajo\u2019taquann Mimajulnu\u2019k Wejkuaqml\u2019tij kisi mawi\napoqntimu\u2019k wjit msit mimajuinu\u2019k aqq wjit msit elekewa\u2019ki\u2019l, kulaman msit wen aqq\nmsit mawio\u2019mi\u2019l wsitqamu\u2019k, klite\u2019aq ta\u2019n wjit welek, slawpukeltew mita kinamueten\naqq sasa\u2019tutisnu kulaman kepmite\u2019tlsnu wula ta\u2019nl wejku\u2019aqmi\u2019kl aqq ta\u2019n telt\nalsomsuti\u2019k aqq wejinu\u2019kwalsulti\u2019k ketlewa\u2019tunen, wula kmitkinaq aqq se\u2019k\nwmitkiwal, ketlewa\u2019tunen ta\u2019n telji\u2019k wsitqamu kulaman nenasital aqq\nketlamite\u2019tasitql kilk wjit ta\u2019nik nasupultijik wula mawlo\u2019mi aqq ta\u2019n tett te\u2019s\neleke\u2019waki\u2019l we\u2019kwiaq aqq ta\u2019n tett we\u2019kwlaswieket.\nArticle 1\nMsit mimajulnu\u2019k weskwijinu\u2019ltijik alsumsultijik aqq newte\u2019 tett wkpimte\u2019tmut aqq\nkoqwajo\u2019taqnn wejkul\u2019aqmititl.\nArticle 2\nMsit wen wejku\u2019awamitl msit koqwajo\u2019taqann aqq alsusutl\u2019l ewikasikl wla\nWi\u2019kalikniktuk, ta\u2019n pasikwenij, ta\u2019n pasik tlamuksij, ta\u2019n pasik teli\u2019sij, ta\u2019n",
            "Image": "e8e362ceab7fe8fb6711740ee4a42bf2"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "pasik teli ktlamistasij, ta\u2019n ketu\u2019 tlapukuej, ta\u2019n tett wetapeksij kisna teli\nalsutekej ta\u2019n ketu\u2019 tli weskwijinuij jisna ta\u2019n ketu\u2019 tle\u2019k.\nAqq elt, ma\u2019 istutte\u2019lmament wen wjit ta\u2019n telapukuej, kisna wjit ta\u2019n tett etli-\nilsumuj, kisna eleke\u2019wa\u2019kik ta\u2019n wejiej tlla\u2019j newtlpukuik, kisna anko\u2019tasik kisna\nnikana\u2019tasik, kisna etek ta\u2019n pasik koqoey ta\u2019n keltaqanj ta\u2019n teli saqamawutik.\nArticle 3\nMsit wen wejkul\u2019aqmit koqwajo\u2019taqan wjit ta\u2019n tel mimajij, teli-alsumsij aqq tel-\nsankewe\u2019k wen.\nArticle 4\nMa\u2019 wen kisi pisu\u2019-lukwa\u2019mit kisna keltaqanuksik; keltaqanuksimkewey aqq\npisu\u2019lukalmimkewey lpa ma asite\u2019tasinuk.\nArticle 5\nMa\u2019 wen kisi wunmajo\u2019tasik kisna amaskwipilnuksik kisna ewlo\u2019tasik kisna\npenoqo\u2019tasik.\nArticle 6\nMsit wen wejku\u2019aqamit nenulte\u2019tasin ta\u2019n pasik tami wjit ta\u2019n teli skwijinult\ntplutaqanikiuk.\nArticle 7\nMsit wen newte\u2019telpukult tplutaqaniktuk aqqwejku\u2019awamit, keskma\u2019q piluite\u2019tasin\nkisna tepkislte\u2019lmuksin, newte\u2019tli-ikaluksin tplutaqaniktuk. Msit wen wejku\u2019aqamit\nnewte\u2019tli-ikaluksin kwlaman ma\u2019 penoqo\u2019tasik aqq ma wen listmuk wla telwikasik kisna\nassitmuk wenl listmlin aqq penoqite\u2019teikelin.\nArticle 8\nMsit wen wejku\u2019awamit apoqomasutita\u2019n tett etli-ilsutekemk wjit ta\u2019n teli-ewla\u2019luj\nta\u2019n tujiw kemutmuj koqwajo\u2019taqann lapjiw wikaqteki, ta\u2019n iknmusn tplutaqaniktuk\nkisna ewi\u2019kasikl.\nArticle 9\nMa wen wskimtuk kisi-pija\u2019luksik, kisna naqeyuksik kisna ejikleyuksik.\nArticle 10\nMsit wen wejku\u2019aqamit newte\u2019 tl-nutuksin aqq tlo\u2019tasin ta\u2019n tijiw ilsumji nujl\nilsuteklitl ta\u2019n alsumsik aqq welinqanilsutekek, ta\u2019n tujiw ilite\u2019tasikl\nwkoqwajo\u2019taqanmi aqq natkoqoe\u2019l tepkatik tla\u2019teken wen-aqq ta\u2019n pasik telsmut ta\u2019n\nteli-o\u2019 pla\u2019tekej.\nArticle 11\nTa\u2019n pasik wen elsu\u2019tmut kisi opla\u2019taken weskunk koqwajo\u2019taqan tlite\u2019tasin staqa\nnike\u2019j mna\u2019q teletekekis mi\u2019soqo kisutasik ketloqo kisi o\u2019plateken aqq etli tlsumut\nta\u2019n tett msit wen kejitoq ta\u2019n tela\u2019sik aqq ta\u2019n teli ikalsitew iamuj weskunk.",
            "Image": "46f163798462b96977b2cdb9e97b863e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Ma\u2019 wen kisi ilsumuksik opla\u2019taket wjit koqoey ta\u2019n mu telwikasinuksip opla\u2019tekemk\nta\u2019n tijiw tela\u2019tekejek kisna mu tela\u2019tekekek. Aqq ma kisi aji eplewi-apankitmuk\nta\u2019n teli-opla\u2019tekej aqq ta\u2019n teli-apankitmumkis ta\u2019n tijiw opla\u2019tekejek.\nArticle 12\nAqq ma\u2019 wen kisi tala\u2019tuawt ta\u2019n teli-sankewe\u2019k, kisna wikmaq, kisna wi\u2019kk, kisna\nwtui-katikinn, kisna kisi matnmuawt ta\u2019n tel-kepmite\u2019lmuj kisna telite\u2019lmuj. Msit\nwen weskunk koqwajo\u2019taqan ikatluksin tplutaqaniktuk kwalaman mu wen kisi\nsesepta\u2019sualmini kisna ajina\u2019mint wjit wla koqoe\u2019l.\nArticle 13\nMsit wen wejkul\u2019aqmit koqwajo\u2019taqan alsumsin ta\u2019n teli-ala\u2019sij aqq ta\u2019n tett\netlqatekej wmitkimk.\nMsit wen wejkul\u2019aqmit koqwajo\u2019taqan kisi-nqitmn eleke\u2019waki\u2019l, we\u2019kaw wmitkink, aqq\nkisi apaja\u2019in wmitkimk.\nArticle 14\nMsit wen wejkui\u2019aqmit koqwajo\u2019taqann wjit ta\u2019n telilnuij.\nWla koqwajo\u2019taqann ma kisi-likasiwun ta\u2019n tujiw kisi opla\u2019teken kisna tela\u2019teken\nta\u2019n mu wije\u2019winuk ta\u2019n telltasult\u2019tij aqq teliktlamsitasulti\u2019tij Mawio\u2019mi\nEleke\u2019wa\u2019kik.\nArticle 15\nMsit wen wejkul\u2019aqmit koqwajo\u2019taqann wjit ta\u2019n telakutk.\nMa\u2019 wen kisi apija\u2019tuaq ta\u2019n telakutk kisna kisnaqa\u2019lawt ktu\u2019 sa\u2019se\u2019wa\u2019toq\nta\u2019n telakutk.\nArticle 16\nJi\u2019nmuk aqq E\u2019pijik ta\u2019n tepipuna\u2019tijik weskunmi\u2019tij koqwajo\u2019taqann\nmalte\u2019wultinew aqq wunijanultinew, ta\u2019n pasik ketu ta\u2019n wenij, kisna telilnuij,\nkisna teli ktlamsitasij. Wejku\u2019aqamulti\u2019tij newte\u2019 koqwajo\u2019taqan malie\u2019wutiktuk,\nke\u2019sk malie\u2019wij kisna puna\u2019tekej.\nKisi-malte\u2019witaq wenik ta\u2019n tijiw kitk tel pewatmi\u2019tij aqq mu wen ki\u2019kaj\nmalte\u2019wa\u2019lamint.\nWen wikmaq na welikoqwajite\u2019tasik aqq mawi-espite\u2019tasik mawlo\u2019mik aqq wejku\u2019aqamit\nwen wikmaq ikatmuksin mawlo\u2019mik aqq Eleke\u2019wa\u2019kik.\nArticle 17\nMsit wen wejkuaqmit koqwajo\u2019taqann kisi alsutmin koqoey newtuka\u2019lukwet kisna\nmawalalsuteken.\nMa\u2019 wen skimtuk kisi-wusua\u2019tuaj ta\u2019n koqoey alsutk.\nArticle 18\nMsit wen wejkul\u2019aqmit koqwajo\u2019taqan alsutmin ta\u2019n telita\u2019sij, teltktlamsilasij aqq",
            "Image": "9aaefab6fa80df573489ba892610ecf9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ta\u2019n teli-alasutmaj; wla koqwajo\u2019taqan wiaqtek wen alsumsit sa\u2019se\u2019wa\u2019tun ta\u2019n\nteli-alasutmaj kisna telikilamsitasij; aqq elt etek koqwajo\u2019taqan newtuka\u2019lukwet\nkisna mawukwat sankewimajukatmin kisna mestiaknutmin ta\u2019n teli-alusutmaj kisna teli-\nketlamsitasij ta\u2019n tel kina\u2019muet etlintawa\u2019qatoq, teli alasutmaj aqq telimajukatk\nta\u2019n teli-alasutmat kisna teli-klamsitasij.\nArticle 19\nMsit wen wejkul\u2019aqmit koqwajo\u2019taqan ta\u2019n telita\u2019sij aqq ta\u2019n teluej; wla\nkoqwajo\u2019taqaniktuk wiaqtek wen ta\u2019n telita\u2019sij kesma\u2019q wen sespeta\u2019sualmint aqq\nkisi kwilmin, msinmn aqq iknmuetun kinu\u2019tmaqan aqq ankita\u2019suaqan ta\u2019n pasik\nmataqa\u2019taqan ewe\u2019wk aqq ta\u2019n pasik tett.\nArticle 20\nMsit wenik wejkul\u2019aqmit koqwajo\u2019taqan alsumsultinew kisi sankewi\u2019mawita\u2019new aqq\nkisi-mawo\u2019ltinew.\nMa\u2019 wen kisi ki\u2019kaji nasa\u2019luksik Mawio\u2019mi ta\u2019n mu ketu\u2019 naspik.\nArticle 21\nMsit wen wejkul\u2019aqmit koqwajo\u2019taqan kisi-ika\u2019lsin ta\u2019n teli-nikana\u2019tumk wmitkin,\nkoqwaju kisna mkunanta\u2019niknikana\u2019tu\u2019tij ta\u2019n tele\u2019k wmitkin.\nMsit wen wejkut\u2019aqmit koqwajo\u2019taqan newte\u2019kistllukwen kaplno\u2019l wmitkink.\nTa\u2019n telpewatmi\u2019tij mimajuinu\u2019k na na\u2019te\u2019l wjiatew ta\u2019n tela\u2019taqatijik ta\u2019nik\nnikana\u2019tu\u2019tij eleke\u2019wa\u2019ki, aqq wla nemitasitew ta\u2019n tijlw menaqaj mekunuj ta\u2019nik\nnikana\u2019tu\u2019tij eleke\u2019wa\u2019ki, loq kimlapukwemk kisna newte\u2019 teli-assutmuk ta\u2019n teli\nmkunuj ta\u2019nik nikanpukultijik.\nArticle 22\nMsit wen, ta\u2019n naspit mawio\u2019mi, wejkul\u2019aqmit koqwajo\u2019taqan wjit otpi\u2019tnewey aqq\nwejku\u2019aqamit, sapa\u2019siktn te\u2019s eleke\u2019waki atiknen kisna mawuktml\u2019tij\neleke\u2019wa\u2019ki\u2019l aqq tlawtitew ta\u2019n telmilesik aqq telpukulk te\u2019s eleke\u2019wa\u2019ki\nsultewey kisna mawlo\u2019mley kisna lnuey koqwajo\u2019taqann ta\u2019n nuta\u2019tl wjit ta\u2019n\ntelukupmite\u2019lmuj aqq ta\u2019n telikwek ta\u2019n wen telqamisij.\nArticle 23\nMsit wen wejkul\u2019aqmit koqwajo\u2019taqan kisilukwen, aqq kisimkunmn wktlukwaqan, aqq\ntetpapo\u2019tasin ta\u2019n tett etl-lukwej aqq iknmuksin apoqonmasuti kwlaman kislukewtew.\nMsit wen, mu kisi, pilute\u2019telmamint, wejkui\u2019aqmit koqwajo\u2019taqan newte\ntliapankiluksin wjit newte ta\u2019n tel lukutl\u2019tijik.\nMsit wen ta\u2019n elukwet wejkul\u2019aqmit koqwajo\u2019taqan tetpaqi apankituksin kwlaman\npkwatew wjit nekmaqq wjit wikmaq mimajuaqan teplaq wjit ta\u2019n telukupmite\u2019lmuj aqq\nankuawtukomuksin aqq apoqnmuksin elam nuta\u2019j.\nMsit wen wejkul\u2019aqmit koqwajo\u2019taqan kisitun kisna nasa\u2019sin lukewinu\u2019k mawlo\u2019mlwew\nta\u2019n anklo\u2019tmuaten ta\u2019n tele\u2019k.\nArticle 24",
            "Image": "d14e52a3d8d89af7a7f4c584efbdac5a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Msit wen wejkul\u2019aqmit koqwajo\u2019taqan wjit ta\u2019n teli-mila\u2019sit aqq teli atlasmit,\nwlaqtek tett keknue\u2019k ta\u2019n telipkijlukwet aqq na\u2019kwekl iknumutl apankitasikl\natlasmin kisna ala\u2019sin.\nArticle 25\nMsit wen wejkul\u2019aqmit koqwajo\u2019taqan kisi-pkwatun mimajuaqan teplaq wjit ta\u2019n\ntelwele\u2019k aqq telwelawsit nekm aqq wikmaq, wiaqkitmumk mijipjewey, tapsunn, ta\u2019n\nwikit aqq ta\u2019n telmaliamut kesnukwaj aqq koqoey piluey apoqonmasuti nuta\u2019j, aqq\nwejkul\u2019aqmitl koqwajo\u2019taqann apoqonmuksin mu kislukwek, kisna ksnukwaj, kisna\nejele\u2019k, kisna siku\u2019skewij, kisna kisikulj kisna mu kisi pkwatuk wmimajuaqanm mita\nnatala\u2019teket.\nE\u2019pitwunijanit kisna mijua\u2019ji\u2019j wejku\u2019aqamit maltamuksin kisna apoqonmuksin. Msit\nmijuajl\u2019jk, weskwijinultijik malie\u2019wimk kisna moqo, newte\u2019 tli-anko\u2019tasullilaq.\nArticle 26\nMsit wen wejkut\u2019aqmit koqwajo\u2019taqan wjit ekina\u2019masuti ma awlinuk, amskwesewey aqq\nta\u2019n nuta\u2019q. Amskwesewey ekina\u2019masutl msit wen miamuj wessua\u2019toq. Ta\u2019n telitekemk\naqq espikina\u2019muti tettew wijit ta\u2019n pasik wen ketu ksua\u2019ten.\nEkina\u2019masuti tettew kwlaman msit wen kisi tle\u2019tew ta\u2019n telmenuekej aqq mikikna\u2019tun\nta\u2019n tel kepmite\u2019tmau\u2019klmimajuinu\u2019k koqwajo\u2019taqnamual aqq alsusuti\u2019l tapjiw ki\u2019s\netekl. Ekina\u2019masuti ktmoqjentew nsitatultinenu, tqamutatultinu aqq wela\u2019matutlinu\nmsit eleke\u2019wa\u2019ki\u2019l, telakutimkl aqq ta\u2019n teli-alasutmakl, aqqstawa\u2019tew lukwaqan\npemlukwatmi\u2019tij Mawio\u2019mi Eleke\u2019wa\u2019ki\u2019l wjit wantaqo\u2019tl stawwije\u2019wmnu.\nKnki\u2019kwinaq wejku\u2019aqmitij wesko\u2019tmi\u2019tij nikantek koqwajo\u2019taqan kisimkunmnew ta\u2019n\ntlkina\u2019muaten wunijanuaq.\nArticle 27\nMsit wen wejkui\u2019aqmit koqwajo\u2019taqan kisi-ika\u2019lsin ta\u2019n telo\u2019lti\u2019tij knutanminal,\naqq kisi wekasin lukwaqaney nsituo\u2019qon, aqq kisi-wekasin piley koqoey kejitumk aqq\nwulapesin.\nMsit wen wejkui\u2019aqmit koqwajo\u2019taqan maltaptmuksin koqwaje\u2019kaqq ta\u2019n weji kisitasik\nkoqoey wetapeksik kjijitaqaniktuk, wi\u2019katikniktuk kisna kisltasik koqoey ta\u2019n nekm\nkisa\u2019toq.\nArticle 28\nMsit wen wejkui\u2019aqmit koqwajo\u2019taqan kwlamantlwl-pmlatew koqoey ta\u2019n nekm\nwkoqwajo\u2019taqann aqq wtalsusuti\u2019ml ewikasikl wla Wikatikniktuk kisi tla\u2019sitl.\nArticle 29\nMsit wen wejkui\u2019aqmitlkukwaqann wjit wutanm kwlaman kisi\u2019sitew ta\u2019n telqamiksit.\nTa\u2019n telwekasij wen wkoqwajo\u2019taqann aqq wtalsusulti\u2019ml, msit wen mimamujpa wije\u2019wkl\ntplutaqann ta\u2019n teli-asite\u2019lj kwaman msit wen nenulte\u2019tmuaten aqq kepmite\u2019tmuaten\nwkoqwojo\u2019taqann aqq wtalsusutl\u2019ml aqq wijetulltal ta\u2019n tel nuta\u2019q nsituo\u2019qon,\nwantaqo\u2019ti aqq kelu\u2019lk wjit msit wen wla teli-alsumsultijik mimajuinu\u2019k\neleke\u2019wa\u2019kl\u2019l.",
            "Image": "00372d503a770b588ee40857ef752fb9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Wla koqwajo\u2019taqann aqq alsusuti\u2019lma\u2019 kisi ewe\u2019wasinukl popwajilukwektn aqq ta\u2019n\ntelapukuek aqq telite\u2019tmumkipn Mawio\u2019mi Eleke\u2019wa\u2019ki\u2019l wtui\u2019katiknuaq.\nArticle 30\nMu koqoey wla kisi wikasik kisi tlkitmumint tluekin Eleke\u2019wa\u2019ki, mawio\u2019mi kisna\nmimajuinu wejkui\u2019aqmijl koqwajo\u2019taqan kisi tla\u2019teken kisna kisi tilukwen koqoey\nta\u2019n tli-ksika\u2019tutal koqwajo\u2019taqann aqq alsusuti\u2019l ta\u2019n tett kisiwikasikl.",
            "Image": "1857b1e2df74fdcdf3869c7c5aff36a0"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581470596,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "V\u0160OBECN\u00c1 DEKLAR\u00c1CIA LUDSK\u00ddCH PR\u00c1V\n\u00davod\nVo vedom\u00ed \u017ee uznanie prirodzenej d\u00f4stojnosti a rovnych a neodcudzite\n\u013en\u00fdch pr\u00e1v \u010dlenov \u013eudskej rodiny je z\u00e1kladom slobody, spravodlivosti a\nmieru na svete,\n\u017ee zneuznanie \u013eudsk\u00fdch pr\u00e1v a pohrdanie nimi viedlo k barbarsk\u00fdm \u010dinom,\nktor\u00e9 ur\u00e1\u017eaj\u00fa svedomie \u013eudstva, a \u017ee vybudovanie sveta, v ktorom \u013eudia,\nzbaven\u00ed strachu a n\u00fadze, bud\u00fa sa te\u0161i\u0165 slobode prejavu a presved\u010denia,\nbolo vyhl\u00e1sen\u00e9 za najvy\u0161\u0161\u00ed cie\u013e \u013eudu,\n\u017ee je nutn\u00e9, aby sa \u013eudsk pr\u00e1va chr\u00e1nily z\u00e1konom, ak nem\u00e1 by\u0165 \u010dlovek\ndon\u00fate\u00fd uch\u00fdli\u0165 sa, ke\u010f v\u0161etko ostatn\u00e9 zlyhalo, k odboju proti tyranii a\n\u00fatlaku,\n\u017ee je nutn\u00e9 podporova\u0165 rozvoj priate\u013esk\u00fdch vz\u0165ahov medzi n\u00e1rodmi,\n\u017ee \u013eud Spojen\u00fdch n\u00e1rodov zdoraznil v Charte znovu svoju vieru v z\u00e1kladn\u00e9\n\u013eudsk\u00e9 pr\u00e1va, v dostojnos\u0165 a hodnotu \u013eudskej osobnosti, v rovnak\u00e9 pr\u00e1va\nmu\u017eov a \u017eien a \u017ee sa rozhodol podporova\u0165 soci\u00e1lny pokrok a vytvori\u0165\nlep\u0161ie \u017eivotn\u00e9 podmienky za va\u010d\u0161ej slobody,\n\u017ee \u010dlensk\u00e9 \u0161t\u00e1ty prevzaly z\u00e1vazok zaisti\u0165 v spolupr\u00e1ci s Organiz\u00e1ciou\nSpoje\u00fdch n\u00e1rodov v\u0161eobecn\u00e9 uzn\u00e1vanie a zachov\u00e1vanie \u013eudsk\u00fdch pr\u00e1v a\nz\u00e1klad\u00fd\u00fdch slobod a\n\u017ee rovnak\u00e9 ch\u00e1panie t\u00fdchto pr\u00e1v a slobod m\u00e1 nesmierny v\u00fdznam pre\ndokonal\u00e9 splnenie tohto z\u00e1vazku,\nvyhlasuje\nVALN\u00c9 SHROMA\u017dDENIE\nt\u00fato v\u0161eobecn\u00fa deklar\u00e1ciu \u013eudsk\u00fdch pr\u00e1v ako spolo\u010dn\u00fd cie\u013e pre v\u0161etky\nn\u00e1rody a v\u0161etky \u0161t\u00e1ty, aby sa ka\u017ed\u00fd jednotlivec a ka\u017ed\u00fd org\u00e1n\nspolo\u010dnosti, maj\u00fac t\u00fato deklar\u00e1ciu st\u00e1le na mysli, sna\u017eil vyu\u010dovan\u00edm a\nv\u00fdchovou roz\u0161\u00edri\u0165 \u00factu k t\u00fdmto pr\u00e1vam a slobod\u00e1m a zaisti\u0165 postupn\u00fdmi\nopatreniami vn\u00fatro\u0161t\u00e1tn\u00fdmi i medzin\u00e1rodn\u00fdmi ich v\u0161eobecn\u00e9 a \u00fa\u010dinn\u00e9\nuzn\u00e1vanie a zachov\u00e1vanie ako medzi \u013eudom \u010dlensk\u00fdch \u0161t\u00e1tov sam\u00fdch, tak\nmedzi \u013eudom \u00fazem\u00ed , ktor\u00e9 s\u00fa pod ich pr\u00e1vomocou.\n\u010cl\u00e1nok 1.\nV\u0161etci \u013eudia sa rodia slobodn\u00ed a sebe rovn\u00ed , \u010do sa t\u00fdka ich dostojnosti\na pr\u00e1v. S\u00fa obdaren\u00ed rozumom a maj\u00fa navz\u00e1jom jedna\u0165 v bratskom duchu.\n\u010cl\u00e1nok 2.\nKa\u017ed\u00fd m\u00e1 v\u0161etky pr\u00e1va a v\u0161etky slobody, vyhl\u00e1\u0161en\u00e9 v tejto deklar\u00e1cii,\nbez hociak\u00e9ho rozli\u0161ovania najma pod \u013ea rasy, farby, pohlavia, jazyka,\nn\u00e1bo\u017eenstva, politick\u00e9ho alebo in\u00e9ho sm\u00fd\u0161\u013eania, n\u00e1rodnostn\u00e9ho alebo\nsoci\u00e1ln\u00e9ho povodu, majetku, rodu alebo in\u00e9ho postavenia\n\u017diaden rozdiel sa nebude robi\u0165 na podklade politick\u00e9ho, pr\u00e1vn\u00e9ho alebo",
            "Image": "077be99e3dd1edde839e3d8fbb6fb470"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "nedzin\u00e1rodn\u00e9ho postavenia krajiny alebo \u00fazemia, ku ktor\u00e9mu osoba pr\u00ed\nslu\u0161\u00ed, \u010di je to krajina alebo \u00fazemie nez\u00e1visl\u00e9 alebo pod poru\u010denstvom,\nnesamospr\u00e1vne alebo podroben\u00e9 hociak\u00e9mu in\u00e9mu obmedzeniu suverenity.\n\u010cl\u00e1nok 3.\nKa\u017ed\u00fd m\u00e1 pr\u00e1vo na \u017eivot, slobodu a osobn\u00fa bezpe\u010dnos\u0165.\n\u010cl\u00e1nok 4.\nNikto sa nesmie dr\u017ea\u0165 v otroctve alebo v nevo\u013en\u00edctve: v\u0161etky formy\notroctva a obchodu s otrokmi s\u00fa zak\u00e1zan\u00e9.\n\u010cl\u00e1nok 5.\nNikto nesmie by\u0165 mu\u010den\u00fd alebo podroben\u00fd krut\u00e9mu, ne\u013eudsk\u00e9mu alebo\nponi\u017euj\u00facemu zaobch\u00e1dzaniu alebo trestu.\n\u010cl\u00e1nok 6.\nKa\u017ed\u00fd m\u00e1 pr\u00e1vo, aby bola v\u0161ade uzn\u00e1van\u00e1 jeho pr\u00e1vna osobnos\u0165.\n\u010cl\u00e1nok 7.\nV\u0161etci s\u00fa si pred z\u00e1konom rovn\u00ed a maj\u00fa pr\u00e1vo na rovnak\u00fa ochranu z\u00e1kona\nbez hociak\u00e9ho rozli\u0161ovania. V\u0161etci maj\u00fa pr\u00e1vo na rovnak\u00fa ochranu proti\nhociakej diskrimin\u00e1cii, ktor\u00e1 poru\u0161uje t\u00fato deklar\u00e1ciu, a proti ka\u017ed\u00e9mu\npodn\u0171covaniu k takej diskrimin\u00e1cii.\n\u010cl\u00e1nok 8.\nKa\u017ed\u00fd m\u00e1 pr\u00e1vo, aby mu pr\u00edslu\u0161n\u00e9 vn\u00fatro\u0161t\u00e1tne s\u00fady poskytly \u00fa\u010dinn\u00fa\nochranu proti \u010dinom poru\u0161uj\u00facim z\u010dkladn\u00e9 pr\u00e1va, ktor\u00e9 s\u00fa mu prizn\u00e1van\u00e9\n\u00fastavou alebo z\u00e1konom.\n\u010cl\u00e1nok 9.\nNikto nesmie by\u0165 svojvo\u013ene zatknut\u00fd, dr\u017ean\u00fd vo vazbe alebo vyhnan\u00fd do\nvyhnanstva.\n\u010cl\u00e1nok 10.\nKa\u017ed\u00fd m\u00e1 \u00faplne rovnak\u00e9 pr\u00e1vo, aby bol spravodlive a verejne vypo\u010dut\u00fd\nnez\u00e1visl\u00fdm a nestrann\u00fdm s\u00fadom, ktor\u00fd rozhoduje o jeho pr\u00e1vach a\npovinnostiach a o ka\u017edom trestnom obvinen\u00ed, vznesenom proti nemu.\n\u010cl\u00e1nok 11.\nKa\u017ed\u00fd, kto je obvinen\u00fd z trestn\u00e9ho \u010dinu, pova\u017euje se za nevinn\u00e9ho,\ndokia\u013e nie je z\u00e1konn\u00fdm postupom dok\u00e1zan\u00e1 jeho vina vo verejnom\npokra\u010dovan\u00ed, pri ktorom mal zaisten\u00e9 v\u0161etky mo\u017enosti obhajoby.\nNikto nesmie by\u0165 ods\u00faden\u00fd pre \u010din alebo opomenutia, ktor\u00e9 v \u010dase, ked'\nboly sp\u00e1chan\u00e9, neboly trestn\u00e9 pod\u013ea \u0161t\u00e1tn\u00e9ho alebo medzin\u00e1rodn\u00e9ho pr\u00e1va.\nRovnako nesmie by\u0165 ulo\u017een\u00fd \u0165a\u017e\u0161\u00ed trest ne\u017e trest, ktor\u00fd mohol by\u0165\nulo\u017een\u00fd v \u010dase, ke trestn\u00fd \u010din bol sp\u00e1chan\u00fd.",
            "Image": "076786177308a1d55cfbccc2a177f48f"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u010cl\u00e1nok 12.\nNikto nesmie by\u0165 vystaven\u00fd svojvo\u013en\u00e9mu zasahovaniu do s\u00fakromn\u00e9ho \u017eivota,\nrodiny, domova alebo kore\u0161pondencie, ani \u00fatokom na svoju \u010des\u0165 a poves\u0165.\nKa\u017ed\u00fd m\u00e1 pr\u00e1vo na z\u00e1konn\u00fa ochranu proti tak\u00fdmto z\u00e1sahom alebo \u00fatokom.\n\u010cl\u00e1nok 13.\n(1) Ka\u017ed\u00fd m\u00e1 pr\u00e1vo vo\u013ene sa pohybova\u0165 a slobodne si zvoli\u0165 bydlisko v\ntom - ktorom \u0161t\u00e1te.\n(2) Ka\u017ed\u00fd m\u00e1 pr\u00e1vo opusti\u0165 hociktor\u00fa krajinu, i svoju vlastn\u00fa, a vr\u00e1ti\u0165\nsa do svojej krajiny.\n\u010cl\u00e1nok 14.\nKa\u017ed\u00fd m\u00e1 pr\u00e1vo vyh\u013eada\u0165 si pred prenasledovan\u00edm \u00fato\u010di\u0161te v in\u00fdch\nkrajin\u00e1ch a po\u017e\u00edva\u0165 tam azyl.\nToto pr\u00e1vo nemo\u017eno uplat\u0148ova\u0165 v pr\u00edpade st\u00edhania na ozaj od\u00f4vodnen\u00e9ho\nnepolitick\u00fdmi zlo\u010dinmi alebo \u010dinmi, ktor\u00e9 s\u00fa v rozpore s cie\u013eami a\nz\u00e1sadami Spojen\u00fdch n\u00e1rodov.\n\u010cl\u00e1nok 15.\nKa\u017ed\u00fd m\u00e1 pr\u00e1vo na \u0161t\u00e1tnu pr\u00edslu\u0161nos\u0165.\nNikto nesmie by\u0165 svojvo\u013ene zbaven\u00fd svojej \u0161t\u00e1tnej pr\u00edslu\u0161nosti, ani\npr\u00e1va svoju \u0161t\u00e1tnu pr\u00edslu\u0161nos\u0165 zmieni\u0165.\n\u010cl\u00e1nok 16.\nMu\u017ei a \u017eeny, ak dosiahli plnoletos\u0165, maj\u00fa pr\u00e1vo bez hociak\u00e9ho obmedzenia\nz d\u00f4vodov rasovej, n\u00e1rodnostei alebo n\u00e1bo\u017eenskej pr\u00edslu\u0161nosti uzavrie\u0165\nman\u017eelstvo a zalo\u017ei\u0165 rodinu. \u010co sa man\u017eelstva t\u00fdka, maj\u00fa po\u010das jeho\ntrvania i pri jeho rozl\u00fa\u010den\u00ed rovnak\u00e9 pr\u00e1va.\nMan\u017eelstv\u00e1 m\u00f4\u017eu by\u0165 uzavren\u00e9 len so slobodn\u00fdm a pln\u00fdm s\u00fahlasom\nnast\u00e1vaj\u00facich man\u017eelov.\nRodina je prirodzenou a z\u00e1kladnou jednotkou spolo\u010dnosti a m\u00e1 n\u00e1rok na\nochranu so strany spolo\u010dnosti \u0161t\u00e1tu.\n\u010cl\u00e1nok 17.\nKa\u017ed\u00fd m\u00e1 pr\u00e1vo vlastni\u0165 majetok ako s\u00e1m, tak spolu s in\u00fdmi.\nNikto nesmie by\u0165 svojvo\u013ene zbaven\u00fd svojho majetku.\n\u010cl\u00e1nok 18.\nKa\u017ed\u00fd m\u00e1 pr\u00e1vo na slobodu myslenia, svedomia a n\u00e1bo\u017eenstva; toto pr\u00e1vo\nobsahuje aj vo\u013enos\u0165 zmeni\u0165 n\u00e1bo\u017eenstvo alebo vieru, ako i slobodu\nprejavova\u0165 svoje n\u00e1bo\u017eenstvo alebo vieru, s\u00e1m alebo spole\u010dne s in\u00fdmi, \u010di\nu\u017e verejne alebo s\u00fakromne, vyu\u010dovan\u00edm, vykon\u00e1van\u00edm n\u00e1bo\u017eensk\u00fdch \u00fakonov,\nbohoslu\u017ebou a zachov\u00e1van\u00edm obradov.",
            "Image": "e22d915c6c84f416cbfba06e42e3e981"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "\u010cl\u00e1nok 19.\nKa\u017ed\u00fd m\u00e1 pr\u00e1vo na slobodu presved\u010denia a prejavu: toto pr\u00e1vo neprip\u00fa\u0161\u0165a,\naby niekto trpel ujmu pre svoje presved\u010denie a zahr\u0148uje pr\u00e1vo\nvyh\u013ead\u00e1va\u0165, prij\u00edma\u0165 a roz\u0161irova\u0165 inform\u00e1cie a my\u0161lienky hociak\u00fdmi\nprostriedkami a bez oh\u013eadu na hranice.\n\u010cl\u00e1nok 20.\nKa\u017ed\u00e9mu je zaru\u010den\u00e1 sloboda pokojn\u00e9ho shroma\u017e\u010fovania a sdru\u017eovania sa.\nNikto nesmie by\u0165 n\u00faten\u00fd, aby bol \u010dlenom nejak\u00e9ho sdru\u017eenia.\n\u010cl\u00e1nok 21.\nKa\u017ed\u00fd m\u00e1 pr\u00e1vo, aby sa \u00fa\u010dastnil na vl\u00e1de svojej krajiny bu\u010f priamo,\nalebo prostredn\u00edctvom slobodne volen\u00fdch z\u00e1stupcov.\nKa\u017ed\u00fd m\u00e1 pr\u00e1vo vst\u00fapi\u0165 za rovnak\u00fdch podmienok do verejn\u00fdch slu\u017eieb\nsvojej krajiny.\nV\u00f4\u013ea \u013eudu m\u00e1 by\u0165 z\u00e1kladom vl\u00e1dnej moci: t\u00e1to v\u00f4\u013ea mus\u00ed by\u0165 vyjadren\u00e1\nspr\u00e1vne prev\u00e1dzan\u00fdmi vo\u013ebami, ktor\u00e9 sa maj\u00fa kona\u0165 v pravideln\u00fdch\nobdobiach na z\u00e1klade v\u0161eobecn\u00e9ho a rovn\u00e9ho hlasovacieho pr\u00e1va tajn\u00fdm\nhlasovan\u00edm alebo rovnocenn\u00fdm postupom, ktor\u00fd zabezpe\u010duje slobodu\nhlasovania.\n\u010cl\u00e1nok 22.\nKa\u017ed\u00fd \u010dlovek m\u00e1 ako \u010dlen spolo\u010dnosti pr\u00e1vo na soci\u00e1lne zabezpe\u010denie a\nn\u00e1rok, aby mu boly n\u00e1rodn\u00fdm \u00fasil\u00edm i medzin\u00e1rodnou s\u00fa\u010dinnos\u0165ou a v\ns\u00falade s organiz\u00e1ciou a prostriedkami pr\u00edslu\u0161n\u00e9ho \u0161t\u00e1tu zaisten\u00e9\nhospod\u00e1rske, soci\u00e1lne a kult\u00farne pr\u00e1va, potrebn\u00e9 k jeho d\u00f4stojnosti a k\nslobodn\u00e9mu rozvoju jeho osobnosti.\n\u010cl\u00e1nok 23.\nKa\u017ed\u00fd m\u00e1 pr\u00e1vo na pr\u00e1cu, na slobodn\u00fa vo\u013ebu zamestnania, na spravodliv\u00e9 a\nuspokojiv\u00e9 pracovn\u00e9 podmienky a na ochranu proti nezamestnanosti.\nKa\u017ed\u00fd, bez hociak\u00e9ho rozli\u0161ovania, m\u00e1 n\u00e1rok na rovnak\u00fd plat za rovnak\u00fa\npr\u00e1cu.\nKa\u017ed\u00fd pracuj\u00faci m\u00e1 pr\u00e1vo na spravodliv\u00fa a dosta\u010duj\u00facu odmenu, ktor\u00e1 by\nzais\u0165ovala jemu sam\u00e9mu a jeho rodine \u017eivobytie odpovedaj\u00face \u013eudskej\nd\u00f4stojnosti, a ktor\u00e1 by bola doplnen\u00e1, keby toho bolo treba, in\u00fdmi\nprostriedkami soci\u00e1lnej ochrany.\nKa\u017ed\u00fd m\u00e1 pr\u00e1vo na ochranu svojich z\u00e1ujmov zaklada\u0165 s in\u00fdmi odborov\u00e9\norganiz\u00e1cie a pristupova\u0165 k n\u00edm.\n\u010cl\u00e1nok 24.\nKa\u017ed\u00fd m\u00e1 pr\u00e1vo na odpo\u010dinok a na zotavenie, zvl\u00e1\u0161\u0165 aj na rozumn\u00e9\nvymedzenie pracovn\u00fdch hod\u00edn a na pravideln\u00fa platen\u00fa dovolenku.\n\u010cl\u00e1nok 25.",
            "Image": "51366316a969bd55218fa4849bb9b044"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ka\u017ed\u00fd m\u00e1 pr\u00e1vo na tak\u00fa \u017eivotn\u00fa \u00farove\u0148, ktor\u00e1 m\u00f4\u017ee zaisti\u0165 jeho zdravie a\nblahobyt a zdravie jeho rodiny, po\u010d\u00edtaj\u00fac v to menovite v\u00fd\u017eivu, \u0161atenie,\nb\u00fdvanie a lek\u00e1rske o\u0161etrovanie, ako aj potrebn\u00e9 soci\u00e1lne opatrenia: m\u00e1\npr\u00e1vo na zabezpe\u010denie v nezamestnanosti, v nemoci, pri neschopnosti k\npr\u00e1ci, pri ovdoven\u00ed, v starobe alebo v in\u00fdch pr\u00edpadoch straty\nz\u00e1robkov\u00fdch mo\u017enost\u00ed, ktor\u00e9 nastan\u00fa za okolnost\u00ed nez\u00e1visl\u00fdch ne jeho\nv\u00f4li.\nMaterstvo a detstvo maj\u00fa n\u00e1rok na zvl\u00e1\u0161tnu strarostlivos\u0165 a pomoc.\nV\u0161etky deti, \u010di man\u017eelsk\u00e9 alebo neman\u017eelsk\u00e9, po\u017e\u00edvaj\u00fa rovnak\u00fa soci\u00e1lnu\nochranu.\n\u010cl\u00e1nok 26.\nKa\u017ed\u00fd m\u00e1 pr\u00e1vo na vzdelanie. Vzdelanie nech je bezplatn\u00e9 aspo\u0148 v\nza\u010diato\u010dn\u00fdch a z\u00e1kladn\u00fdch stup\u0148och. Z\u00e1kladn\u00e9 vzdelanie je povinn\u00e9.\nTechnick\u00e9 a odborn\u00e9 vzdelanie nech je v\u0161eobecne pr\u00edstupn\u00e9 a vy\u0161\u0161ie\nvzdelanie m\u00e1 by\u0165 rovnako pr\u00edstupn\u00e9 ka\u017ed\u00e9mu pod\u013ea jeho schopnost\u00ed.\nVzdelanie m\u00e1 smerova\u0165 k pln\u00e9mu rozvoju \u013eudskej osobnosti a k posilneniu\n\u00facty k \u013eudsk\u00fdm pr\u00e1vam a z\u00e1kladn\u00fdm slobod\u00e1m. M\u00e1 napom\u00e1ha\u0165 k vz\u00e1jomn\u00e9mu\nporozumeniu, sn\u00e1\u0161anlivosti a priate\u013estvu medzi v\u0161etk\u00fdmi n\u00e1rodmi a\nv\u0161etk\u00fdmi rasov\u00fdmi i n\u00e1bo\u017eensk\u00fdmi skupinami, ako aj k rozvoju \u010dinnosti\nSpojen\u00fdch n\u00e1rodov pre zachovanie mieru.\nRodi\u010dia maj\u00fa prednostn\u00e9 pr\u00e1vo voli\u0165 druh vzdelania pre svoje deti.\n\u010cl\u00e1nok 27.\nKa\u017ed\u00fd m\u00e1 pr\u00e1vo slobodne sa \u00fa\u010dastni\u0165 na kult\u00farnom \u017eivote spolo\u010dnosti,\nu\u017e\u00edva\u0165 plodov umenia a \u00fa\u010dastni\u0165 sa na vedeckom pokroku a jeho v\u00fd\u0165a\u017ekoch.\nKa\u017ed\u00fd m\u00e1 pr\u00e1vo na ochranu mor\u00e1lnych a materi\u00e1lnych z\u00e1ujmov, ktor\u00e9\nvypl\u00fdvaj\u00fa z jeho vedeckej, liter\u00e1rnej alebo umeleckej tvorby.\n\u010cl\u00e1nok 28.\nKa\u017ed\u00fd m\u00e1 pr\u00e1vo na to, aby vl\u00e1dol tak\u00fd soci\u00e1lny a medzin\u00e1rodn\u00fd poriadok,\nv ktorom by pr\u00e1va a slobody vyhl\u00e1sen\u00e9 v tejto deklar\u00e1cii boly plne\nuplatnen\u00e9.\n\u010cl\u00e1nok 29.\nKa\u017ed\u00fd m\u00e1 povinnos\u0165 vo\u010di spolo\u010dnosti: jedine v nej m\u00f4\u017ee slobodne a plne\nrozvin\u00fa\u0165 svoju osobnos\u0165.\nVo v\u00fdkone svojich pr\u00e1v a v u\u017e\u00edvan\u00ed svojich slob\u00f4d je ka\u017ed\u00fd podroben\u00fd iba\ntak\u00fdm obmedzeniam, ktor\u00e9 stanov\u00ed z\u00e1kon a ktor\u00e9 sl\u00fa\u017eia v\u00fdhradne k\nzabezpe\u010deniu n\u00e1le\u017eit\u00e9ho, uzn\u00e1vania a zachov\u00e1vania pr\u00e1v a slob\u00f4d in\u00fdch,\nako aj k uspokojeniu spravodliv\u00fdch po\u017eiadaviek mravnosti, verejn\u00e9ho\nporiadku a obecn\u00e9ho blaha v demokratiskej spolo\u010dnosti.\nV\u00fdkon t\u00fdchto pr\u00e1v a slobod nesmie by\u0165 v \u017eiadnom pr\u00edpade v rozpore s\ncie\u013eami a z\u00e1sadami Spojen\u00fdch n\u00e1rodov.\n\u010cl\u00e1nok 30.",
            "Image": "28b32771ef3628e08e66fb27a6f269a7"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "V tejto deklar\u00e1cii ni\u010d sa nesmie vyklada\u0165 tak, aby opr\u00e1v\u0148ovalo\nktor\u00fdko\u013evek \u0161t\u00e1t, skupinu, alebo osobu vyv\u00edja\u0165 \u010dinnos\u0165 alebo dop\u00fa\u0161\u0165a\u0165 sa\n\u010dinov, ktor\u00e9 by smerovaly k potla\u010deniu niektor\u00e9ho z pr\u00e1v alebo slob\u00f4d v\ntejto deklar\u00e1cii vyhl\u00e1sen\u00fdch.",
            "Image": "7a6c3e265d4fbed5c9d02bb1b13c948e"
        }
    }
}

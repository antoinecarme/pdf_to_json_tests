{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471335,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка властива всім членам людської сім'ї, і рівних та невід'ємних їх\nправ є основою свободі, справедливості та загального миру; і\nберучи до уваги, що зневажання і нехтування правами людини призвели до варварських актів, які\nобурюють совість людства, і що створення такого світу, в якому люди будуть мати свободу слова і\nпереконань і будуть вільні від страху і нужди, проголошено як високе прагнення людей; і\nберучи до уваги, що необхідно, щоб права людини охоронялися силою закону з метою забезпечення того,\nщоб людина не була змушена вдаватися як до останнього засобу до повстання проти тиранії і гноблення; і\nберучи до уваги, що необхідно сприяти розвиткові дружніх відносин між народами; і\nберучи до уваги, що народи Об'єднаних Націй підтвердили в Статуті свою віру в основні права людини, в\nгідність і цінність людської особи і в рівноправність чоловіків і жінок та вирішили сприяти соціальному\nпрогресові і поліпшенню умов життя при більшій свободі; і\nберучи до уваги. що держави‐члени зобов'язались сприяти у співробітництві з Організацією Об'єднаних\nНацій загальній повазі і додержанню прав людини і основних свобод; і\nберучи до уваги, що загальне розуміння характеру цих прав і свобод має величезне значення для повного\nвиконання цього зобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як завдання, до виконання якого повинні прагнути всі\nнароди і всі держави з тим, щоб кожна людина і кожний орган суспільства, завжди маючи на увазі цю\nДекларацію, прагнули шляхом освіти сприяти поважанню цих прав і свобод і забезпеченню, шляхом\nнаціональних і міжнародних прогресивних заходів, загального і ефективного визнання і здійснення їх як\nсеред народів держав ‐ членів Організації, так і серед народів територій, що перебувають під їх\nюрисдикцією.\nСтаття 1.\nВсі люди народжуються вільними і рівними у своїй гідності та правах. Вони наділені розумом і совістю і\nповинні діяти у відношенні один до одного в дусі братерства.\nСтаття 2.\nКожна людина повинна мати всі права і всі свободи, проголошені цією Декларацією, незалежно від раси,\nкольору шкіри, статі, мови, релігії, політичних або інших переконань, національного чи соціального\nпоходження, майнового, станового або іншого становища.\nКрім того, не повинно проводитися ніякого розрізнення на основі політичного, правового або\nміжнародного статусу країни або території, до якої людина належить, незалежно від того, чи є ця\nтериторія незалежною, підопічною, несамоврядованою або як‐небудь інакше обмеженою у своєму\nсуверенітеті.\nтаття 3.\nКожна людина має право на життя, на свободу і на особисту недоторканність.\nСтаття 4.\nНіхто не повинен бути в рабстві або у підневільному стані; рабство і работоргівля забороняються в усіх їх\nвидах.\nСтаття 5.\nНіхто не повинен зазнавати тортур, або жорстокого, нелюдського, або такого, що принижує його гідність,\nповодження і покарання.\nСтаття 6.\nКожна людина, де б вона не перебувала, має право на визнання її правосуб'єктності.\nСтаття 7.\nВсі люди рівні перед законом і мають право, без будь‐якої різниці, на рівний їх захист законом. Усі люди\nмають право на рівний захист від якої б то не було дискримінації, що порушує цю Декларацію, і від якого б\nто не було підбурювання до такої дискримінації.",
            "Image": "6906576c9efdaac730194957f5082b48"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Стаття 8.\nКожна людина має право на ефективне поновлення у правах компетентними національними судами в разі\nпорушення її основних прав, наданих їй конституцією або законом.\nСтаття 9.\nНіхто не може зазнавати безпідставного арешту, затримання або вигнання.\nСтаття 10.\nКожна людина, для визначення її прав і обов'язків і для встановлення обґрунтованості пред'явленого їй\nкримінального обвинувачення, має право, на основі повної рівності, на те, щоб її справа була розглянута\nприлюдно і з додержанням усіх вимог справедливості незалежним і безстороннім судом.\nСтаття 11.\nКожна людина обвинувачена у вчиненні злочину, має право вважатися невинною доти, поки її винність не\nбуде встановлена в законному порядку шляхом прилюдного судового розгляду, при якому їй забезпечують\nусі можливості для захисту.\nНіхто не може бути засуджений за злочин на підставі вчинення будь‐якого діяння або за бездіяльність, які\nпід час їх вчинення не становили злочину за національними законами або за міжнародним правом. Не\nможе також накладатись покарання тяжче від того, яке могло бути застосоване на час вчинення злочину.\nСтаття 12.\nНіхто не може зазнавати безпідставного втручання у його особисте і сімейне життя, безпідставного\nпосягання на недоторканність його житла, таємницю його кореспонденції або на його честь і репутацію.\nКожна людина має право на захист закону від такого втручання або таких посягань.\nСтаття 13.\nКожна людина має право вільно пересуватися і обирати собі місце проживання у межах кожної держави.\nКожна людина має право покинути будь‐яку країну, включаючи й свою власну, і повертатись у свою\nкраїну.\nСтаття 14.\nКожна людина має право шукати притулку від переслідувань в інших країнах і користуватися цим\nпритулком.\nЦе право не може бути використане в разі переслідування, яке в дійсності ґрунтується на вчиненні\nнеполітичного злочину, або діяння, що суперечить цілям і принципам Організації Об'єднаних Націй.\nСтаття 15.\nКожна людина має право на громадянство.\nНіхто не може бути безпідставно позбавлений громадянства або права змінити своє громадянство.\nСтаття 16.\nЧоловіки і жінки, які досягли повноліття, мають право без будь‐яких обмежень за ознакою раси,\nнаціональності або релігії одружуватися і засновувати сім'ю. Вони користуються однаковими правами\nщодо одруження під час шлюбу та під час його розірвання.\nШлюб може укладатися тільки при вільній і повній згоді сторін, що одружуються.\nСім'я є природним і основним осередком суспільства і має право на захист з боку суспільства та держави.\nСтаття 17.\nКожна людина має право володіти майном як одноособово, так і разом з іншими.\nНіхто не може бути безпідставно позбавлений свого майна.\nСтаття 18.\nКожна людина має право на свободу думки, совісті і релігії; це право включає свободу змінювати свою\nрелігію або переконання і свободу сповідувати свою релігію або переконання як одноособово, так і разом з\nіншими, прилюдним або приватним порядком в ученні, богослужінні і виконанні релігійних та ритуальних\nобрядів.\nСтаття 19.",
            "Image": "e1fa7568ae2b6e27b605ab15b6af0c82"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Кожна людина має право на свободу переконань і на вільне їх виявлення; це право включає свободу\nбезперешкодно дотримуватися своїх переконань та свободу шукати, одержувати і поширювати інформацію\nта ідеї будь‐якими засобами і незалежно від державних кордонів.\nСтаття 20.\nКожна людина має право на свободу мирних зборів і асоціацій.\nНіхто не може бути примушений вступати до будь‐якої асоціації.\nСтаття 21.\nКожна людина має право брати участь в управлінні своєю країною безпосередньо або через вільно\nобраних представників.\nКожна людина має право рівного доступу до державної служби в своїй країні.\nВоля народу повинна бути основою влади уряду; ця воля повинна виявлятися у періодичних і\nнефальсифікованих виборах, які повинні провадитись при загальному і рівному виборчому праві шляхом\nтаємного голосування або ж через інші рівнозначні форми, що забезпечують свободу голосування.\nСтаття 22.\nКожна людина, як член суспільства, має право на соціальне забезпечення і на здійснення необхідних для\nпідтримання її гідності і для вільного розвитку її особи прав у економічній. Соціальній і культурній галузях\nза допомогою національних зусиль і міжнародного співробітництва та відповідно до структури і ресурсів\nкожної держави.\nСтаття 23.\nКожна людина має право на працю, на вільний вибір роботи, на справедливі і сприятливі умови праці та\nна захист від безробіття.\nКожна людина, без будь‐якої дискримінації, має право на рівну оплату за рівну працю.\nКожний працюючий має право на справедливу і задовільну винагороду, яка забезпечує гідне людини\nіснування, її самої та її сім'ї, і яка в разі необхідності доповнюється іншими засобами соціального\nзабезпечення.\nКожна людина має право створювати професійні спілки і входити до професійних спілок для захисту своїх\nінтересів.\nСтаття 24.\nКожна людина має право на відпочинок і дозвілля, включаючи право на розумне обмеження робочого дня\nта на оплачувану періодичну відпустку.\nСтаття 25.\nКожна людина має право на такий життєвий рівень, включаючи їжу, житло, медичний догляд та\nнеобхідне соціальне обслуговування, який є необхідним для підтримання здоров'я і добробуту її самої та її\nсім'ї, і право на забезпечення в разі безробіття, хвороби, інвалідності, вдівства, старості чи іншого випадку\nвтрати засобів до існування через незалежні від неї обставини.\nМатеринство і дитинство дають право на особливе піклування і допомогу. Всі діти, народжені у шлюбі або\nпоза шлюбом, повинні користуватися однаковим соціальним захистом.\nСтаття 26.\nКожна людина має право на освіту. Освіта повинна бути безплатною, хоча б початкова і загальна.\nПочаткова освіта повинна бути обов'язковою. Технічна і професійна освіта повинна бути\nзагальнодоступною, а вища освіта повинна бути однаково доступною для всіх на основі здібностей\nкожного.\nОсвіта повинна бути спрямована на повний розвиток людської особи і збільшення поваги до прав людини і\nосновних свобод. Освіта повинна сприяти взаєморозумінню, терпимості і дружбі між усіма народами,\nрасовими, або релігійними групами і повинна сприяти діяльності Організації Об'єднаних Націй по\nпідтриманню миру.\nБатьки мають право пріоритету у виборі виду освіти для своїх малолітніх дітей.\nСтаття 27.\nКожна людина має право вільно брати участь у культурному житті суспільства, втішатися мистецтвом,\nбрати участь у науковому прогресі і користуватися його благами.",
            "Image": "f1031b04027c53dedc3c60ed014fa5ca"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 9.216)}"
            ],
            "Text": "Кожна людина має право на захист її моральних і матеріальних інтересів, що є результатом наукових,\nлітературних або художніх праць, автором яких вона є.\nСтаття 28.\nКожна людина має право на соціальний і міжнародний порядок, при якому права і свободи, викладені в\nцій Декларації, можуть бути повністю здійснені.\nСтаття 29.\nКожна людина має обов'язки перед суспільством, у якому тільки й можливий вільний і повний розвиток її\nособи.\nПри здійсненні своїх прав і свобод кожна людина повинна зазнавати тільки таких обмежень, які\nвстановлені законом виключно з метою забезпечення належного визнання і поваги прав і свобод інших та\nзабезпечення справедливих вимог моралі, громадського порядку і загального добробуту в\nдемократичному суспільстві.\nЗдійснення цих прав і свобод ні в якому разі не повинно суперечити цілям і принципам Організації\nОб'єднаних Націй.\nСтаття 30.\nНіщо у цій Декларації не може бути витлумачено як надання будь‐якій державі, групі осіб або окремим\nособам права займатися будь‐якою діяльністю або вчиняти дії, спрямовані на знищення прав і свобод,\nвикладених у цій Декларації.",
            "Image": "25952a4ce4120eb0a456dc2d28ae76b1"
        }
    }
}

{
    "MetaData": {
        "Author": null,
        "Creation_Date": 1581471384,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "d33da35899f85207b46bc049db124e1e",
            "Index": 0,
            "Label": "1",
            "Size": [
                595.0,
                842.0
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка властива всім членам\nлюдської сім'ї, і рівних та невід'ємних їх прав є основою свободі,\nсправедливості та загального миру; і\nберучи до уваги, що зневажання і нехтування правами людини\nпризвели до варварських актів, які обурюють совість людства, і що\nстворення такого світу, в якому люди будуть мати свободу слова і\nпереконань і будуть вільні від страху і нужди, проголошено як\nвисоке прагнення людей; і\nберучи до уваги, що необхідно, щоб права людини охоронялися\nсилою закону з метою забезпечення того, щоб людина не була\nзмушена вдаватися як до останнього засобу до повстання проти\nтиранії і гноблення; і\nберучи до уваги, що необхідно сприяти розвиткові дружніх\nвідносин між народами; і\nберучи до уваги, що народи Об'єднаних Націй підтвердили в Статуті\nсвою віру в основні права людини, в гідність і цінність людської\nособи і в рівноправність чоловіків і жінок та вирішили сприяти\nсоціальному прогресові і поліпшенню умов життя при більшій\nсвободі; і\nберучи до уваги. що держави‐члени зобов'язались сприяти у\nспівробітництві з Організацією Об'єднаних Націй загальній повазі і\nдодержанню прав людини і основних свобод; і\nберучи до уваги, що загальне розуміння характеру цих прав і\nсвобод має величезне значення для повного виконання цього\nзобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як завдання, до\nвиконання якого повинні прагнути всі народи і всі держави з тим,\nщоб кожна людина і кожний орган суспільства, завжди маючи на\nувазі цю Декларацію, прагнули шляхом освіти сприяти поважанню\nцих прав і свобод і забезпеченню, шляхом національних і\nміжнародних прогресивних заходів, загального і ефективного\nвизнання і здійснення їх як серед народів держав ‐ членів\nОрганізації, так і серед народів територій, що перебувають під їх\nюрисдикцією.\nСтаття 1.\nВсі люди народжуються вільними і рівними у своїй гідності та\nправах. Вони наділені розумом і совістю і повинні діяти у відношенні\nодин до одного в дусі братерства.\nСтаття 2.\nКожна людина повинна мати всі права і всі свободи, проголошені цією\nДекларацією, незалежно від раси, кольору шкіри, статі, мови, релігії,\nполітичних або інших переконань, національного чи соціального\nпоходження, майнового, станового або іншого становища.\nКрім того, не повинно проводитися ніякого розрізнення на основі\nполітичного, правового або міжнародного статусу країни або\nтериторії, до якої людина належить, незалежно від того, чи є ця\nтериторія незалежною, підопічною, несамоврядованою або як‐\nнебудь інакше обмеженою у своєму суверенітеті.\nтаття 3.\nКожна людина має право на життя, на свободу і на особисту\nнедоторканність.\nСтаття 4.\nНіхто не повинен бути в рабстві або у підневільному стані; рабство\nі работоргівля забороняються в усіх їх видах.\nСтаття 5.\nНіхто не повинен зазнавати тортур, або жорстокого, нелюдського,"
        },
        "1": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "36727feaced60961a91e9847801407d3",
            "Index": 1,
            "Label": "2",
            "Size": [
                595.0,
                842.0
            ],
            "Text": "або такого, що принижує його гідність, поводження і покарання.\nСтаття 6.\nКожна людина, де б вона не перебувала, має право на визнання її\nправосуб'єктності.\nСтаття 7.\nВсі люди рівні перед законом і мають право, без будь‐якої різниці,\nна рівний їх захист законом. Усі люди мають право на рівний захист\nвід якої б то не було дискримінації, що порушує цю Декларацію, і від\nякого б то не було підбурювання до такої дискримінації.\nСтаття 8.\nКожна людина має право на ефективне поновлення у правах\nкомпетентними національними судами в разі порушення її основних\nправ, наданих їй конституцією або законом.\nСтаття 9.\nНіхто не може зазнавати безпідставного арешту, затримання або\nвигнання.\nСтаття 10.\nКожна людина, для визначення її прав і обов'язків і для\nвстановлення обґрунтованості пред'явленого їй кримінального\nобвинувачення, має право, на основі повної рівності, на те, щоб її\nсправа була розглянута прилюдно і з додержанням усіх вимог\nсправедливості незалежним і безстороннім судом.\nСтаття 11.\nКожна людина обвинувачена у вчиненні злочину, має право\nвважатися невинною доти, поки її винність не буде встановлена в\nзаконному порядку шляхом прилюдного судового розгляду, при\nякому їй забезпечують усі можливості для захисту.\nНіхто не може бути засуджений за злочин на підставі вчинення\nбудь‐якого діяння або за бездіяльність, які під час їх вчинення не\nстановили злочину за національними законами або за міжнародним\nправом. Не може також накладатись покарання тяжче від того, яке\nмогло бути застосоване на час вчинення злочину.\nСтаття 12.\nНіхто не може зазнавати безпідставного втручання у його\nособисте і сімейне життя, безпідставного посягання на\nнедоторканність його житла, таємницю його кореспонденції або на\nйого честь і репутацію. Кожна людина має право на захист закону\nвід такого втручання або таких посягань.\nСтаття 13.\nКожна людина має право вільно пересуватися і обирати собі місце\nпроживання у межах кожної держави.\nКожна людина має право покинути будь‐яку країну, включаючи й\nсвою власну, і повертатись у свою країну.\nСтаття 14.\nКожна людина має право шукати притулку від переслідувань в інших\nкраїнах і користуватися цим притулком.\nЦе право не може бути використане в разі переслідування, яке в\nдійсності ґрунтується на вчиненні неполітичного злочину, або\nдіяння, що суперечить цілям і принципам Організації Об'єднаних\nНацій.\nСтаття 15.\nКожна людина має право на громадянство.\nНіхто не може бути безпідставно позбавлений громадянства або\nправа змінити своє громадянство.\nСтаття 16."
        },
        "2": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "8a0dd61ae3bcc5bd817edecccb549d0e",
            "Index": 2,
            "Label": "3",
            "Size": [
                595.0,
                842.0
            ],
            "Text": "Чоловіки і жінки, які досягли повноліття, мають право без будь‐\nяких обмежень за ознакою раси, національності або релігії\nодружуватися і засновувати сім'ю. Вони користуються однаковими\nправами щодо одруження під час шлюбу та під час його розірвання.\nШлюб може укладатися тільки при вільній і повній згоді сторін, що\nодружуються.\nСім'я є природним і основним осередком суспільства і має право на\nзахист з боку суспільства та держави.\nСтаття 17.\nКожна людина має право володіти майном як одноособово, так і\nразом з іншими.\nНіхто не може бути безпідставно позбавлений свого майна.\nСтаття 18.\nКожна людина має право на свободу думки, совісті і релігії; це право\nвключає свободу змінювати свою релігію або переконання і свободу\nсповідувати свою релігію або переконання як одноособово, так і\nразом з іншими, прилюдним або приватним порядком в ученні,\nбогослужінні і виконанні релігійних та ритуальних обрядів.\nСтаття 19.\nКожна людина має право на свободу переконань і на вільне їх\nвиявлення; це право включає свободу безперешкодно\nдотримуватися своїх переконань та свободу шукати, одержувати і\nпоширювати інформацію та ідеї будь‐якими засобами і незалежно від\nдержавних кордонів.\nСтаття 20.\nКожна людина має право на свободу мирних зборів і асоціацій.\nНіхто не може бути примушений вступати до будь‐якої асоціації.\nСтаття 21.\nКожна людина має право брати участь в управлінні своєю країною\nбезпосередньо або через вільно обраних представників.\nКожна людина має право рівного доступу до державної служби в\nсвоїй країні.\nВоля народу повинна бути основою влади уряду; ця воля повинна\nвиявлятися у періодичних і нефальсифікованих виборах, які повинні\nпровадитись при загальному і рівному виборчому праві шляхом\nтаємного голосування або ж через інші рівнозначні форми, що\nзабезпечують свободу голосування.\nСтаття 22.\nКожна людина, як член суспільства, має право на соціальне\nзабезпечення і на здійснення необхідних для підтримання її гідності\nі для вільного розвитку її особи прав у економічній. Соціальній і\nкультурній галузях за допомогою національних зусиль і\nміжнародного співробітництва та відповідно до структури і\nресурсів кожної держави.\nСтаття 23.\nКожна людина має право на працю, на вільний вибір роботи, на\nсправедливі і сприятливі умови праці та на захист від безробіття.\nКожна людина, без будь‐якої дискримінації, має право на рівну\nоплату за рівну працю.\nКожний працюючий має право на справедливу і задовільну\nвинагороду, яка забезпечує гідне людини існування, її самої та її\nсім'ї, і яка в разі необхідності доповнюється іншими засобами\nсоціального забезпечення.\nКожна людина має право створювати професійні спілки і входити до\nпрофесійних спілок для захисту своїх інтересів.\nСтаття 24."
        },
        "3": {
            "Attributes": [
                "{'color': (0, 0, 0), 'font': ('Sun-ExtA', 9.216)}"
            ],
            "Image": "1f3f5d0900ca20b31fc2fc08676c153f",
            "Index": 3,
            "Label": "4",
            "Size": [
                595.0,
                842.0
            ],
            "Text": "Кожна людина має право на відпочинок і дозвілля, включаючи право\nна розумне обмеження робочого дня та на оплачувану періодичну\nвідпустку.\nСтаття 25.\nКожна людина має право на такий життєвий рівень, включаючи їжу,\nжитло, медичний догляд та необхідне соціальне обслуговування,\nякий є необхідним для підтримання здоров'я і добробуту її самої та її\nсім'ї, і право на забезпечення в разі безробіття, хвороби,\nінвалідності, вдівства, старості чи іншого випадку втрати засобів\nдо існування через незалежні від неї обставини.\nМатеринство і дитинство дають право на особливе піклування і\nдопомогу. Всі діти, народжені у шлюбі або поза шлюбом, повинні\nкористуватися однаковим соціальним захистом.\nСтаття 26.\nКожна людина має право на освіту. Освіта повинна бути\nбезплатною, хоча б початкова і загальна. Початкова освіта\nповинна бути обов'язковою. Технічна і професійна освіта повинна\nбути загальнодоступною, а вища освіта повинна бути однаково\nдоступною для всіх на основі здібностей кожного.\nОсвіта повинна бути спрямована на повний розвиток людської\nособи і збільшення поваги до прав людини і основних свобод.\nОсвіта повинна сприяти взаєморозумінню, терпимості і дружбі між\nусіма народами, расовими, або релігійними групами і повинна\nсприяти діяльності Організації Об'єднаних Націй по підтриманню\nмиру.\nБатьки мають право пріоритету у виборі виду освіти для своїх\nмалолітніх дітей.\nСтаття 27.\nКожна людина має право вільно брати участь у культурному житті\nсуспільства, втішатися мистецтвом, брати участь у науковому\nпрогресі і користуватися його благами.\nКожна людина має право на захист її моральних і матеріальних\nінтересів, що є результатом наукових, літературних або художніх\nпраць, автором яких вона є.\nСтаття 28.\nКожна людина має право на соціальний і міжнародний порядок, при\nякому права і свободи, викладені в цій Декларації, можуть бути\nповністю здійснені.\nСтаття 29.\nКожна людина має обов'язки перед суспільством, у якому тільки й\nможливий вільний і повний розвиток її особи.\nПри здійсненні своїх прав і свобод кожна людина повинна\nзазнавати тільки таких обмежень, які встановлені законом\nвиключно з метою забезпечення належного визнання і поваги прав\nі свобод інших та забезпечення справедливих вимог моралі,\nгромадського порядку і загального добробуту в демократичному\nсуспільстві.\nЗдійснення цих прав і свобод ні в якому разі не повинно\nсуперечити цілям і принципам Організації Об'єднаних Націй.\nСтаття 30.\nНіщо у цій Декларації не може бути витлумачено як надання будь‐\nякій державі, групі осіб або окремим особам права займатися будь‐\nякою діяльністю або вчиняти дії, спрямовані на знищення прав і\nсвобод, викладених у цій Декларації."
        }
    }
}

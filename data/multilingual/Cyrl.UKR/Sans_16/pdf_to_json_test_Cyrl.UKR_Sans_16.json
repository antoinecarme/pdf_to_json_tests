{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471238,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка властива всім членам людської сім'ї, і\nрівних та невід'ємних їх прав є основою свободі, справедливості та загального\nмиру; і\nберучи до уваги, що зневажання і нехтування правами людини призвели до\nварварських актів, які обурюють совість людства, і що створення такого світу, в\nякому люди будуть мати свободу слова і переконань і будуть вільні від страху і\nнужди, проголошено як високе прагнення людей; і\nберучи до уваги, що необхідно, щоб права людини охоронялися силою закону з\nметою забезпечення того, щоб людина не була змушена вдаватися як до\nостаннього засобу до повстання проти тиранії і гноблення; і\nберучи до уваги, що необхідно сприяти розвиткові дружніх відносин між\nнародами; і\nберучи до уваги, що народи Об'єднаних Націй підтвердили в Статуті свою віру в\nосновні права людини, в гідність і цінність людської особи і в рівноправність\nчоловіків і жінок та вирішили сприяти соціальному прогресові і поліпшенню умов\nжиття при більшій свободі; і\nберучи до уваги. що держави‐члени зобов'язались сприяти у співробітництві з\nОрганізацією Об'єднаних Націй загальній повазі і додержанню прав людини і\nосновних свобод; і",
            "Image": "4ee9f95818edb69d8d29b84b200624fe"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "беручи до уваги, що загальне розуміння характеру цих прав і свобод має\nвеличезне значення для повного виконання цього зобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як завдання, до виконання\nякого повинні прагнути всі народи і всі держави з тим, щоб кожна людина і\nкожний орган суспільства, завжди маючи на увазі цю Декларацію, прагнули\nшляхом освіти сприяти поважанню цих прав і свобод і забезпеченню, шляхом\nнаціональних і міжнародних прогресивних заходів, загального і ефективного\nвизнання і здійснення їх як серед народів держав ‐ членів Організації, так і серед\nнародів територій, що перебувають під їх юрисдикцією.\nСтаття 1.\nВсі люди народжуються вільними і рівними у своїй гідності та правах. Вони\nнаділені розумом і совістю і повинні діяти у відношенні один до одного в дусі\nбратерства.\nСтаття 2.\nКожна людина повинна мати всі права і всі свободи, проголошені цією\nДекларацією, незалежно від раси, кольору шкіри, статі, мови, релігії, політичних\nабо інших переконань, національного чи соціального походження, майнового,\nстанового або іншого становища.\nКрім того, не повинно проводитися ніякого розрізнення на основі політичного,\nправового або міжнародного статусу країни або території, до якої людина\nналежить, незалежно від того, чи є ця територія незалежною, підопічною,",
            "Image": "7a446201d64c4341c870b8cd4dc27217"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "несамоврядованою або як‐небудь інакше обмеженою у своєму суверенітеті.\nтаття 3.\nКожна людина має право на життя, на свободу і на особисту недоторканність.\nСтаття 4.\nНіхто не повинен бути в рабстві або у підневільному стані; рабство і работоргівля\nзабороняються в усіх їх видах.\nСтаття 5.\nНіхто не повинен зазнавати тортур, або жорстокого, нелюдського, або такого, що\nпринижує його гідність, поводження і покарання.\nСтаття 6.\nКожна людина, де б вона не перебувала, має право на визнання її\nправосуб'єктності.\nСтаття 7.\nВсі люди рівні перед законом і мають право, без будь‐якої різниці, на рівний їх\nзахист законом. Усі люди мають право на рівний захист від якої б то не було\nдискримінації, що порушує цю Декларацію, і від якого б то не було підбурювання\nдо такої дискримінації.\nСтаття 8.\nКожна людина має право на ефективне поновлення у правах компетентними\nнаціональними судами в разі порушення її основних прав, наданих їй конституцією",
            "Image": "89646ebb824cb484d605f7d396e3c079"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "або законом.\nСтаття 9.\nНіхто не може зазнавати безпідставного арешту, затримання або вигнання.\nСтаття 10.\nКожна людина, для визначення її прав і обов'язків і для встановлення\nобґрунтованості пред'явленого їй кримінального обвинувачення, має право, на\nоснові повної рівності, на те, щоб її справа була розглянута прилюдно і з\nдодержанням усіх вимог справедливості незалежним і безстороннім судом.\nСтаття 11.\nКожна людина обвинувачена у вчиненні злочину, має право вважатися невинною\nдоти, поки її винність не буде встановлена в законному порядку шляхом\nприлюдного судового розгляду, при якому їй забезпечують усі можливості для\nзахисту.\nНіхто не може бути засуджений за злочин на підставі вчинення будь‐якого діяння\nабо за бездіяльність, які під час їх вчинення не становили злочину за\nнаціональними законами або за міжнародним правом. Не може також\nнакладатись покарання тяжче від того, яке могло бути застосоване на час\nвчинення злочину.\nСтаття 12.\nНіхто не може зазнавати безпідставного втручання у його особисте і сімейне\nжиття, безпідставного посягання на недоторканність його житла, таємницю його",
            "Image": "c03a2a6d629a75e9e08e7678ccb1b184"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "кореспонденції або на його честь і репутацію. Кожна людина має право на захист\nзакону від такого втручання або таких посягань.\nСтаття 13.\nКожна людина має право вільно пересуватися і обирати собі місце проживання у\nмежах кожної держави.\nКожна людина має право покинути будь‐яку країну, включаючи й свою власну, і\nповертатись у свою країну.\nСтаття 14.\nКожна людина має право шукати притулку від переслідувань в інших країнах і\nкористуватися цим притулком.\nЦе право не може бути використане в разі переслідування, яке в дійсності\nґрунтується на вчиненні неполітичного злочину, або діяння, що суперечить цілям і\nпринципам Організації Об'єднаних Націй.\nСтаття 15.\nКожна людина має право на громадянство.\nНіхто не може бути безпідставно позбавлений громадянства або права змінити\nсвоє громадянство.\nСтаття 16.\nЧоловіки і жінки, які досягли повноліття, мають право без будь‐яких обмежень за\nознакою раси, національності або релігії одружуватися і засновувати сім'ю. Вони",
            "Image": "0fd6ab697338bc68f37150ce6cd7211c"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "користуються однаковими правами щодо одруження під час шлюбу та під час\nйого розірвання.\nШлюб може укладатися тільки при вільній і повній згоді сторін, що одружуються.\nСім'я є природним і основним осередком суспільства і має право на захист з боку\nсуспільства та держави.\nСтаття 17.\nКожна людина має право володіти майном як одноособово, так і разом з іншими.\nНіхто не може бути безпідставно позбавлений свого майна.\nСтаття 18.\nКожна людина має право на свободу думки, совісті і релігії; це право включає\nсвободу змінювати свою релігію або переконання і свободу сповідувати свою\nрелігію або переконання як одноособово, так і разом з іншими, прилюдним або\nприватним порядком в ученні, богослужінні і виконанні релігійних та ритуальних\nобрядів.\nСтаття 19.\nКожна людина має право на свободу переконань і на вільне їх виявлення; це право\nвключає свободу безперешкодно дотримуватися своїх переконань та свободу\nшукати, одержувати і поширювати інформацію та ідеї будь‐якими засобами і\nнезалежно від державних кордонів.\nСтаття 20.",
            "Image": "ef4c2e93257e3b77c1ef79001dbe6b2f"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "Кожна людина має право на свободу мирних зборів і асоціацій.\nНіхто не може бути примушений вступати до будь‐якої асоціації.\nСтаття 21.\nКожна людина має право брати участь в управлінні своєю країною безпосередньо\nабо через вільно обраних представників.\nКожна людина має право рівного доступу до державної служби в своїй країні.\nВоля народу повинна бути основою влади уряду; ця воля повинна виявлятися у\nперіодичних і нефальсифікованих виборах, які повинні провадитись при\nзагальному і рівному виборчому праві шляхом таємного голосування або ж через\nінші рівнозначні форми, що забезпечують свободу голосування.\nСтаття 22.\nКожна людина, як член суспільства, має право на соціальне забезпечення і на\nздійснення необхідних для підтримання її гідності і для вільного розвитку її особи\nправ у економічній. Соціальній і культурній галузях за допомогою національних\nзусиль і міжнародного співробітництва та відповідно до структури і ресурсів\nкожної держави.\nСтаття 23.\nКожна людина має право на працю, на вільний вибір роботи, на справедливі і\nсприятливі умови праці та на захист від безробіття.\nКожна людина, без будь‐якої дискримінації, має право на рівну оплату за рівну",
            "Image": "ecdb660621b990ac0745308ed48cfe9e"
        },
        "7": {
            "Label": "8",
            "Index": 7,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "працю.\nКожний працюючий має право на справедливу і задовільну винагороду, яка\nзабезпечує гідне людини існування, її самої та її сім'ї, і яка в разі необхідності\nдоповнюється іншими засобами соціального забезпечення.\nКожна людина має право створювати професійні спілки і входити до професійних\nспілок для захисту своїх інтересів.\nСтаття 24.\nКожна людина має право на відпочинок і дозвілля, включаючи право на розумне\nобмеження робочого дня та на оплачувану періодичну відпустку.\nСтаття 25.\nКожна людина має право на такий життєвий рівень, включаючи їжу, житло,\nмедичний догляд та необхідне соціальне обслуговування, який є необхідним для\nпідтримання здоров'я і добробуту її самої та її сім'ї, і право на забезпечення в разі\nбезробіття, хвороби, інвалідності, вдівства, старості чи іншого випадку втрати\nзасобів до існування через незалежні від неї обставини.\nМатеринство і дитинство дають право на особливе піклування і допомогу. Всі діти,\nнароджені у шлюбі або поза шлюбом, повинні користуватися однаковим\nсоціальним захистом.\nСтаття 26.\nКожна людина має право на освіту. Освіта повинна бути безплатною, хоча б\nпочаткова і загальна. Початкова освіта повинна бути обов'язковою. Технічна і",
            "Image": "1202359a9e985f554728b21780286c00"
        },
        "8": {
            "Label": "9",
            "Index": 8,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "професійна освіта повинна бути загальнодоступною, а вища освіта повинна бути\nоднаково доступною для всіх на основі здібностей кожного.\nОсвіта повинна бути спрямована на повний розвиток людської особи і збільшення\nповаги до прав людини і основних свобод. Освіта повинна сприяти\nвзаєморозумінню, терпимості і дружбі між усіма народами, расовими, або\nрелігійними групами і повинна сприяти діяльності Організації Об'єднаних Націй по\nпідтриманню миру.\nБатьки мають право пріоритету у виборі виду освіти для своїх малолітніх дітей.\nСтаття 27.\nКожна людина має право вільно брати участь у культурному житті суспільства,\nвтішатися мистецтвом, брати участь у науковому прогресі і користуватися його\nблагами.\nКожна людина має право на захист її моральних і матеріальних інтересів, що є\nрезультатом наукових, літературних або художніх праць, автором яких вона є.\nСтаття 28.\nКожна людина має право на соціальний і міжнародний порядок, при якому права і\nсвободи, викладені в цій Декларації, можуть бути повністю здійснені.\nСтаття 29.\nКожна людина має обов'язки перед суспільством, у якому тільки й можливий\nвільний і повний розвиток її особи.",
            "Image": "ebac3971c214cd9dde4decd9684f048d"
        },
        "9": {
            "Label": "10",
            "Index": 9,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('AksaraBali', 12.096)}",
                "{'color': (0, 0, 0), 'font': ('DejaVuSans', 12.096)}"
            ],
            "Text": "При здійсненні своїх прав і свобод кожна людина повинна зазнавати тільки таких\nобмежень, які встановлені законом виключно з метою забезпечення належного\nвизнання і поваги прав і свобод інших та забезпечення справедливих вимог\nморалі, громадського порядку і загального добробуту в демократичному\nсуспільстві.\nЗдійснення цих прав і свобод ні в якому разі не повинно суперечити цілям і\nпринципам Організації Об'єднаних Націй.\nСтаття 30.\nНіщо у цій Декларації не може бути витлумачено як надання будь‐якій державі,\nгрупі осіб або окремим особам права займатися будь‐якою діяльністю або вчиняти\nдії, спрямовані на знищення прав і свобод, викладених у цій Декларації.",
            "Image": "6bbe29bf06f45b5c532d0e57909f0a69"
        }
    }
}

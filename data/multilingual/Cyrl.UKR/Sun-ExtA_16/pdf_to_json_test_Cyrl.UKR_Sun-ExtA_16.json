{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471401,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка\nвластива всім членам людської сім'ї, і рівних та\nневід'ємних їх прав є основою свободі,\nсправедливості та загального миру; і\nберучи до уваги, що зневажання і нехтування\nправами людини призвели до варварських актів,\nякі обурюють совість людства, і що створення\nтакого світу, в якому люди будуть мати свободу\nслова і переконань і будуть вільні від страху і\nнужди, проголошено як високе прагнення людей; і\nберучи до уваги, що необхідно, щоб права людини\nохоронялися силою закону з метою забезпечення\nтого, щоб людина не була змушена вдаватися як до\nостаннього засобу до повстання проти тиранії і\nгноблення; і\nберучи до уваги, що необхідно сприяти розвиткові\nдружніх відносин між народами; і\nберучи до уваги, що народи Об'єднаних Націй\nпідтвердили в Статуті свою віру в основні права\nлюдини, в гідність і цінність людської особи і в\nрівноправність чоловіків і жінок та вирішили\nсприяти соціальному прогресові і поліпшенню умов\nжиття при більшій свободі; і\nберучи до уваги. що держави‐члени зобов'язались\nсприяти у співробітництві з Організацією Об'єднаних\nНацій загальній повазі і додержанню прав людини і\nосновних свобод; і\nберучи до уваги, що загальне розуміння\nхарактеру цих прав і свобод має величезне\nзначення для повного виконання цього\nзобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як\nзавдання, до виконання якого повинні прагнути\nвсі народи і всі держави з тим, щоб кожна людина і\nкожний орган суспільства, завжди маючи на увазі\nцю Декларацію, прагнули шляхом освіти сприяти\nповажанню цих прав і свобод і забезпеченню,\nшляхом національних і міжнародних прогресивних\nзаходів, загального і ефективного визнання і\nздійснення їх як серед народів держав ‐ членів\nОрганізації, так і серед народів територій, що\nперебувають під їх юрисдикцією.",
            "Image": "97860db8cb6bb18852e9f2e9aa2ea196"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Стаття 1.\nВсі люди народжуються вільними і рівними у своїй\nгідності та правах. Вони наділені розумом і совістю і\nповинні діяти у відношенні один до одного в дусі\nбратерства.\nСтаття 2.\nКожна людина повинна мати всі права і всі свободи,\nпроголошені цією Декларацією, незалежно від раси,\nкольору шкіри, статі, мови, релігії, політичних або\nінших переконань, національного чи соціального\nпоходження, майнового, станового або іншого\nстановища.\nКрім того, не повинно проводитися ніякого\nрозрізнення на основі політичного, правового або\nміжнародного статусу країни або території, до якої\nлюдина належить, незалежно від того, чи є ця\nтериторія незалежною, підопічною,\nнесамоврядованою або як‐небудь інакше\nобмеженою у своєму суверенітеті.\nтаття 3.\nКожна людина має право на життя, на свободу і на\nособисту недоторканність.\nСтаття 4.\nНіхто не повинен бути в рабстві або у\nпідневільному стані; рабство і работоргівля\nзабороняються в усіх їх видах.\nСтаття 5.\nНіхто не повинен зазнавати тортур, або\nжорстокого, нелюдського, або такого, що принижує\nйого гідність, поводження і покарання.\nСтаття 6.\nКожна людина, де б вона не перебувала, має право\nна визнання її правосуб'єктності.\nСтаття 7.\nВсі люди рівні перед законом і мають право, без\nбудь‐якої різниці, на рівний їх захист законом. Усі\nлюди мають право на рівний захист від якої б то не\nбуло дискримінації, що порушує цю Декларацію, і від\nякого б то не було підбурювання до такої\nдискримінації.\nСтаття 8.",
            "Image": "eaff64873f88c7df69597e9f4e93a9af"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Кожна людина має право на ефективне поновлення\nу правах компетентними національними судами в\nразі порушення її основних прав, наданих їй\nконституцією або законом.\nСтаття 9.\nНіхто не може зазнавати безпідставного арешту,\nзатримання або вигнання.\nСтаття 10.\nКожна людина, для визначення її прав і обов'язків і\nдля встановлення обґрунтованості пред'явленого\nїй кримінального обвинувачення, має право, на\nоснові повної рівності, на те, щоб її справа була\nрозглянута прилюдно і з додержанням усіх вимог\nсправедливості незалежним і безстороннім судом.\nСтаття 11.\nКожна людина обвинувачена у вчиненні злочину,\nмає право вважатися невинною доти, поки її\nвинність не буде встановлена в законному\nпорядку шляхом прилюдного судового розгляду,\nпри якому їй забезпечують усі можливості для\nзахисту.\nНіхто не може бути засуджений за злочин на\nпідставі вчинення будь‐якого діяння або за\nбездіяльність, які під час їх вчинення не становили\nзлочину за національними законами або за\nміжнародним правом. Не може також накладатись\nпокарання тяжче від того, яке могло бути\nзастосоване на час вчинення злочину.\nСтаття 12.\nНіхто не може зазнавати безпідставного\nвтручання у його особисте і сімейне життя,\nбезпідставного посягання на недоторканність\nйого житла, таємницю його кореспонденції або на\nйого честь і репутацію. Кожна людина має право на\nзахист закону від такого втручання або таких\nпосягань.\nСтаття 13.\nКожна людина має право вільно пересуватися і\nобирати собі місце проживання у межах кожної\nдержави.\nКожна людина має право покинути будь‐яку країну,\nвключаючи й свою власну, і повертатись у свою\nкраїну.",
            "Image": "2fcc3e916737e3c28701a1a83b0e19e5"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Стаття 14.\nКожна людина має право шукати притулку від\nпереслідувань в інших країнах і користуватися цим\nпритулком.\nЦе право не може бути використане в разі\nпереслідування, яке в дійсності ґрунтується на\nвчиненні неполітичного злочину, або діяння, що\nсуперечить цілям і принципам Організації\nОб'єднаних Націй.\nСтаття 15.\nКожна людина має право на громадянство.\nНіхто не може бути безпідставно позбавлений\nгромадянства або права змінити своє\nгромадянство.\nСтаття 16.\nЧоловіки і жінки, які досягли повноліття, мають\nправо без будь‐яких обмежень за ознакою раси,\nнаціональності або релігії одружуватися і\nзасновувати сім'ю. Вони користуються однаковими\nправами щодо одруження під час шлюбу та під час\nйого розірвання.\nШлюб може укладатися тільки при вільній і повній\nзгоді сторін, що одружуються.\nСім'я є природним і основним осередком суспільства\nі має право на захист з боку суспільства та\nдержави.\nСтаття 17.\nКожна людина має право володіти майном як\nодноособово, так і разом з іншими.\nНіхто не може бути безпідставно позбавлений\nсвого майна.\nСтаття 18.\nКожна людина має право на свободу думки, совісті і\nрелігії; це право включає свободу змінювати свою\nрелігію або переконання і свободу сповідувати\nсвою релігію або переконання як одноособово, так\nі разом з іншими, прилюдним або приватним\nпорядком в ученні, богослужінні і виконанні\nрелігійних та ритуальних обрядів.\nСтаття 19.",
            "Image": "d815a6990969091b7f3b8f33457d105a"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Кожна людина має право на свободу переконань і на\nвільне їх виявлення; це право включає свободу\nбезперешкодно дотримуватися своїх переконань\nта свободу шукати, одержувати і поширювати\nінформацію та ідеї будь‐якими засобами і незалежно\nвід державних кордонів.\nСтаття 20.\nКожна людина має право на свободу мирних зборів і\nасоціацій.\nНіхто не може бути примушений вступати до будь‐\nякої асоціації.\nСтаття 21.\nКожна людина має право брати участь в управлінні\nсвоєю країною безпосередньо або через вільно\nобраних представників.\nКожна людина має право рівного доступу до\nдержавної служби в своїй країні.\nВоля народу повинна бути основою влади уряду;\nця воля повинна виявлятися у періодичних і\nнефальсифікованих виборах, які повинні\nпровадитись при загальному і рівному виборчому\nправі шляхом таємного голосування або ж через інші\nрівнозначні форми, що забезпечують свободу\nголосування.\nСтаття 22.\nКожна людина, як член суспільства, має право на\nсоціальне забезпечення і на здійснення необхідних\nдля підтримання її гідності і для вільного розвитку її\nособи прав у економічній. Соціальній і культурній\nгалузях за допомогою національних зусиль і\nміжнародного співробітництва та відповідно до\nструктури і ресурсів кожної держави.\nСтаття 23.\nКожна людина має право на працю, на вільний вибір\nроботи, на справедливі і сприятливі умови праці та\nна захист від безробіття.\nКожна людина, без будь‐якої дискримінації, має\nправо на рівну оплату за рівну працю.\nКожний працюючий має право на справедливу і\nзадовільну винагороду, яка забезпечує гідне\nлюдини існування, її самої та її сім'ї, і яка в разі\nнеобхідності доповнюється іншими засобами\nсоціального забезпечення.",
            "Image": "845ed3896b6493d73700096a40d67a56"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Кожна людина має право створювати професійні\nспілки і входити до професійних спілок для захисту\nсвоїх інтересів.\nСтаття 24.\nКожна людина має право на відпочинок і дозвілля,\nвключаючи право на розумне обмеження робочого\nдня та на оплачувану періодичну відпустку.\nСтаття 25.\nКожна людина має право на такий життєвий рівень,\nвключаючи їжу, житло, медичний догляд та\nнеобхідне соціальне обслуговування, який є\nнеобхідним для підтримання здоров'я і добробуту її\nсамої та її сім'ї, і право на забезпечення в разі\nбезробіття, хвороби, інвалідності, вдівства,\nстарості чи іншого випадку втрати засобів до\nіснування через незалежні від неї обставини.\nМатеринство і дитинство дають право на особливе\nпіклування і допомогу. Всі діти, народжені у шлюбі\nабо поза шлюбом, повинні користуватися\nоднаковим соціальним захистом.\nСтаття 26.\nКожна людина має право на освіту. Освіта повинна\nбути безплатною, хоча б початкова і загальна.\nПочаткова освіта повинна бути обов'язковою.\nТехнічна і професійна освіта повинна бути\nзагальнодоступною, а вища освіта повинна бути\nоднаково доступною для всіх на основі здібностей\nкожного.\nОсвіта повинна бути спрямована на повний\nрозвиток людської особи і збільшення поваги до\nправ людини і основних свобод. Освіта повинна\nсприяти взаєморозумінню, терпимості і дружбі між\nусіма народами, расовими, або релігійними групами\nі повинна сприяти діяльності Організації Об'єднаних\nНацій по підтриманню миру.\nБатьки мають право пріоритету у виборі виду\nосвіти для своїх малолітніх дітей.\nСтаття 27.\nКожна людина має право вільно брати участь у\nкультурному житті суспільства, втішатися\nмистецтвом, брати участь у науковому прогресі і\nкористуватися його благами.\nКожна людина має право на захист її моральних і\nматеріальних інтересів, що є результатом наукових,",
            "Image": "3132fe163bc918e00b044c7d3eccedc9"
        },
        "6": {
            "Label": "7",
            "Index": 6,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "літературних або художніх праць, автором яких\nвона є.\nСтаття 28.\nКожна людина має право на соціальний і міжнародний\nпорядок, при якому права і свободи, викладені в\nцій Декларації, можуть бути повністю здійснені.\nСтаття 29.\nКожна людина має обов'язки перед суспільством, у\nякому тільки й можливий вільний і повний розвиток\nїї особи.\nПри здійсненні своїх прав і свобод кожна людина\nповинна зазнавати тільки таких обмежень, які\nвстановлені законом виключно з метою\nзабезпечення належного визнання і поваги прав і\nсвобод інших та забезпечення справедливих\nвимог моралі, громадського порядку і загального\nдобробуту в демократичному суспільстві.\nЗдійснення цих прав і свобод ні в якому разі не\nповинно суперечити цілям і принципам Організації\nОб'єднаних Націй.\nСтаття 30.\nНіщо у цій Декларації не може бути витлумачено як\nнадання будь‐якій державі, групі осіб або окремим\nособам права займатися будь‐якою діяльністю або\nвчиняти дії, спрямовані на знищення прав і свобод,\nвикладених у цій Декларації.",
            "Image": "cf5db056cf668cf72fc00f6d888ba9ed"
        }
    }
}

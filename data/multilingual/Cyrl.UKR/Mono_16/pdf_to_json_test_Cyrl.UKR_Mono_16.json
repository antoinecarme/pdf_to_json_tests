{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471302,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка властива всім членам людської\nсім'ї, і рівних та невід'ємних їх прав є основою свободі, справедливості\nта загального миру; і\nберучи до уваги, що зневажання і нехтування правами людини призвели до\nварварських актів, які обурюють совість людства, і що створення такого\nсвіту, в якому люди будуть мати свободу слова і переконань і будуть\nвільні від страху і нужди, проголошено як високе прагнення людей; і\nберучи до уваги, що необхідно, щоб права людини охоронялися силою закону\nз метою забезпечення того, щоб людина не була змушена вдаватися як до\nостаннього засобу до повстання проти тиранії і гноблення; і\nберучи до уваги, що необхідно сприяти розвиткові дружніх відносин між\nнародами; і\nберучи до уваги, що народи Об'єднаних Націй підтвердили в Статуті свою\nвіру в основні права людини, в гідність і цінність людської особи і в\nрівноправність чоловіків і жінок та вирішили сприяти соціальному\nпрогресові і поліпшенню умов життя при більшій свободі; і\nберучи до уваги. що держави‐члени зобов'язались сприяти у\nспівробітництві з Організацією Об'єднаних Націй загальній повазі і\nдодержанню прав людини і основних свобод; і\nберучи до уваги, що загальне розуміння характеру цих прав і свобод має\nвеличезне значення для повного виконання цього зобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як завдання, до виконання\nякого повинні прагнути всі народи і всі держави з тим, щоб кожна людина\nі кожний орган суспільства, завжди маючи на увазі цю Декларацію,\nпрагнули шляхом освіти сприяти поважанню цих прав і свобод і\nзабезпеченню, шляхом національних і міжнародних прогресивних заходів,\nзагального і ефективного визнання і здійснення їх як серед народів\nдержав ‐ членів Організації, так і серед народів територій, що\nперебувають під їх юрисдикцією.\nСтаття 1.\nВсі люди народжуються вільними і рівними у своїй гідності та правах.\nВони наділені розумом і совістю і повинні діяти у відношенні один до\nодного в дусі братерства.\nСтаття 2.\nКожна людина повинна мати всі права і всі свободи, проголошені цією\nДекларацією, незалежно від раси, кольору шкіри, статі, мови, релігії,\nполітичних або інших переконань, національного чи соціального\nпоходження, майнового, станового або іншого становища.",
            "Image": "b660e22e931b7e6e4811bfe9e3acef2a"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Крім того, не повинно проводитися ніякого розрізнення на основі\nполітичного, правового або міжнародного статусу країни або території, до\nякої людина належить, незалежно від того, чи є ця територія незалежною,\nпідопічною, несамоврядованою або як‐небудь інакше обмеженою у своєму\nсуверенітеті.\nтаття 3.\nКожна людина має право на життя, на свободу і на особисту\nнедоторканність.\nСтаття 4.\nНіхто не повинен бути в рабстві або у підневільному стані; рабство і\nработоргівля забороняються в усіх їх видах.\nСтаття 5.\nНіхто не повинен зазнавати тортур, або жорстокого, нелюдського, або\nтакого, що принижує його гідність, поводження і покарання.\nСтаття 6.\nКожна людина, де б вона не перебувала, має право на визнання її\nправосуб'єктності.\nСтаття 7.\nВсі люди рівні перед законом і мають право, без будь‐якої різниці, на\nрівний їх захист законом. Усі люди мають право на рівний захист від якої\nб то не було дискримінації, що порушує цю Декларацію, і від якого б то\nне було підбурювання до такої дискримінації.\nСтаття 8.\nКожна людина має право на ефективне поновлення у правах компетентними\nнаціональними судами в разі порушення її основних прав, наданих їй\nконституцією або законом.\nСтаття 9.\nНіхто не може зазнавати безпідставного арешту, затримання або вигнання.\nСтаття 10.\nКожна людина, для визначення її прав і обов'язків і для встановлення\nобґрунтованості пред'явленого їй кримінального обвинувачення, має право,\nна основі повної рівності, на те, щоб її справа була розглянута прилюдно\nі з додержанням усіх вимог справедливості незалежним і безстороннім\nсудом.\nСтаття 11.\nКожна людина обвинувачена у вчиненні злочину, має право вважатися\nневинною доти, поки її винність не буде встановлена в законному порядку\nшляхом прилюдного судового розгляду, при якому їй забезпечують усі\nможливості для захисту.",
            "Image": "615dd383816fd69ff39f05ad17ccf2af"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ніхто не може бути засуджений за злочин на підставі вчинення будь‐якого\nдіяння або за бездіяльність, які під час їх вчинення не становили\nзлочину за національними законами або за міжнародним правом. Не може\nтакож накладатись покарання тяжче від того, яке могло бути застосоване\nна час вчинення злочину.\nСтаття 12.\nНіхто не може зазнавати безпідставного втручання у його особисте і\nсімейне життя, безпідставного посягання на недоторканність його житла,\nтаємницю його кореспонденції або на його честь і репутацію. Кожна людина\nмає право на захист закону від такого втручання або таких посягань.\nСтаття 13.\nКожна людина має право вільно пересуватися і обирати собі місце\nпроживання у межах кожної держави.\nКожна людина має право покинути будь‐яку країну, включаючи й свою\nвласну, і повертатись у свою країну.\nСтаття 14.\nКожна людина має право шукати притулку від переслідувань в інших країнах\nі користуватися цим притулком.\nЦе право не може бути використане в разі переслідування, яке в дійсності\nґрунтується на вчиненні неполітичного злочину, або діяння, що суперечить\nцілям і принципам Організації Об'єднаних Націй.\nСтаття 15.\nКожна людина має право на громадянство.\nНіхто не може бути безпідставно позбавлений громадянства або права\nзмінити своє громадянство.\nСтаття 16.\nЧоловіки і жінки, які досягли повноліття, мають право без будь‐яких\nобмежень за ознакою раси, національності або релігії одружуватися і\nзасновувати сім'ю. Вони користуються однаковими правами щодо одруження\nпід час шлюбу та під час його розірвання.\nШлюб може укладатися тільки при вільній і повній згоді сторін, що\nодружуються.\nСім'я є природним і основним осередком суспільства і має право на захист\nз боку суспільства та держави.\nСтаття 17.\nКожна людина має право володіти майном як одноособово, так і разом з\nіншими.\nНіхто не може бути безпідставно позбавлений свого майна.",
            "Image": "97c0dd59281ebd0cb007a7187138e24b"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Стаття 18.\nКожна людина має право на свободу думки, совісті і релігії; це право\nвключає свободу змінювати свою релігію або переконання і свободу\nсповідувати свою релігію або переконання як одноособово, так і разом з\nіншими, прилюдним або приватним порядком в ученні, богослужінні і\nвиконанні релігійних та ритуальних обрядів.\nСтаття 19.\nКожна людина має право на свободу переконань і на вільне їх виявлення;\nце право включає свободу безперешкодно дотримуватися своїх переконань та\nсвободу шукати, одержувати і поширювати інформацію та ідеї будь‐якими\nзасобами і незалежно від державних кордонів.\nСтаття 20.\nКожна людина має право на свободу мирних зборів і асоціацій.\nНіхто не може бути примушений вступати до будь‐якої асоціації.\nСтаття 21.\nКожна людина має право брати участь в управлінні своєю країною\nбезпосередньо або через вільно обраних представників.\nКожна людина має право рівного доступу до державної служби в своїй\nкраїні.\nВоля народу повинна бути основою влади уряду; ця воля повинна виявлятися\nу періодичних і нефальсифікованих виборах, які повинні провадитись при\nзагальному і рівному виборчому праві шляхом таємного голосування або ж\nчерез інші рівнозначні форми, що забезпечують свободу голосування.\nСтаття 22.\nКожна людина, як член суспільства, має право на соціальне забезпечення і\nна здійснення необхідних для підтримання її гідності і для вільного\nрозвитку її особи прав у економічній. Соціальній і культурній галузях за\nдопомогою національних зусиль і міжнародного співробітництва та\nвідповідно до структури і ресурсів кожної держави.\nСтаття 23.\nКожна людина має право на працю, на вільний вибір роботи, на справедливі\nі сприятливі умови праці та на захист від безробіття.\nКожна людина, без будь‐якої дискримінації, має право на рівну оплату за\nрівну працю.\nКожний працюючий має право на справедливу і задовільну винагороду, яка\nзабезпечує гідне людини існування, її самої та її сім'ї, і яка в разі\nнеобхідності доповнюється іншими засобами соціального забезпечення.\nКожна людина має право створювати професійні спілки і входити до\nпрофесійних спілок для захисту своїх інтересів.",
            "Image": "f12491b0e47d0ab345577ead0336d64f"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Стаття 24.\nКожна людина має право на відпочинок і дозвілля, включаючи право на\nрозумне обмеження робочого дня та на оплачувану періодичну відпустку.\nСтаття 25.\nКожна людина має право на такий життєвий рівень, включаючи їжу, житло,\nмедичний догляд та необхідне соціальне обслуговування, який є необхідним\nдля підтримання здоров'я і добробуту її самої та її сім'ї, і право на\nзабезпечення в разі безробіття, хвороби, інвалідності, вдівства,\nстарості чи іншого випадку втрати засобів до існування через незалежні\nвід неї обставини.\nМатеринство і дитинство дають право на особливе піклування і допомогу.\nВсі діти, народжені у шлюбі або поза шлюбом, повинні користуватися\nоднаковим соціальним захистом.\nСтаття 26.\nКожна людина має право на освіту. Освіта повинна бути безплатною, хоча б\nпочаткова і загальна. Початкова освіта повинна бути обов'язковою.\nТехнічна і професійна освіта повинна бути загальнодоступною, а вища\nосвіта повинна бути однаково доступною для всіх на основі здібностей\nкожного.\nОсвіта повинна бути спрямована на повний розвиток людської особи і\nзбільшення поваги до прав людини і основних свобод. Освіта повинна\nсприяти взаєморозумінню, терпимості і дружбі між усіма народами,\nрасовими, або релігійними групами і повинна сприяти діяльності\nОрганізації Об'єднаних Націй по підтриманню миру.\nБатьки мають право пріоритету у виборі виду освіти для своїх малолітніх\nдітей.\nСтаття 27.\nКожна людина має право вільно брати участь у культурному житті\nсуспільства, втішатися мистецтвом, брати участь у науковому прогресі і\nкористуватися його благами.\nКожна людина має право на захист її моральних і матеріальних інтересів,\nщо є результатом наукових, літературних або художніх праць, автором яких\nвона є.\nСтаття 28.\nКожна людина має право на соціальний і міжнародний порядок, при якому\nправа і свободи, викладені в цій Декларації, можуть бути повністю\nздійснені.\nСтаття 29.\nКожна людина має обов'язки перед суспільством, у якому тільки й можливий\nвільний і повний розвиток її особи.",
            "Image": "13901d01109cd1b45d8b072dc681d91a"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "При здійсненні своїх прав і свобод кожна людина повинна зазнавати тільки\nтаких обмежень, які встановлені законом виключно з метою забезпечення\nналежного визнання і поваги прав і свобод інших та забезпечення\nсправедливих вимог моралі, громадського порядку і загального добробуту в\nдемократичному суспільстві.\nЗдійснення цих прав і свобод ні в якому разі не повинно суперечити цілям\nі принципам Організації Об'єднаних Націй.\nСтаття 30.\nНіщо у цій Декларації не може бути витлумачено як надання будь‐якій\nдержаві, групі осіб або окремим особам права займатися будь‐якою\nдіяльністю або вчиняти дії, спрямовані на знищення прав і свобод,\nвикладених у цій Декларації.",
            "Image": "96fd8d0dd39cb53c6a212e3fe68aaed2"
        }
    }
}

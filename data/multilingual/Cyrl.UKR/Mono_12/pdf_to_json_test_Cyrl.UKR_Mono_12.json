{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471284,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "ЗАГАЛЬНА ДЕКЛАРАЦІЯ ПРАВ ЛЮДИНІ\nПРЕАМБУЛА\nБеручи до уваги, що визнання гідності, яка властива всім членам людської сім'ї, і рівних та\nневід'ємних їх прав є основою свободі, справедливості та загального миру; і\nберучи до уваги, що зневажання і нехтування правами людини призвели до варварських актів, які\nобурюють совість людства, і що створення такого світу, в якому люди будуть мати свободу слова і\nпереконань і будуть вільні від страху і нужди, проголошено як високе прагнення людей; і\nберучи до уваги, що необхідно, щоб права людини охоронялися силою закону з метою забезпечення\nтого, щоб людина не була змушена вдаватися як до останнього засобу до повстання проти тиранії і\nгноблення; і\nберучи до уваги, що необхідно сприяти розвиткові дружніх відносин між народами; і\nберучи до уваги, що народи Об'єднаних Націй підтвердили в Статуті свою віру в основні права\nлюдини, в гідність і цінність людської особи і в рівноправність чоловіків і жінок та вирішили\nсприяти соціальному прогресові і поліпшенню умов життя при більшій свободі; і\nберучи до уваги. що держави‐члени зобов'язались сприяти у співробітництві з Організацією\nОб'єднаних Націй загальній повазі і додержанню прав людини і основних свобод; і\nберучи до уваги, що загальне розуміння характеру цих прав і свобод має величезне значення для\nповного виконання цього зобов'язання,\nГЕНЕРАЛЬНА АСАМБЛЕЯ\nпроголошує цю Загальну Декларацію Прав Людини як завдання, до виконання якого повинні прагнути\nвсі народи і всі держави з тим, щоб кожна людина і кожний орган суспільства, завжди маючи на\nувазі цю Декларацію, прагнули шляхом освіти сприяти поважанню цих прав і свобод і забезпеченню,\nшляхом національних і міжнародних прогресивних заходів, загального і ефективного визнання і\nздійснення їх як серед народів держав ‐ членів Організації, так і серед народів територій, що\nперебувають під їх юрисдикцією.\nСтаття 1.\nВсі люди народжуються вільними і рівними у своїй гідності та правах. Вони наділені розумом і\nсовістю і повинні діяти у відношенні один до одного в дусі братерства.\nСтаття 2.\nКожна людина повинна мати всі права і всі свободи, проголошені цією Декларацією, незалежно від\nраси, кольору шкіри, статі, мови, релігії, політичних або інших переконань, національного чи\nсоціального походження, майнового, станового або іншого становища.\nКрім того, не повинно проводитися ніякого розрізнення на основі політичного, правового або\nміжнародного статусу країни або території, до якої людина належить, незалежно від того, чи є ця\nтериторія незалежною, підопічною, несамоврядованою або як‐небудь інакше обмеженою у своєму\nсуверенітеті.\nтаття 3.\nКожна людина має право на життя, на свободу і на особисту недоторканність.\nСтаття 4.\nНіхто не повинен бути в рабстві або у підневільному стані; рабство і работоргівля забороняються\nв усіх їх видах.\nСтаття 5.\nНіхто не повинен зазнавати тортур, або жорстокого, нелюдського, або такого, що принижує його\nгідність, поводження і покарання.\nСтаття 6.\nКожна людина, де б вона не перебувала, має право на визнання її правосуб'єктності.\nСтаття 7.\nВсі люди рівні перед законом і мають право, без будь‐якої різниці, на рівний їх захист законом.\nУсі люди мають право на рівний захист від якої б то не було дискримінації, що порушує цю",
            "Image": "e386aa32f04ff33f264dcdd99384d864"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Декларацію, і від якого б то не було підбурювання до такої дискримінації.\nСтаття 8.\nКожна людина має право на ефективне поновлення у правах компетентними національними судами в\nразі порушення її основних прав, наданих їй конституцією або законом.\nСтаття 9.\nНіхто не може зазнавати безпідставного арешту, затримання або вигнання.\nСтаття 10.\nКожна людина, для визначення її прав і обов'язків і для встановлення обґрунтованості\nпред'явленого їй кримінального обвинувачення, має право, на основі повної рівності, на те, щоб\nїї справа була розглянута прилюдно і з додержанням усіх вимог справедливості незалежним і\nбезстороннім судом.\nСтаття 11.\nКожна людина обвинувачена у вчиненні злочину, має право вважатися невинною доти, поки її\nвинність не буде встановлена в законному порядку шляхом прилюдного судового розгляду, при якому\nїй забезпечують усі можливості для захисту.\nНіхто не може бути засуджений за злочин на підставі вчинення будь‐якого діяння або за\nбездіяльність, які під час їх вчинення не становили злочину за національними законами або за\nміжнародним правом. Не може також накладатись покарання тяжче від того, яке могло бути\nзастосоване на час вчинення злочину.\nСтаття 12.\nНіхто не може зазнавати безпідставного втручання у його особисте і сімейне життя,\nбезпідставного посягання на недоторканність його житла, таємницю його кореспонденції або на\nйого честь і репутацію. Кожна людина має право на захист закону від такого втручання або таких\nпосягань.\nСтаття 13.\nКожна людина має право вільно пересуватися і обирати собі місце проживання у межах кожної\nдержави.\nКожна людина має право покинути будь‐яку країну, включаючи й свою власну, і повертатись у свою\nкраїну.\nСтаття 14.\nКожна людина має право шукати притулку від переслідувань в інших країнах і користуватися цим\nпритулком.\nЦе право не може бути використане в разі переслідування, яке в дійсності ґрунтується на\nвчиненні неполітичного злочину, або діяння, що суперечить цілям і принципам Організації\nОб'єднаних Націй.\nСтаття 15.\nКожна людина має право на громадянство.\nНіхто не може бути безпідставно позбавлений громадянства або права змінити своє громадянство.\nСтаття 16.\nЧоловіки і жінки, які досягли повноліття, мають право без будь‐яких обмежень за ознакою раси,\nнаціональності або релігії одружуватися і засновувати сім'ю. Вони користуються однаковими\nправами щодо одруження під час шлюбу та під час його розірвання.\nШлюб може укладатися тільки при вільній і повній згоді сторін, що одружуються.\nСім'я є природним і основним осередком суспільства і має право на захист з боку суспільства та\nдержави.\nСтаття 17.\nКожна людина має право володіти майном як одноособово, так і разом з іншими.\nНіхто не може бути безпідставно позбавлений свого майна.",
            "Image": "5bbd5ddcfad1c6fa64cd30fb5ea517f6"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "Стаття 18.\nКожна людина має право на свободу думки, совісті і релігії; це право включає свободу змінювати\nсвою релігію або переконання і свободу сповідувати свою релігію або переконання як одноособово,\nтак і разом з іншими, прилюдним або приватним порядком в ученні, богослужінні і виконанні\nрелігійних та ритуальних обрядів.\nСтаття 19.\nКожна людина має право на свободу переконань і на вільне їх виявлення; це право включає свободу\nбезперешкодно дотримуватися своїх переконань та свободу шукати, одержувати і поширювати\nінформацію та ідеї будь‐якими засобами і незалежно від державних кордонів.\nСтаття 20.\nКожна людина має право на свободу мирних зборів і асоціацій.\nНіхто не може бути примушений вступати до будь‐якої асоціації.\nСтаття 21.\nКожна людина має право брати участь в управлінні своєю країною безпосередньо або через вільно\nобраних представників.\nКожна людина має право рівного доступу до державної служби в своїй країні.\nВоля народу повинна бути основою влади уряду; ця воля повинна виявлятися у періодичних і\nнефальсифікованих виборах, які повинні провадитись при загальному і рівному виборчому праві\nшляхом таємного голосування або ж через інші рівнозначні форми, що забезпечують свободу\nголосування.\nСтаття 22.\nКожна людина, як член суспільства, має право\nнеобхідних для підтримання її гідності і для\nСоціальній і культурній галузях за допомогою\nта відповідно до структури і ресурсів кожної\nна соціальне забезпечення і на здійснення\nвільного розвитку її особи прав у економічній.\nнаціональних зусиль і міжнародного співробітництва\nдержави.\nСтаття 23.\nКожна людина має право на працю, на вільний вибір роботи, на справедливі і сприятливі умови\nпраці та на захист від безробіття.\nКожна людина, без будь‐якої дискримінації, має право на рівну оплату за рівну працю.\nКожний працюючий має право на справедливу і задовільну винагороду, яка забезпечує гідне людини\nіснування, її самої та її сім'ї, і яка в разі необхідності доповнюється іншими засобами\nсоціального забезпечення.\nКожна людина має право створювати професійні спілки і входити до професійних спілок для захисту\nсвоїх інтересів.\nСтаття 24.\nКожна людина має право на відпочинок і дозвілля, включаючи право на розумне обмеження робочого\nдня та на оплачувану періодичну відпустку.\nСтаття 25.\nКожна людина має право на такий життєвий рівень, включаючи їжу, житло, медичний догляд та\nнеобхідне соціальне обслуговування, який є необхідним для підтримання здоров'я і добробуту її\nсамої та її сім'ї, і право на забезпечення в разі безробіття, хвороби, інвалідності, вдівства,\nстарості чи іншого випадку втрати засобів до існування через незалежні від неї обставини.\nМатеринство і дитинство дають право на особливе піклування і допомогу. Всі діти, народжені у\nшлюбі або поза шлюбом, повинні користуватися однаковим соціальним захистом.\nСтаття 26.\nКожна людина має право на освіту. Освіта повинна бути безплатною, хоча б початкова і загальна.\nПочаткова освіта повинна бути обов'язковою. Технічна і професійна освіта повинна бути\nзагальнодоступною, а вища освіта повинна бути однаково доступною для всіх на основі здібностей\nкожного.\nОсвіта повинна бути спрямована на повний розвиток людської особи і збільшення поваги до прав",
            "Image": "37c2c2d06697ca802403b351edfb578f"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 9.216)}"
            ],
            "Text": "людини і основних свобод. Освіта повинна сприяти взаєморозумінню, терпимості і дружбі між усіма\nнародами, расовими, або релігійними групами і повинна сприяти діяльності Організації Об'єднаних\nНацій по підтриманню миру.\nБатьки мають право пріоритету у виборі виду освіти для своїх малолітніх дітей.\nСтаття 27.\nКожна людина має право вільно брати участь у культурному житті суспільства, втішатися\nмистецтвом, брати участь у науковому прогресі і користуватися його благами.\nКожна людина має право на захист її моральних і матеріальних інтересів, що є результатом\nнаукових, літературних або художніх праць, автором яких вона є.\nСтаття 28.\nКожна людина має право на соціальний і міжнародний порядок, при якому права і свободи,\nвикладені в цій Декларації, можуть бути повністю здійснені.\nСтаття 29.\nКожна людина має обов'язки перед суспільством, у якому тільки й можливий вільний і повний\nрозвиток її особи.\nПри здійсненні своїх прав і свобод кожна людина повинна зазнавати тільки таких обмежень, які\nвстановлені законом виключно з метою забезпечення належного визнання і поваги прав і свобод\nінших та забезпечення справедливих вимог моралі, громадського порядку і загального добробуту в\nдемократичному суспільстві.\nЗдійснення цих прав і свобод ні в якому разі не повинно суперечити цілям і принципам\nОрганізації Об'єднаних Націй.\nСтаття 30.\nНіщо у цій Декларації не може бути витлумачено як надання будь‐якій державі, групі осіб або\nокремим особам права займатися будь‐якою діяльністю або вчиняти дії, спрямовані на знищення\nправ і свобод, викладених у цій Декларації.",
            "Image": "0586baf379dc20096ca6858937a63e13"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471088,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TOKSAVE LONG OL RAITS BILONG OL MANMERI LONG OLGETA HAP BILONG DISPELA\nGIRAUN\nAS BILONG TOKTOK\nLong luksave olsem olgeta manmeri mas igat respek, na olgeta manmeri\nlong dispela graun igat wankain raits long bihainim laik bilong ol, long\ngat lo na oda na gat gutpela sindaun.\nLong ol hap nambaut taim manmeri i no luksave long raits bilong ol\nnarapela manmeri, dispela tingting we ol manmeri mas gat fridom long\ntoktok, gat fridom blong igat bilip, fridom long noken poret na fridom\nlong laikim ol kainkain samting. Dispela em i bikpela samting bilong\nolgeta manmeri.\nLong wanem em i gutpela stret, sapos man i no inap hariapim narapela\nlong halivim em, olsem laspela samting, long i go egensim man o meri\nigat olgeta pawa insait long kantri na husat i save lukautim ol pipol\nbilong em long nogut pasin tasol, na dispela raits blong ol manmeri em\nlo bai lukautim na banisim.\nLong wanem, em i gutpela stret long strongim pasin bilong kamapim\ngutpela sindaun namel long ol kantri.\nLong tingting bilong ol manmeri we i memba bilong Yunaited Nesens insait\nlong Jata, strongim gen bilop bilong ol long raits bilong manmeri, long\nsoim respek, na long soim olsem wanwan man na wanwan merigat raits, na\nbai ol i strong long kamapim gutpela sindaun long ples bilong ol, na\nkamapim gutpela laip long laik bilong ol wanwan yet.\nWe wanwan memba kantri bin tok long kamapim, wantaim Yunaited Nesens,\npasin bilong respektim na lukautim raits na fridom bilong manmeri.\nLong dispela, olgeta manmeri mas save long raits na fridoms em i wanpela\nbikpela samting tru bilong wanwan manmeri.\nNau, Olsem na\nJenerol Assembli\nTokaut long dispela toksave long raits bilong manmeri long olgeta hap\nbilong dispela giraun. Long kamapim wanpela wei bilong olgeta manmeri na\nolgeta kantri, na olgeta wanwan manmeri, na olgeta samting I save mekim\nkamap komuniti, tingim dispela toksave, ol I mas skulim ol man meri\nbilong strongim, insait long wanwan kantri na tu long ol narapela\nkantri.\nAtikel 1\nYumi olgeta mama karim umi long stap fri na wankain long wei yumi lukim\ni gutpela na strepela tru. Uumi olgeta igat ting ting bilong wanem\nsamting I rait na rong na mipela olgeta I mas mekim gutpela pasin long\nol narapela long tingting bilong brata susa.\nAtikel 2",
            "Image": "f1e2000eead5f89886d8216bce38f735"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Yumi manmeri igat olgeta raits na fridom i stap long dispela toksave, na\nnoken skelim ol kainkain ol nammeri long ol samting olsem, kala bilong\nskin, em man o meri, tokples, lotu, politik, o ol narapela tingting,\nkantri o wanem hap yu kam long en, ol samting yu i gat, taim ol manmeri\nbon, o ol narapela samting.\nMoa yet, noken mekim narapela samting long ol manmeri long as bilong wok\npolitiks, wok jastis, o wok namel long ol kantri ilong dispela giraun o\nhap ol manmeri i kam long en, sapos em i free o narapela kantri i\nlukautim, i nogat gavman bilong ol yet o i aninit yet long pawa bilong\nking na kwin.\nAtikel 3\nYumi olgeta igat rait long stap laip, fri na sef.\nAtikel 4\nNogat manmeri mas stap na wok olsem slev. Yumi olgeta i mas stopim wok\nslev na wok bilong salim ol manmeri olsem slev.\nAtikel 5\nNogat wanpela manmeri igat rait long givim pen nating long narapela na\nbagarapim nem, kros, pasin nogut o nogut wei bilong panisim manmeri.\nAtikel 6\nOlgeta manmeri long olgeta hap igat rait long luksave blong lo.\nAtikel 7\nMaski yu wanem kain man o meri, yumi olgeta igat wankain raits tasol\nlong lo. Sapos lo ino luksave long yumi wankain, yumi gat rait long\ntokaut long lo.\nAtikel 8\nOlgeta manmeri igat rait long kot, long sanap long kot na kisim\nkompensesen sapos narapela manmeri o gavman i no bihainim Mama Lo bilong\nkantri bilong yumi.\nAtikel 9\nNogat wanpela man o meri o polis igat pawa long holim yu nating o rausim\nyu long haus bilong yu o long rot na kalabusim yu long rumgat o rausim\nyu go stap long narapela ples o kantri.\nAtikel 10\nOl manmeri igat rait long sanap na harim kot long ples klia, na husat i\nharim kot i mas stap fri long ol kainkain tingting long wokim gutpela\ntingting.\nAtikel 11\nOlgeta wanwan manmeri we i sanap long kot, ol igat rait long tok ol i no",
            "Image": "feb0aaf58751f712fa833647b2936c02"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "bin rong, inap kot i ken soim rong bilong ol, na ol igat rait long behim\ntok bilong kot.\nNa tu, lo i noken putim nupela lo na kalbusim gen.\nAtikel 12\nNogat wanpela man o meri igat rait long go insait long haus bilong\nnarapela man o meri, o nogat rait long lukim pas bilong narapela man o\nmeri, o holim o lukim samting bilong narapela man o meri. Na tu i nogat\nman o meri igat rait long bagarapim nem bilong narapela man o meri o\ndaunim nem bilong em. Na lo mas stap long banisim dispela kain ol hevi o\npasin olsem.\nAtikel 13\nYumi gat rait long wokabout na raun insait long kantri bilong yumi.\nNa tu yumi gat rait long go/kam long kantri bilong yumi na go/kam long\nnarapela kantri.\nAtikel 14\nOlgeta manmeri igat rait long painim amamas long narapela kantri taim\nkantri bilong ol yet i laik patim, o bagarapim, o poretim, o kilim, o\nkalabusim ol nating..\nDispela rait ol no inap yusim sapos kantri bilong yu yet laik kotim na\nkalabusim yu sappos yu brukim la long kantri na as i no bilong politik o\nI no bihainim lo or paisin bilong Yunaited Nesens.\nAtikel 15\nTaim mama karim yumi, yumi olgeta igat rait long gat asples o kantri\nbilong yumi.\nIno gat wanpela man o meri igat rait long rausim asples o kantri blong\nyumi. Na yumi olgeta igat rait long senisim asples o kantri bilong yumi.\nAtikel 16\nOl Manmeri i bikpela pinis igat rait long marit, maski blek o wait,\nwanem lotu o wanem lotu o wamem kantri yu kam long em.\nTupela mas marit long laik bilong tupela yet, nogat narapela man o meri\ninap hariapim ol long marit.\nFemili emi bikpela samting tru na komumiti wamtaim gavaman mas banisim\nna lukautim ol.\nAtikel 17\nYumi olgeta igat rait long baim ol samting bilong yumi olsem, haus,\ngraun.\nI no gat wanpela man or meri igat rait long rausim nating haus o samting\nbilong yu.",
            "Image": "471513ef5a06de0e7cb80bd3b929bef4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Atikel 18\nYumi olgeta igat raits long tingting long ol kainkain samting, lotu na\nbilip tu. Na yumi igat rait long senisim ol dispela tingting tu, na yumi\nigat rait long stap olsem, olsem yu yet o wantaim narapela, na skelim\ntingting na bilip wantaim ol narapela.\nAtikel 19\nYumi olgeta igat rait long tingting na tokaut, na narapela man o meri\nnogat rait long stopim yu. Na tu, yumi gat rait long putim tingting long\nniuspepa, radio na tv.\nAtikel 20\nYumi olgeta igat rait long bung wantaim ol narapela.\nNarapela man o meri nogat rait long pulim na stopim yu long bung wantaim\nol narapela manmeri.\nAtikel 21\nYumi olgeta gat rait long stap insait long gavman, sapos yu sanap long\neleksen o yu makim narapela long sanap long sait bilong yu.\nOlgeta manmeri igat rait long kisim wankain pablik sevis olsem ol\nnarapela manmeri insait long kantri blong ol.\nYumi olgeta gat rait long makim husat man o meri yu laik makim.\nAtikel 22\nOlgeta manmeri na pikinini i wanpela memba long sosaiti, igat rait long\nstap long gutpela laip na gutpela sindaun, igat rait long kisim halivim\nlong kantri, na ol wanem kain halivim save kam long ol intanesenel lain\ntasol ol wanwan manmeri mas bihainim laik bilong ogenaisesen na riso\nbilong gavman.\nAtikel 23\nOlgeta igat rait long wok na yumi olgeta igat rait long wok long wanem\nkain wok yumi laikim. Wokples mas i stap gutpela wei yumi no inap painim\nbagarap na yumi mas was gut long pasin nogat wok.\nYumi olgeta, maski i kam long wanem hap, mas kisim wankain moni long\nwankain wok.\nOlgeta i wok igat rait long kisim pei na pei i mas inap long lukautim yu\nyet wantaim femili, sapos nogat yu gat rait long kisim moni long sampela\nnarapela hap long karamapim dispela hap long karamapim dispela ol nids\nbiong yu wantaim femeili.\nYumi olgeta igat rait long kamapim na kamap memba long wanpela group\nhusat sanag long raits bilong yumi ol wok manmeri \u2013 ol i save kilim\n\u201dtred union\u201d\nAtikel 24",
            "Image": "ae1d9dc5525b01032614ff74c1481aa9"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Yumi olgeta igat rait long malolo na wok sotpela taim tasol. Na tu, yumi\nigat rait long kisim pei long taim bilon maolo.\nAtikel 25\nYumi olgeta igat rait long stap gut na lukautim femili bilong yumi, long\nhalivim olsem, kaikai, klos, haus na marasin. Sapos manmeri i no gat\nwok, em sik, kisim bagarap long sampela hap long bodi, lapun stret, na\nol narapela samting i mekim sindaun i hat. Yum igat rait long askim\ngavman long halivim.\nMama na pikinini ol i bikpela samting long laip bilong yumi olgeta. Ol\nigat rait long painim na kisim gutpela halivim na yumi mas lukautim ol\ngut. Maski pikinini igat papa o pikinini bilong rot. Ol pikinini igat\nwankain raits na olgeta gat rait long painim na kisim gutpela halivim.\nAtikel 26\nOlgeta manmeri gat rait long edukesen. Olgeta pikinini mas go long\nkominiti skul, skul i bikpela samting na olgeta pikinini mas go long\nkominiti skul fri. Olgeta manmeri i mas igat wankain rait long go long\nnarapela kain skul o teknikel skul. Skul mas stap long lainim mipela\nlong gutpela pasin bilong gutpela sindaun wantaim ol narapela manmeri na\npasin bilong helpim na laikim ol.\nEducation i mas redim yumi long strongim rispek long ol human rights na\nfridom. Education i mas promotim save na wok bung wantaim ol narapela\nkantri. Yumi noken wari olsem pasin bilong ol o lotu bilong ol i\nnarapela long yumi. Yumi i mas skruim wok bilong Yunaited Nesens long\nkamapim na larim peace.\nOlgeta papa mama igat rait long painim wanem kain skul i gutpela long\npikinini bilong ol.\nAtikel 27\nYumi olgeta gat rait long bihainim gutpela tumbuna pasin bilong yumi\nwaintaim ol nupela pasin olsem, caving, potri, penting, tumbuna singsing\nna stori. Yumi gat rait long serim o usim gutpela samting i kam long ol\nsave manmeri ol kolim scientist husat mekim nupela kainkain save.\nTu yumi yet mas kisim samting long wok yu mekim kamap, narapela noken\nkisim nem o namba long wok bilong narapela man o long samting we em i\nmekim kamap.\nAtikel 28\nYumi olgeta igat rait long gavmen bilong mipela long kamapim dispela\nkain ol lo long kantri bilong yumi. Na olgeta kantri long wol i mas igat\ngutpela sindaun na wok bung wantaim.\nAtikel 29\nYumi olgeta igat risponsibiliti o wok long wokim insait long komuniti\nlong kamapim ol dispela ol raits.",
            "Image": "6bf49758059982ad5e5d4ab015ad4db4"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Ol raits i mas igat lo i stap long lukautim raits bilong ol narapela,\nraits bilong yu no inap daunim raits bilong narapela.\nNo gat wanpela man o meri inap kamapim nupela lo insait long komuniti we\nlo i no binainim lo bilong Yunaited Nesens.\nAtikel 30\nNo at wanpela narapela man o meri o kantri inap long usim dispela human\nraits lo long kamapim birua long narapela o bagarapim ol raits na fridom\nbilong yu.",
            "Image": "fa25a5375d571ab90c5f5cbafe8f17ae"
        }
    }
}

{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471178,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "TOKSAVE LONG OL RAITS BILONG OL MANMERI LONG OLGETA HAP BILONG DISPELA GIRAUN\nAS BILONG TOKTOK\nLong luksave olsem olgeta manmeri mas igat respek, na olgeta manmeri long dispela graun\nigat wankain raits long bihainim laik bilong ol, long gat lo na oda na gat gutpela\nsindaun.\nLong ol hap nambaut taim manmeri i no luksave long raits bilong ol narapela manmeri,\ndispela tingting we ol manmeri mas gat fridom long toktok, gat fridom blong igat bilip,\nfridom long noken poret na fridom long laikim ol kainkain samting. Dispela em i bikpela\nsamting bilong olgeta manmeri.\nLong wanem em i gutpela stret, sapos man i no inap hariapim narapela long halivim em,\nolsem laspela samting, long i go egensim man o meri igat olgeta pawa insait long kantri\nna husat i save lukautim ol pipol bilong em long nogut pasin tasol, na dispela raits\nblong ol manmeri em lo bai lukautim na banisim.\nLong wanem, em i gutpela stret long strongim pasin bilong kamapim gutpela sindaun namel\nlong ol kantri.\nLong tingting bilong ol manmeri we i memba bilong Yunaited Nesens insait long Jata,\nstrongim gen bilop bilong ol long raits bilong manmeri, long soim respek, na long soim\nolsem wanwan man na wanwan merigat raits, na bai ol i strong long kamapim gutpela\nsindaun long ples bilong ol, na kamapim gutpela laip long laik bilong ol wanwan yet.\nWe wanwan memba kantri bin tok long kamapim, wantaim Yunaited Nesens, pasin bilong\nrespektim na lukautim raits na fridom bilong manmeri.\nLong dispela, olgeta manmeri mas save long raits na fridoms em i wanpela bikpela\nsamting tru bilong wanwan manmeri.\nNau, Olsem na\nJenerol Assembli\nTokaut long dispela toksave long raits bilong manmeri long olgeta hap bilong dispela\ngiraun. Long kamapim wanpela wei bilong olgeta manmeri na olgeta kantri, na olgeta\nwanwan manmeri, na olgeta samting I save mekim kamap komuniti, tingim dispela toksave,\nol I mas skulim ol man meri bilong strongim, insait long wanwan kantri na tu long ol\nnarapela kantri.\nAtikel 1\nYumi olgeta mama karim umi long stap fri na wankain long wei yumi lukim i gutpela na\nstrepela tru. Uumi olgeta igat ting ting bilong wanem samting I rait na rong na mipela\nolgeta I mas mekim gutpela pasin long ol narapela long tingting bilong brata susa.\nAtikel 2\nYumi manmeri igat olgeta raits na fridom i stap long dispela toksave, na noken skelim\nol kainkain ol nammeri long ol samting olsem, kala bilong skin, em man o meri, tokples,\nlotu, politik, o ol narapela tingting, kantri o wanem hap yu kam long en, ol samting yu\ni gat, taim ol manmeri bon, o ol narapela samting.\nMoa yet, noken mekim narapela samting long ol manmeri long as bilong wok politiks, wok",
            "Image": "1d389c2779f26fce8e3120b5131b83f7"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "jastis, o wok namel long ol kantri ilong dispela giraun o hap ol manmeri i kam long en,\nsapos em i free o narapela kantri i lukautim, i nogat gavman bilong ol yet o i aninit\nyet long pawa bilong king na kwin.\nAtikel 3\nYumi olgeta igat rait long stap laip, fri na sef.\nAtikel 4\nNogat manmeri mas stap na wok olsem slev. Yumi olgeta i mas stopim wok slev na wok\nbilong salim ol manmeri olsem slev.\nAtikel 5\nNogat wanpela manmeri igat rait long givim pen nating long narapela na bagarapim nem,\nkros, pasin nogut o nogut wei bilong panisim manmeri.\nAtikel 6\nOlgeta manmeri long olgeta hap igat rait long luksave blong lo.\nAtikel 7\nMaski yu wanem kain man o meri, yumi olgeta igat wankain raits tasol long lo. Sapos lo\nino luksave long yumi wankain, yumi gat rait long tokaut long lo.\nAtikel 8\nOlgeta manmeri igat rait long kot, long sanap long kot na kisim kompensesen sapos\nnarapela manmeri o gavman i no bihainim Mama Lo bilong kantri bilong yumi.\nAtikel 9\nNogat wanpela man o meri o polis igat pawa long holim yu nating o rausim yu long haus\nbilong yu o long rot na kalabusim yu long rumgat o rausim yu go stap long narapela ples\no kantri.\nAtikel 10\nOl manmeri igat rait long sanap na harim kot long ples klia, na husat i harim kot i mas\nstap fri long ol kainkain tingting long wokim gutpela tingting.\nAtikel 11\nOlgeta wanwan manmeri we i sanap long kot, ol igat rait long tok ol i no bin rong, inap\nkot i ken soim rong bilong ol, na ol igat rait long behim tok bilong kot.\nNa tu, lo i noken putim nupela lo na kalbusim gen.\nAtikel 12\nNogat wanpela man o meri igat rait long go insait long haus bilong narapela man o meri,\no nogat rait long lukim pas bilong narapela man o meri, o holim o lukim samting bilong\nnarapela man o meri. Na tu i nogat man o meri igat rait long bagarapim nem bilong\nnarapela man o meri o daunim nem bilong em. Na lo mas stap long banisim dispela kain ol\nhevi o pasin olsem.",
            "Image": "74dc0ffa30b004ebe3917d1785b2221e"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Atikel 13\nYumi gat rait long wokabout na raun insait long kantri bilong yumi.\nNa tu yumi gat rait long go/kam long kantri bilong yumi na go/kam long narapela kantri.\nAtikel 14\nOlgeta manmeri igat rait long painim amamas long narapela kantri taim kantri bilong ol\nyet i laik patim, o bagarapim, o poretim, o kilim, o kalabusim ol nating..\nDispela rait ol no inap yusim sapos kantri bilong yu yet laik kotim na kalabusim yu\nsappos yu brukim la long kantri na as i no bilong politik o I no bihainim lo or paisin\nbilong Yunaited Nesens.\nAtikel 15\nTaim mama karim yumi, yumi olgeta igat rait long gat asples o kantri bilong yumi.\nIno gat wanpela man o meri igat rait long rausim asples o kantri blong yumi. Na yumi\nolgeta igat rait long senisim asples o kantri bilong yumi.\nAtikel 16\nOl Manmeri i bikpela pinis igat rait long marit, maski blek o wait, wanem lotu o wanem\nlotu o wamem kantri yu kam long em.\nTupela mas marit long laik bilong tupela yet, nogat narapela man o meri inap hariapim\nol long marit.\nFemili emi bikpela samting tru na komumiti wamtaim gavaman mas banisim na lukautim ol.\nAtikel 17\nYumi olgeta igat rait long baim ol samting bilong yumi olsem, haus, graun.\nI no gat wanpela man or meri igat rait long rausim nating haus o samting bilong yu.\nAtikel 18\nYumi olgeta igat raits long tingting long ol kainkain samting, lotu na bilip tu. Na\nyumi igat rait long senisim ol dispela tingting tu, na yumi igat rait long stap olsem,\nolsem yu yet o wantaim narapela, na skelim tingting na bilip wantaim ol narapela.\nAtikel 19\nYumi olgeta igat rait long tingting na tokaut, na narapela man o meri nogat rait long\nstopim yu. Na tu, yumi gat rait long putim tingting long niuspepa, radio na tv.\nAtikel 20\nYumi olgeta igat rait long bung wantaim ol narapela.\nNarapela man o meri nogat rait long pulim na stopim yu long bung wantaim ol narapela\nmanmeri.\nAtikel 21",
            "Image": "3404f32d44c81f0c8ac0193ad8304cc4"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "Yumi olgeta gat rait long stap insait long gavman, sapos yu sanap long eleksen o yu\nmakim narapela long sanap long sait bilong yu.\nOlgeta manmeri igat rait long kisim wankain pablik sevis olsem ol narapela manmeri\ninsait long kantri blong ol.\nYumi olgeta gat rait long makim husat man o meri yu laik makim.\nAtikel 22\nOlgeta manmeri na pikinini i wanpela memba long sosaiti, igat rait long stap long\ngutpela laip na gutpela sindaun, igat rait long kisim halivim long kantri, na ol wanem\nkain halivim save kam long ol intanesenel lain tasol ol wanwan manmeri mas bihainim\nlaik bilong ogenaisesen na riso bilong gavman.\nAtikel 23\nOlgeta igat rait long wok na yumi olgeta igat rait long wok long wanem kain wok yumi\nlaikim. Wokples mas i stap gutpela wei yumi no inap painim bagarap na yumi mas was gut\nlong pasin nogat wok.\nYumi olgeta, maski i kam long wanem hap, mas kisim wankain moni long wankain wok.\nOlgeta i wok igat rait long kisim pei na pei i mas inap long lukautim yu yet wantaim\nfemili, sapos nogat yu gat rait long kisim moni long sampela narapela hap long\nkaramapim dispela hap long karamapim dispela ol nids biong yu wantaim femeili.\nYumi olgeta igat rait long kamapim na kamap memba long wanpela group husat sanag long\nraits bilong yumi ol wok manmeri \u2013 ol i save kilim \u201dtred union\u201d\nAtikel 24\nYumi olgeta igat rait long malolo na wok sotpela taim tasol. Na tu, yumi igat rait long\nkisim pei long taim bilon maolo.\nAtikel 25\nYumi olgeta igat rait long stap gut na lukautim femili bilong yumi, long halivim olsem,\nkaikai, klos, haus na marasin. Sapos manmeri i no gat wok, em sik, kisim bagarap long\nsampela hap long bodi, lapun stret, na ol narapela samting i mekim sindaun i hat. Yum\nigat rait long askim gavman long halivim.\nMama na pikinini ol i bikpela samting long laip bilong yumi olgeta. Ol igat rait long\npainim na kisim gutpela halivim na yumi mas lukautim ol gut. Maski pikinini igat papa o\npikinini bilong rot. Ol pikinini igat wankain raits na olgeta gat rait long painim na\nkisim gutpela halivim.\nAtikel 26\nOlgeta manmeri gat rait long edukesen. Olgeta pikinini mas go long kominiti skul, skul\ni bikpela samting na olgeta pikinini mas go long kominiti skul fri. Olgeta manmeri i\nmas igat wankain rait long go long narapela kain skul o teknikel skul. Skul mas stap\nlong lainim mipela long gutpela pasin bilong gutpela sindaun wantaim ol narapela\nmanmeri na pasin bilong helpim na laikim ol.\nEducation i mas redim yumi long strongim rispek long ol human rights na fridom.\nEducation i mas promotim save na wok bung wantaim ol narapela kantri. Yumi noken wari",
            "Image": "4a1f492a82daa449ef1cc9e44e1ce6b3"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('Sun-ExtA', 12.096)}"
            ],
            "Text": "olsem pasin bilong ol o lotu bilong ol i narapela long yumi. Yumi i mas skruim wok\nbilong Yunaited Nesens long kamapim na larim peace.\nOlgeta papa mama igat rait long painim wanem kain skul i gutpela long pikinini bilong\nol.\nAtikel 27\nYumi olgeta gat rait long bihainim gutpela tumbuna pasin bilong yumi waintaim ol nupela\npasin olsem, caving, potri, penting, tumbuna singsing na stori. Yumi gat rait long\nserim o usim gutpela samting i kam long ol save manmeri ol kolim scientist husat mekim\nnupela kainkain save.\nTu yumi yet mas kisim samting long wok yu mekim kamap, narapela noken kisim nem o namba\nlong wok bilong narapela man o long samting we em i mekim kamap.\nAtikel 28\nYumi olgeta igat rait long gavmen bilong mipela long kamapim dispela kain ol lo long\nkantri bilong yumi. Na olgeta kantri long wol i mas igat gutpela sindaun na wok bung\nwantaim.\nAtikel 29\nYumi olgeta igat risponsibiliti o wok long wokim insait long komuniti long kamapim ol\ndispela ol raits.\nOl raits i mas igat lo i stap long lukautim raits bilong ol narapela, raits bilong yu\nno inap daunim raits bilong narapela.\nNo gat wanpela man o meri inap kamapim nupela lo insait long komuniti we lo i no\nbinainim lo bilong Yunaited Nesens.\nAtikel 30\nNo at wanpela narapela man o meri o kantri inap long usim dispela human raits lo long\nkamapim birua long narapela o bagarapim ol raits na fridom bilong yu.",
            "Image": "e5a717c5673a0691a3009e60c578ee0d"
        }
    }
}

{
    "MetaData": {
        "Author": null,
        "Creation_Date": 1581471031,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "759aa0bd9ee2f7a96db7c9be3ca4cbd7",
            "Index": 0,
            "Label": "1",
            "Size": [
                595.0,
                842.0
            ],
            "Text": "TOKSAVE LONG OL RAITS BILONG OL MANMERI LONG OLGETA HAP BILONG DISPELA\nGIRAUN\nAS BILONG TOKTOK\nLong luksave olsem olgeta manmeri mas igat respek, na olgeta manmeri long dispela graun igat wankain\nraits long bihainim laik bilong ol, long gat lo na oda na gat gutpela sindaun.\nLong ol hap nambaut taim manmeri i no luksave long raits bilong ol narapela manmeri, dispela tingting we\nol manmeri mas gat fridom long toktok, gat fridom blong igat bilip, fridom long noken poret na fridom long\nlaikim ol kainkain samting. Dispela em i bikpela samting bilong olgeta manmeri.\nLong wanem em i gutpela stret, sapos man i no inap hariapim narapela long halivim em, olsem laspela\nsamting, long i go egensim man o meri igat olgeta pawa insait long kantri na husat i save lukautim ol pipol\nbilong em long nogut pasin tasol, na dispela raits blong ol manmeri em lo bai lukautim na banisim.\nLong wanem, em i gutpela stret long strongim pasin bilong kamapim gutpela sindaun namel long ol kantri.\nLong tingting bilong ol manmeri we i memba bilong Yunaited Nesens insait long Jata, strongim gen bilop\nbilong ol long raits bilong manmeri, long soim respek, na long soim olsem wanwan man na wanwan merigat\nraits, na bai ol i strong long kamapim gutpela sindaun long ples bilong ol, na kamapim gutpela laip long laik\nbilong ol wanwan yet.\nWe wanwan memba kantri bin tok long kamapim, wantaim Yunaited Nesens, pasin bilong respektim na\nlukautim raits na fridom bilong manmeri.\nLong dispela, olgeta manmeri mas save long raits na fridoms em i wanpela bikpela samting tru bilong\nwanwan manmeri."
        },
        "1": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "da85c5919fbbbc31c85f212bf0959cca",
            "Index": 1,
            "Label": "2",
            "Size": [
                595.0,
                842.0
            ],
            "Text": "Nau, Olsem na\nJenerol Assembli\nTokaut long dispela toksave long raits bilong manmeri long olgeta hap bilong dispela giraun. Long kamapim\nwanpela wei bilong olgeta manmeri na olgeta kantri, na olgeta wanwan manmeri, na olgeta samting I save\nmekim kamap komuniti, tingim dispela toksave, ol I mas skulim ol man meri bilong strongim, insait long\nwanwan kantri na tu long ol narapela kantri.\nAtikel 1\nYumi olgeta mama karim umi long stap fri na wankain long wei yumi lukim i gutpela na strepela tru. Uumi\nolgeta igat ting ting bilong wanem samting I rait na rong na mipela olgeta I mas mekim gutpela pasin long ol\nnarapela long tingting bilong brata susa.\nAtikel 2\nYumi manmeri igat olgeta raits na fridom i stap long dispela toksave, na noken skelim ol kainkain ol\nnammeri long ol samting olsem, kala bilong skin, em man o meri, tokples, lotu, politik, o ol narapela\ntingting, kantri o wanem hap yu kam long en, ol samting yu i gat, taim ol manmeri bon, o ol narapela\nsamting.\nMoa yet, noken mekim narapela samting long ol manmeri long as bilong wok politiks, wok jastis, o wok\nnamel long ol kantri ilong dispela giraun o hap ol manmeri i kam long en, sapos em i free o narapela kantri i\nlukautim, i nogat gavman bilong ol yet o i aninit yet long pawa bilong king na kwin.\nAtikel 3\nYumi olgeta igat rait long stap laip, fri na sef."
        },
        "2": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "904f12a548bbfb8e80ffdbf5734b4dc1",
            "Index": 2,
            "Label": "3",
            "Size": [
                595.0,
                842.0
            ],
            "Text": "Atikel 4\nNogat manmeri mas stap na wok olsem slev. Yumi olgeta i mas stopim wok slev na wok bilong salim ol\nmanmeri olsem slev.\nAtikel 5\nNogat wanpela manmeri igat rait long givim pen nating long narapela na bagarapim nem, kros, pasin nogut o\nnogut wei bilong panisim manmeri.\nAtikel 6\nOlgeta manmeri long olgeta hap igat rait long luksave blong lo.\nAtikel 7\nMaski yu wanem kain man o meri, yumi olgeta igat wankain raits tasol long lo. Sapos lo ino luksave long\nyumi wankain, yumi gat rait long tokaut long lo.\nAtikel 8\nOlgeta manmeri igat rait long kot, long sanap long kot na kisim kompensesen sapos narapela manmeri o\ngavman i no bihainim Mama Lo bilong kantri bilong yumi.\nAtikel 9\nNogat wanpela man o meri o polis igat pawa long holim yu nating o rausim yu long haus bilong yu o long rot\nna kalabusim yu long rumgat o rausim yu go stap long narapela ples o kantri.\nAtikel 10\nOl manmeri igat rait long sanap na harim kot long ples klia, na husat i harim kot i mas stap fri long ol"
        },
        "3": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "0b454f016f837db293bc6182e4609b70",
            "Index": 3,
            "Label": "4",
            "Size": [
                595.0,
                842.0
            ],
            "Text": "kainkain tingting long wokim gutpela tingting.\nAtikel 11\nOlgeta wanwan manmeri we i sanap long kot, ol igat rait long tok ol i no bin rong, inap kot i ken soim rong\nbilong ol, na ol igat rait long behim tok bilong kot.\nNa tu, lo i noken putim nupela lo na kalbusim gen.\nAtikel 12\nNogat wanpela man o meri igat rait long go insait long haus bilong narapela man o meri, o nogat rait long\nlukim pas bilong narapela man o meri, o holim o lukim samting bilong narapela man o meri. Na tu i nogat\nman o meri igat rait long bagarapim nem bilong narapela man o meri o daunim nem bilong em. Na lo mas\nstap long banisim dispela kain ol hevi o pasin olsem.\nAtikel 13\nYumi gat rait long wokabout na raun insait long kantri bilong yumi.\nNa tu yumi gat rait long go/kam long kantri bilong yumi na go/kam long narapela kantri.\nAtikel 14\nOlgeta manmeri igat rait long painim amamas long narapela kantri taim kantri bilong ol yet i laik patim, o\nbagarapim, o poretim, o kilim, o kalabusim ol nating..\nDispela rait ol no inap yusim sapos kantri bilong yu yet laik kotim na kalabusim yu sappos yu brukim la long\nkantri na as i no bilong politik o I no bihainim lo or paisin bilong Yunaited Nesens.\nAtikel 15"
        },
        "4": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "acffa1e4c2a415dd3bf3309fecf30343",
            "Index": 4,
            "Label": "5",
            "Size": [
                595.0,
                842.0
            ],
            "Text": "Taim mama karim yumi, yumi olgeta igat rait long gat asples o kantri bilong yumi.\nIno gat wanpela man o meri igat rait long rausim asples o kantri blong yumi. Na yumi olgeta igat rait long\nsenisim asples o kantri bilong yumi.\nAtikel 16\nOl Manmeri i bikpela pinis igat rait long marit, maski blek o wait, wanem lotu o wanem lotu o wamem kantri\nyu kam long em.\nTupela mas marit long laik bilong tupela yet, nogat narapela man o meri inap hariapim ol long marit.\nFemili emi bikpela samting tru na komumiti wamtaim gavaman mas banisim na lukautim ol.\nAtikel 17\nYumi olgeta igat rait long baim ol samting bilong yumi olsem, haus, graun.\nI no gat wanpela man or meri igat rait long rausim nating haus o samting bilong yu.\nAtikel 18\nYumi olgeta igat raits long tingting long ol kainkain samting, lotu na bilip tu. Na yumi igat rait long senisim\nol dispela tingting tu, na yumi igat rait long stap olsem, olsem yu yet o wantaim narapela, na skelim tingting\nna bilip wantaim ol narapela.\nAtikel 19\nYumi olgeta igat rait long tingting na tokaut, na narapela man o meri nogat rait long stopim yu. Na tu, yumi\ngat rait long putim tingting long niuspepa, radio na tv.\nAtikel 20"
        },
        "5": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "f41fb7bff386e4fce020be0438686049",
            "Index": 5,
            "Label": "6",
            "Size": [
                595.0,
                842.0
            ],
            "Text": "Yumi olgeta igat rait long bung wantaim ol narapela.\nNarapela man o meri nogat rait long pulim na stopim yu long bung wantaim ol narapela manmeri.\nAtikel 21\nYumi olgeta gat rait long stap insait long gavman, sapos yu sanap long eleksen o yu makim narapela long\nsanap long sait bilong yu.\nOlgeta manmeri igat rait long kisim wankain pablik sevis olsem ol narapela manmeri insait long kantri blong\nol.\nYumi olgeta gat rait long makim husat man o meri yu laik makim.\nAtikel 22\nOlgeta manmeri na pikinini i wanpela memba long sosaiti, igat rait long stap long gutpela laip na gutpela\nsindaun, igat rait long kisim halivim long kantri, na ol wanem kain halivim save kam long ol intanesenel lain\ntasol ol wanwan manmeri mas bihainim laik bilong ogenaisesen na riso bilong gavman.\nAtikel 23\nOlgeta igat rait long wok na yumi olgeta igat rait long wok long wanem kain wok yumi laikim. Wokples mas\ni stap gutpela wei yumi no inap painim bagarap na yumi mas was gut long pasin nogat wok.\nYumi olgeta, maski i kam long wanem hap, mas kisim wankain moni long wankain wok.\nOlgeta i wok igat rait long kisim pei na pei i mas inap long lukautim yu yet wantaim femili, sapos nogat yu\ngat rait long kisim moni long sampela narapela hap long karamapim dispela hap long karamapim dispela ol\nnids biong yu wantaim femeili.\nYumi olgeta igat rait long kamapim na kamap memba long wanpela group husat sanag long raits bilong yumi"
        },
        "6": {
            "Attributes": [
                "{'color': (0, 0, 0), 'font': ('DejaVuSans', 12.096)}",
                "{'color': (0, 0, 0), 'font': ('AksaraBali', 12.096)}"
            ],
            "Image": "3b5c27ce148339982d49a6caede3e63f",
            "Index": 6,
            "Label": "7",
            "Size": [
                595.0,
                842.0
            ],
            "Text": "ol wok manmeri – ol i save kilim ”tred union”\nAtikel 24\nYumi olgeta igat rait long malolo na wok sotpela taim tasol. Na tu, yumi igat rait long kisim pei long taim\nbilon maolo.\nAtikel 25\nYumi olgeta igat rait long stap gut na lukautim femili bilong yumi, long halivim olsem, kaikai, klos, haus na\nmarasin. Sapos manmeri i no gat wok, em sik, kisim bagarap long sampela hap long bodi, lapun stret, na ol\nnarapela samting i mekim sindaun i hat. Yum igat rait long askim gavman long halivim.\nMama na pikinini ol i bikpela samting long laip bilong yumi olgeta. Ol igat rait long painim na kisim gutpela\nhalivim na yumi mas lukautim ol gut. Maski pikinini igat papa o pikinini bilong rot. Ol pikinini igat wankain\nraits na olgeta gat rait long painim na kisim gutpela halivim.\nAtikel 26\nOlgeta manmeri gat rait long edukesen. Olgeta pikinini mas go long kominiti skul, skul i bikpela samting na\nolgeta pikinini mas go long kominiti skul fri. Olgeta manmeri i mas igat wankain rait long go long narapela\nkain skul o teknikel skul. Skul mas stap long lainim mipela long gutpela pasin bilong gutpela sindaun\nwantaim ol narapela manmeri na pasin bilong helpim na laikim ol.\nEducation i mas redim yumi long strongim rispek long ol human rights na fridom. Education i mas promotim\nsave na wok bung wantaim ol narapela kantri. Yumi noken wari olsem pasin bilong ol o lotu bilong ol i\nnarapela long yumi. Yumi i mas skruim wok bilong Yunaited Nesens long kamapim na larim peace.\nOlgeta papa mama igat rait long painim wanem kain skul i gutpela long pikinini bilong ol."
        },
        "7": {
            "Attributes": [
                "{'color': (0, 0, 0), 'font': ('AksaraBali', 12.096)}"
            ],
            "Image": "43f1808ab868e8a710bf2f1c574a8342",
            "Index": 7,
            "Label": "8",
            "Size": [
                595.0,
                842.0
            ],
            "Text": "Atikel 27\nYumi olgeta gat rait long bihainim gutpela tumbuna pasin bilong yumi waintaim ol nupela pasin olsem,\ncaving, potri, penting, tumbuna singsing na stori. Yumi gat rait long serim o usim gutpela samting i kam long\nol save manmeri ol kolim scientist husat mekim nupela kainkain save.\nTu yumi yet mas kisim samting long wok yu mekim kamap, narapela noken kisim nem o namba long wok\nbilong narapela man o long samting we em i mekim kamap.\nAtikel 28\nYumi olgeta igat rait long gavmen bilong mipela long kamapim dispela kain ol lo long kantri bilong yumi.\nNa olgeta kantri long wol i mas igat gutpela sindaun na wok bung wantaim.\nAtikel 29\nYumi olgeta igat risponsibiliti o wok long wokim insait long komuniti long kamapim ol dispela ol raits.\nOl raits i mas igat lo i stap long lukautim raits bilong ol narapela, raits bilong yu no inap daunim raits bilong\nnarapela.\nNo gat wanpela man o meri inap kamapim nupela lo insait long komuniti we lo i no binainim lo bilong\nYunaited Nesens.\nAtikel 30\nNo at wanpela narapela man o meri o kantri inap long usim dispela human raits lo long kamapim birua long\nnarapela o bagarapim ol raits na fridom bilong yu."
        }
    }
}

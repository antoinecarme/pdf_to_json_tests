{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471220,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "TI\u1e62ERRI\u1e24T TAGRAGHLANT IZERFAN N WEMDAN\nYesbudan d yesse ran deg wegraw amatu seg use ti-s 217 A. (III) di 10\ndujember 1948\nANAKCHAM\nImi asmussen n l\u1e25werma i ttalasen akkw y\u00e2ggalen n twachult talsawt d\nyizerfan n sen yemsawan, d nitni i d llsas n tlelli, taghdemt akkw d-\ntifrat deg wmadal (di ddunit).\nImi kra n widn nesmussun ara izerfan n wemdan d widn i\u1e25eqqren s lkhwedm\nn lew\u1e25uch yesserfayen tamsakwit n talsa akkw d- tlilin umadal and'ara\nhedren u and'ara yamnen yemdanen s tlelli idg ur yelli la ase\u1e5bheb la\nlmizirya, d nettat i d asirem \u00e2layan n wemdan.\nImi tebbwi - dd nnig kra yellan ad ttu\u1e25udden izerfan n wemdan s nnidam\nazerfan i wakkn ur yettu\u1e25errs ara wemdan di taggara alamma yughal d\namnafeg \u1e0dadd tem\u1e25eqranit akkw d unaghur.\nImi yessefk ad tennerni tegmi d wassaghen n tmidwa d lem\u1e25ibba gar\nyeghlanen.\nImi di lqanun izerfan n wemdan imudan n ledjnas yedduklen berr\u1e25en i\ntikkelt taj\u1e0didt laman n sen deg zerfan ilsasiyen n wemdan di ccherf akkw\nd wazal n bnadem di tugdut izerfan n tulawin d yergazen u berr\u1e25en belli\nqe\u1e63den ad snernin aqeddem amgarwan u ad sbed'den tigwnatin timenyafin n\ntudert di tlelli yettimghuren.\nImi, timura yetteskin di ledjnas yedduklen lezment iman n sent ad\nmyallent (ad mm\u00e2wanent) i wakken ad demnent nitenti d-tuddsa n ledjnas\nyedduklen, di mkull timura leqder aheqqani izerfan n wemdan akkw tlella\ntilsasiyin.\nImi afham amechruk n tlella d yizerfan agi degs lqima tameqwrant i\nwakken ad uqment leqder tmura leqder i l\u00e2hd n sent.\nTajm\u00e2it tamatawt\nTberre\u1e25 belli ti\u1e63erri\u1e25t agi tagraghlant izerfan n wemdan d anawad\namechruk igher ssaramen imudan d yeghlanen akken ma llan i wakken akkw\nyemdanen d y\u00e2ggaln n temgarwa i glan (i ges an) dima ti\u1e63erri\u1e25t agi di\nlbal n sen, ad skhedmen akkw lmedjhud n sen, s leqraya d tt\u1e5bebga i wakkn\nad senernin aqader n tlella d yizerfan agi u ad demnen s ttawilat idd\niteddun s l\u00e2qel, (wa deffir wa) deg wennar aghelnaw d ugraghlan asmussen\nd usnef\u1e0des igraghlanen i\u1e25eqqaniyen gar imezdaghen n ddulat t\u00e2ggalin s\ntimmad n sent nagh gar yimezdaghen n tmizar i gellan ddaw lhwekm n sent\naghedman.\nTamadda 1:\nImdanen, akken ma llan ttlalen d ilelliyen msawan di l\u1e25we\u1e5bma d yizerfan-\nghur sen tamsakwit d l\u00e2quel u yessefk ad-tili tegmatt gar asen.\nTamadda 2:",
            "Image": "cfd01c7f5f95da5bb9a169c5cea6611b"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kull yiwen ghur-s l\u1e25eqq ad ighellat tilella d yizerfan idd yeddan di\nt\u1e63erri\u1e25t agi bla tarayit idd yettasen si cchetla, d llun, d ldjens d\ntutlait, d ddin d \u1e5b\u1e5bay asiyasi nagh \u1e5b\u1e5bay i\u1e0den i gerzan lasl aghelnaw,\ntamgarwa, aila talalit nagh li\u1e25ala n i\u1e0den yehwa yas d argaz nagh d-\ntame\u1e6d\u1e6dut.\nRnu gher-s, ur ilaq ara ad-tili trayit yebnan ghef li\u1e25ala tasiyasit,\ntaghedmawt nagh tagraghlant n tmurt nagh n temnadt ideg yezdegh wemdan\nyehwa yas tella tmurt agi nagh temnadt agi d- talellit nagh ddaw\nlewkala, nagh ur tehkim ara deg yiman is nagh ur tekmil ara tlelli ines.\nTamadda 3:\nKull amdan ghur es l\u1e25eqq n tudert, tilelli d laman ghef timmad is.\nTamadda 4:\nUr ilaqar a ad yughal wemdan d akli nagh d aqeddach n wemdan iden.\nTasakla d uzenzi n waklan ttu\u1e25e\u1e5b\u1e5bmen ma\u1e0di.\nTamadda 5:\nUr ilaqara ad yettuselle\u1e6d ghef umdan u\u00e2qeb nagh ssikis d- teghriwin\nyesnughbuyen, itekksen fell as sser.\nTamadda 6:\nAng'is yehwa yili wemdan, ghur s l\u1e25eqq ad yettwag leqder i timmadit is\ntaghedmawt.\nTamadda 7:\nAkkw indamen msawan zdat lqanun u ghur sen l\u1e25eqq bla afraz i wakkn atn\ni\u1e25udd lqanun - ghur sen irkwelli l\u1e25eqq i u\u1e25uddu, akken ma llan \u1e0dedd\ntarayit ur nwufq ara ti\u1e63erri\u1e25t agi.\nTamadda 8:\nKull amdan ghur-s l\u1e25eqq ad ichetki i tnehkamin tighelnawin yettuk'ellfen\ni wakkn ad fkent l\u1e25eqq \u1e0dedd tne\u1e25yafin ur nettqadar ara izerfan ilsasiyen\nis yettak udustur d lqanun.\nTamadda 9:\nUla d yiwen ur yezmir ad yettwa\u1e6d\u1e6def, nagh ad yettwa\u1e25bes nagh ad yet\ntwanfu s ldjur.\nTamadda 10:\nKull amdan ghur-s l\u1e25eqq ad-t\u00e2ddi tluft is zdat tnehkamt, \u00e2inani, bla\ntne\u1e25yaft i wakkn ad - tseyyi ma se\u1e25\u1e25ant telzimin is d yizerfan is nagh\nma d-tidett wayn - idd gren fell as deg wennar n l\u00e2qubat.\nTamadda 11:\nKra n win yettut\u00e9hmen s ssiya ad yettwa\u1e25seb d imzekki alama yettu\u1e63e\u1e25\u1e25eh\ns l\u00e2del ddenb idd gren fell as, \u00e2inani, zdat tna\u1e25kamt and'ara yettwadmen",
            "Image": "c2af34bcd28d16c460f84cee9542212b"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "akkw wayn i glaqen i u\u1e25uddu ines.\nUla d yiwen ur yettwa\u1e25kam ara fell as ma yekh dem kra n ssiya\nyettu\u1e25e\u1e5b\u1e5bmen nagh ma iferre\u1e6d di kra iwudjben fell as ma yella di tallit\nni ayn idd gren fell as ur ikhulfara lqanun aghelnaw nagh agraghlan,\nyerna l\u00e2quba ur d as-dd yettak ara ad - tagwar tin is i g\u1e25ekkm lqanun di\ntallit ideg te\u1e0dra ssiya.\nTamadda 12:\nUr yezmir \u1e25edd ad yessekchem iman is s ldjur di tudert n wemdan, di\ntwachult is; deg wekkham is, timuzniwin is nagh ad yessims l\u1e25werma-s d\nnnif is; kull amdan ghur-s l\u1e25eqq at i\u1e25udd lqanun si tiytiwin yechban\ntigi.\nTamadda 13:\nKull amdan ghur-s l\u1e25eqq ad yel\u1e25u s tlelli u ad yekhtir tanezdught di\ntmurt is.\nKull amdan ghur-s l\u1e25eqq ad yeffegh si yall tamurt ghas d - tamurt is u\nma yehwa yas yezmer ad yughal ghur es.\nTamadda 14:\nMa yella yettwa\u1e25\u1e5bes wemdan s ldjur, ghur-s l\u1e25eqq ad yesdari iman is u ad\nighellet l\u00e2naya n tmura i\u1e0den.\nAm\u00e2ni ur d-as-dd tebbw ara ad ighellet l\u1e25eqq agi ma yella yekhdem ssiya\nikhulfen lqanun amechruk nagh ayn ur nwufq ara inawa\u1e0den d yimenzayen n\ntmura yedduklen.\nTamadda 15:\nKull amdan ghur-s l\u1e25eqq i tghelna is yehwan.\nUr d-as yettwakkes i yiwen s ldjur la taghelna ines la l\u1e25eqq ubeddel n\ntghelna.\nTamadda 16:\nMi geblegh weqchich nagh teqchicht, ghur sen l\u1e25eqq ad zewdjen i wakkn ad\nbnum tawachult bla ma yettuqegged l\u1e25eqq gi s cchetla, taghelna, nagh\nddiyana msawan deg zerfen m'ara zewdjen, nad'am zewdjen nagh m'ara\nyefsekh zzwadj.\nUr yettili zzwady alamma s lebghi d umyeqbel ukmil n wergaz d- tmettut.\nTawachult d-tagwejdit talemmast n temgarwa, ghur-s l\u1e25eqq att thudd\ntemgarwa d ddula.\nTamadda 17:\nAmdan yehwa yas we\u1e25d-es nagh d amezday ghur-s l\u1e25eqq ad yekseb aila.\nYiwen ur yezmir ad yettu\u1e25e\u1e5b\u1e5bem seg waila-s.",
            "Image": "d9c603fe68d29dd052606caa619d37bc"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Tamadda 18:\nKull amdan ghur-s l\u1e25eqq i tlelli n tedmi, tamsakwit d ddiyana, l\u1e25eqq agi\ntetteski deg-s tlelli ubeddel n ddiyana akkw d wayn is yettamen, wehd es\nnagh gar medden \u00e2inani nagh di sser, s uselmed s tegdimin, s w\u00e2b\u00e2d d\numares n lemdaheb.\nTamadda 19:\nKull amdan ghur-s l\u1e25eqq n tlelli di \u1e5b\u1e5bay d lmen\u1e6deq anda yetteski l\u1e25eqq\nubeggen n \u1e5b\u1e5bay bla ma yettuchebbwel u daghen tebbwi yas-dd ad inadi, ad\nye\u1e6d\u1e6def, u ad yefser di yall tamurt isallen d- tedmiwin s yall ttawil n\nwen\u1e6daq.\nTamadda 20:\nKull amdan ghur-s l\u1e25eqq i unejm\u00e2 akkw d- tdukla di tifrat.\nYiwen ur yezmir ad yettu\u1e25ettem i wakken ad yetteski di tdukla.\nTamadda 21:\nKull amdan ghur-s l\u1e25eqq ad yetteski deg wsel\u1e25uy n temsal n bailek n\ntmurt is, ama netta s timmad is, nagh s win yekhtar d amtil is.\nKull amdan ghur-s l\u1e25eqq amm netta am wiyad ad yettef amkan di l\u1e25irfat n\nbailek n tmurt is.\nLirad umadan d nettat i d llsas n lhiba n lehkwem n bailek- yessefk add\ntban s tefrant zeddigen idg ara tteskin meddn irkwelli u ara yilin si\nlweqt aar waye\u1e0d di tugdut d sser nagh s ttawil i\u1e0den it yechban ara\ni\u1e0demnen tilellli n tefrant.\nTamadda 22:\nKull amdan yetteskin di temgarwa ghur-s l\u1e25eqq di laman amgarwan gqes den\nad ikafi izerfan is isagrawen imgarwanen d yidelsanen imsefken i l\u1e25we\u1e5bma\nd usegmi alelli n timmadit is s tejmilt n lmedjhud aghelnaw d umyalli\nagraghlan s wayn ara yembwafaqen netta d nni\u1e0dam d lerzaq n kull tamurt.\nTamadda 23:\nKull amdan ghur-s l\u1e25eqq i ikheddim ara yekhtir akkn is yehwa s cchurut n\nl\u00e2del imsef\u1e5ba\u1e25en ar'at i\u1e0demmen ghef ticchumert.\nImdanen akken ma llan ghur sen l\u1e25eqq bla tarayit i tjernanin yemsawan\nghef ikheddimen yemsawen.\nKra n win ikheddmen ghur-s l\u1e25eqq i tjernant ta\u1e25eqqit, timsefre\u1e25t ar'as\ni\u1e0demnen i netta d twachult is tudert iwufqen l\u1e25we\u1e5bma n wemdan ara\nyettuk'emmlen ma yebgha l\u1e25al, s kra n ttawil iden u\u1e25uddu amgarwan.\nKull amdan ghur-s l\u1e25eqq ad yessebded netta d wiya\u1e0d tidukliwin ikheddamen\nnagh ad icharek di tdukla ara i\u1e25udden lmeslaha ines.\nTamadda 24:",
            "Image": "8e8894d214487d9af26c2e1607b35d9c"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Kull amdan ghur-s l\u1e25eqq i rraha d- tukksa n lkhiq (d ugunfu) u ladgha di\nl\u1e25edd iqebbel l\u00e2qel n lweqt ikheddim akkw di ttri\u1e25 yettwakhelsen, si\nlewqt aar waye\u1e0d.\nTamadda 25:\nKull amdam ghur-s l\u1e25eqq i lmizan n tudert ar'at iqidden i \u1e6d\u1e6dmana n\nt\u1e63e\u1e25i\u1e25t is (n tezmert is), liser ines akkw d- twachult is, ladgha i\nisafarn n tu\u00e7\u00e7it, llebsa, tanezdught, adawi timezgiwin (tijmilin)\ntimgarwiyin ilaqen, ghur-s l\u1e25eqq i \u1e6d\u1e6dmana ma ur ikheddmara, ma yu\u1e0den, ma\nyella d an\u00e2ibu nagh d adjjal, nagh d awesran nagh kra n yimi ar d as\nru\u1e25ent ttawilat n tudert ma yekka-dd waya nnig tezmert is;\nTiyemmatin d yigwerdan ghur sen l\u1e25eqq i tallalt (lm\u00e2wna) d u\u1e25uddu\nikhsusiyen. Akkw igwerdan ilulen di zzwadj nagh be\u1e5b\u1e5ba n zzwadj ghur sen\nl\u1e25eqq yemsawan di tuss\u1e5ba (\u1e6d\u1e6dmana) tamgarwant.\nTamadda 26:\nKull amdan ghur-s l\u1e25eqq di leqraya ur nessefk ara fell as lekhla\u1e63 ladgha\nleqraya tamenzut akkw d- telsasit. Leqraya tamenzut d- tamelzumt,\nleqraya tatiqnit d uselmed n lhirfat yessefk ad ilin d imatawen, tabburt\nunekchum gher tlumdiwin tunnigin (\u00e2layen) yessefk ad-tili s l\u00e2del i\nmeddn irkwelli ghef lehsab n wakken \u1e93ewren.\nTtrebga yessefk ad- tessiwe\u1e0d ghr usefti n timmadit d usedjhed n leqder\nizerfan n wemdan akkw d tlella tilsasiyin, tebbwi-dd ad- twe\u1e63\u1e63i ghef\nusefhem d umsameh d lemhibba gar tmura akken ma llant d yimudan d\nddiyanat i tuttfa n lehna.\nImawlan ghur sen l\u1e25eqq d imezwura ad khtiren \u1e63\u1e63enf n ttrebga ara fken i\nwarraw n sen.\nTamadda 27:\nKull amdan ghur-s l\u1e25eqq ad yetteski ma yebgha di tmeddurt tadelsant n\ntmurt is, ad yestummen i lfenn (tazuri) akkw d tegmi n tussna d wayen\nidd ttaken n lfaida.\nKull amdan ghur-s l\u1e25eqq u\u1e25uddu n lfaida ines tanamkawt akkw d- tmaddawt\nidd yekkan seg wayn idd yesnulfa di tussna, di tmedyazt (tasekla) nagh\ndi lfenn.\nTamadda 28:\nKull amdan ghur-s l\u1e25eqq deg wennar amgarwan nagh deg wennar agraghlan i\nwakken ad yili nni\u1e0dam yechban izerfan akkw tlella idd yeddan di t\u1e63erri\u1e25t\nagi lfaida d unawa\u1e0d n sen.\nTamadda 29:\nAmdan ghur-s lwadjeb i wegdud idg i gemken ala deg-s kan, unerni ukmil n\ntimmadit is.\nDeg wmares izerfan is d ughellet n tlella ines, kull yiwen ur ikennu ala\nddaw leqyud i ger\u1e63em lqanun wehd es i wakken ad yedmen asmussen d uqader",
            "Image": "c62f74a55c1f8172bc74d30e418bc7a9"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "izerfan d tlella n lghir is u daghen i wakken tisutriwin tighedmawin n\nwedyaz d nni\u1e0dam n bailek d liser amataw dit emgarwa tagdudant\n(tadimuqratit).\nIzerfan akkw d- tlella yagi, is yehwan yili, ur zmirn ara ad ttumarsen\n\u1e0dedd inawa\u1e0den d \u1ef5imenzayen, n tmura yedduklen.\nTamadda 30:\nUr telli tmadda di t\u1e63err\u1e25it agi i gzemren ad-tettwafhem d-tikchi n l\u1e25eqq\ni ddulla, nagh i wegdud nagh i wemdan i wakkn ad khedmen kra nagh ad\nmarsen igi i gqe\u1e63den a\u1e25uddu izerfan akkw d-tlella idd yeddan deg-s.",
            "Image": "7b607a242470454bd2e27912ccb2a459"
        }
    }
}

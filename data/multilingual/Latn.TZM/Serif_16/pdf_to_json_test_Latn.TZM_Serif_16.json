{
    "MetaData": {
        "Author": null,
        "Creation_Date": 1581471272,
        "Creator": "wkhtmltopdf 0.12.5",
        "Modification_Date": -1,
        "PDF_Version": [
            "PDF-1.4",
            null
        ],
        "Title": ""
    },
    "Pages": {
        "0": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "b894c8f80833a17948c23274de845242",
            "Index": 0,
            "Label": "1",
            "Size": [
                595.0,
                842.0
            ],
            "Text": "TIṢERRIḤT TAGRAGHLANT IZERFAN N WEMDAN\nYesbudan d yesse ran deg wegraw amatu seg use ti-s 217 A. (III) di 10 dujember\n1948\nANAKCHAM\nImi asmussen n lḥwerma i ttalasen akkw yâggalen n twachult talsawt d yizerfan n sen\nyemsawan, d nitni i d llsas n tlelli, taghdemt akkw d- tifrat deg wmadal (di ddunit).\nImi kra n widn nesmussun ara izerfan n wemdan d widn iḥeqqren s lkhwedm n\nlewḥuch yesserfayen tamsakwit n talsa akkw d- tlilin umadal and'ara hedren u\nand'ara yamnen yemdanen s tlelli idg ur yelli la aseṛheb la lmizirya, d nettat i d\nasirem âlayan n wemdan.\nImi tebbwi - dd nnig kra yellan ad ttuḥudden izerfan n wemdan s nnidam azerfan i\nwakkn ur yettuḥerrs ara wemdan di taggara alamma yughal d amnafeg ḍadd\ntemḥeqranit akkw d unaghur.\nImi yessefk ad tennerni tegmi d wassaghen n tmidwa d lemḥibba gar yeghlanen.\nImi di lqanun izerfan n wemdan imudan n ledjnas yedduklen berrḥen i tikkelt tajḍidt\nlaman n sen deg zerfan ilsasiyen n wemdan di ccherf akkw d wazal n bnadem di\ntugdut izerfan n tulawin d yergazen u berrḥen belli qeṣden ad snernin aqeddem\namgarwan u ad sbed'den tigwnatin timenyafin n tudert di tlelli yettimghuren.\nImi, timura yetteskin di ledjnas yedduklen lezment iman n sent ad myallent (ad\nmmâwanent) i wakken ad demnent nitenti d-tuddsa n ledjnas yedduklen, di mkull\ntimura leqder aheqqani izerfan n wemdan akkw tlella tilsasiyin.\nImi afham amechruk n tlella d yizerfan agi degs lqima tameqwrant i wakken ad\nuqment leqder tmura leqder i lâhd n sent.\nTajmâit tamatawt\nTberreḥ belli tiṣerriḥt agi tagraghlant izerfan n wemdan d anawad amechruk igher\nssaramen imudan d yeghlanen akken ma llan i wakken akkw yemdanen d yâggaln n\ntemgarwa i glan (i ges an) dima tiṣerriḥt agi di lbal n sen, ad skhedmen akkw\nlmedjhud n sen, s leqraya d ttṛebga i wakkn ad senernin aqader n tlella d yizerfan agi\nu ad demnen s ttawilat idd iteddun s lâqel, (wa deffir wa) deg wennar aghelnaw d\nugraghlan asmussen d usnefḍes igraghlanen iḥeqqaniyen gar imezdaghen n ddulat\ntâggalin s timmad n sent nagh gar yimezdaghen n tmizar i gellan ddaw lhwekm n\nsent aghedman.\nTamadda 1:\nImdanen, akken ma llan ttlalen d ilelliyen msawan di lḥweṛma d yizerfan- ghur sen\ntamsakwit d lâquel u yessefk ad-tili tegmatt gar asen.\nTamadda 2:\nKull yiwen ghur-s lḥeqq ad ighellat tilella d yizerfan idd yeddan di tṣerriḥt agi bla\ntarayit idd yettasen si cchetla, d llun, d ldjens d tutlait, d ddin d ṛṛay asiyasi nagh ṛṛay\niḍen i gerzan lasl aghelnaw, tamgarwa, aila talalit nagh liḥala n iḍen yehwa yas d\nargaz nagh d-tameṭṭut."
        },
        "1": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "dd92cb4b758113f34e83693668f0f7d8",
            "Index": 1,
            "Label": "2",
            "Size": [
                595.0,
                842.0
            ],
            "Text": "Rnu gher-s, ur ilaq ara ad-tili trayit yebnan ghef liḥala tasiyasit, taghedmawt nagh\ntagraghlant n tmurt nagh n temnadt ideg yezdegh wemdan yehwa yas tella tmurt agi\nnagh temnadt agi d- talellit nagh ddaw lewkala, nagh ur tehkim ara deg yiman is\nnagh ur tekmil ara tlelli ines.\nTamadda 3:\nKull amdan ghur es lḥeqq n tudert, tilelli d laman ghef timmad is.\nTamadda 4:\nUr ilaqar a ad yughal wemdan d akli nagh d aqeddach n wemdan iden. Tasakla d\nuzenzi n waklan ttuḥeṛṛmen maḍi.\nTamadda 5:\nUr ilaqara ad yettuselleṭ ghef umdan uâqeb nagh ssikis d- teghriwin yesnughbuyen,\nitekksen fell as sser.\nTamadda 6:\nAng'is yehwa yili wemdan, ghur s lḥeqq ad yettwag leqder i timmadit is taghedmawt.\nTamadda 7:\nAkkw indamen msawan zdat lqanun u ghur sen lḥeqq bla afraz i wakkn atn iḥudd\nlqanun - ghur sen irkwelli lḥeqq i uḥuddu, akken ma llan ḍedd tarayit ur nwufq ara\ntiṣerriḥt agi.\nTamadda 8:\nKull amdan ghur-s lḥeqq ad ichetki i tnehkamin tighelnawin yettuk'ellfen i wakkn ad\nfkent lḥeqq ḍedd tneḥyaﬁn ur nettqadar ara izerfan ilsasiyen is yettak udustur d\nlqanun.\nTamadda 9:\nUla d yiwen ur yezmir ad yettwaṭṭef, nagh ad yettwaḥbes nagh ad yet twanfu s ldjur.\nTamadda 10:\nKull amdan ghur-s lḥeqq ad-tâddi tluft is zdat tnehkamt, âinani, bla tneḥyaft i wakkn\nad - tseyyi ma seḥḥant telzimin is d yizerfan is nagh ma d-tidett wayn - idd gren fell as\ndeg wennar n lâqubat.\nTamadda 11:\nKra n win yettutéhmen s ssiya ad yettwaḥseb d imzekki alama yettuṣeḥḥeh s lâdel\nddenb idd gren fell as, âinani, zdat tnaḥkamt and'ara yettwadmen akkw wayn i\nglaqen i uḥuddu ines.\nUla d yiwen ur yettwaḥkam ara fell as ma yekh dem kra n ssiya yettuḥeṛṛmen nagh\nma iferreṭ di kra iwudjben fell as ma yella di tallit ni ayn idd gren fell as ur ikhulfara\nlqanun aghelnaw nagh agraghlan, yerna lâquba ur d as-dd yettak ara ad - tagwar tin\nis i gḥekkm lqanun di tallit ideg teḍra ssiya.\nTamadda 12:"
        },
        "2": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "a0032632e1e250db1fe95946fc4ac6d9",
            "Index": 2,
            "Label": "3",
            "Size": [
                595.0,
                842.0
            ],
            "Text": "Ur yezmir ḥedd ad yessekchem iman is s ldjur di tudert n wemdan, di twachult is; deg\nwekkham is, timuzniwin is nagh ad yessims lḥwerma-s d nnif is; kull amdan ghur-s\nlḥeqq at iḥudd lqanun si tiytiwin yechban tigi.\nTamadda 13:\nKull amdan ghur-s lḥeqq ad yelḥu s tlelli u ad yekhtir tanezdught di tmurt is.\nKull amdan ghur-s lḥeqq ad yeﬀegh si yall tamurt ghas d - tamurt is u ma yehwa yas\nyezmer ad yughal ghur es.\nTamadda 14:\nMa yella yettwaḥṛes wemdan s ldjur, ghur-s lḥeqq ad yesdari iman is u ad ighellet\nlânaya n tmura iḍen.\nAmâni ur d-as-dd tebbw ara ad ighellet lḥeqq agi ma yella yekhdem ssiya ikhulfen\nlqanun amechruk nagh ayn ur nwufq ara inawaḍen d yimenzayen n tmura yedduklen.\nTamadda 15:\nKull amdan ghur-s lḥeqq i tghelna is yehwan.\nUr d-as yettwakkes i yiwen s ldjur la taghelna ines la lḥeqq ubeddel n tghelna.\nTamadda 16:\nMi geblegh weqchich nagh teqchicht, ghur sen lḥeqq ad zewdjen i wakkn ad bnum\ntawachult bla ma yettuqegged lḥeqq gi s cchetla, taghelna, nagh ddiyana msawan\ndeg zerfen m'ara zewdjen, nad'am zewdjen nagh m'ara yefsekh zzwadj.\nUr yettili zzwady alamma s lebghi d umyeqbel ukmil n wergaz d- tmettut.\nTawachult d-tagwejdit talemmast n temgarwa, ghur-s lḥeqq att thudd temgarwa d\nddula.\nTamadda 17:\nAmdan yehwa yas weḥd-es nagh d amezday ghur-s lḥeqq ad yekseb aila.\nYiwen ur yezmir ad yettuḥeṛṛem seg waila-s.\nTamadda 18:\nKull amdan ghur-s lḥeqq i tlelli n tedmi, tamsakwit d ddiyana, lḥeqq agi tetteski deg-s\ntlelli ubeddel n ddiyana akkw d wayn is yettamen, wehd es nagh gar medden âinani\nnagh di sser, s uselmed s tegdimin, s wâbâd d umares n lemdaheb.\nTamadda 19:\nKull amdan ghur-s lḥeqq n tlelli di ṛṛay d lmenṭeq anda yetteski lḥeqq ubeggen n ṛṛay\nbla ma yettuchebbwel u daghen tebbwi yas-dd ad inadi, ad yeṭṭef, u ad yefser di yall\ntamurt isallen d- tedmiwin s yall ttawil n wenṭaq.\nTamadda 20:\nKull amdan ghur-s lḥeqq i unejmâ akkw d- tdukla di tifrat."
        },
        "3": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "9401e94efe340b425e2e928fd7d1a827",
            "Index": 3,
            "Label": "4",
            "Size": [
                595.0,
                842.0
            ],
            "Text": "Yiwen ur yezmir ad yettuḥettem i wakken ad yetteski di tdukla.\nTamadda 21:\nKull amdan ghur-s lḥeqq ad yetteski deg wselḥuy n temsal n bailek n tmurt is, ama\nnetta s timmad is, nagh s win yekhtar d amtil is.\nKull amdan ghur-s lḥeqq amm netta am wiyad ad yettef amkan di lḥirfat n bailek n\ntmurt is.\nLirad umadan d nettat i d llsas n lhiba n lehkwem n bailek- yessefk add tban s tefrant\nzeddigen idg ara tteskin meddn irkwelli u ara yilin si lweqt aar wayeḍ di tugdut d\nsser nagh s ttawil iḍen it yechban ara iḍemnen tilellli n tefrant.\nTamadda 22:\nKull amdan yetteskin di temgarwa ghur-s lḥeqq di laman amgarwan gqes den ad ikaﬁ\nizerfan is isagrawen imgarwanen d yidelsanen imsefken i lḥweṛma d usegmi alelli n\ntimmadit is s tejmilt n lmedjhud aghelnaw d umyalli agraghlan s wayn ara\nyembwafaqen netta d nniḍam d lerzaq n kull tamurt.\nTamadda 23:\nKull amdan ghur-s lḥeqq i ikheddim ara yekhtir akkn is yehwa s cchurut n lâdel\nimsefṛaḥen ar'at iḍemmen ghef ticchumert.\nImdanen akken ma llan ghur sen lḥeqq bla tarayit i tjernanin yemsawan ghef\nikheddimen yemsawen.\nKra n win ikheddmen ghur-s lḥeqq i tjernant taḥeqqit, timsefreḥt ar'as iḍemnen i\nnetta d twachult is tudert iwufqen lḥweṛma n wemdan ara yettuk'emmlen ma yebgha\nlḥal, s kra n ttawil iden uḥuddu amgarwan.\nKull amdan ghur-s lḥeqq ad yessebded netta d wiyaḍ tidukliwin ikheddamen nagh ad\nicharek di tdukla ara iḥudden lmeslaha ines.\nTamadda 24:\nKull amdan ghur-s lḥeqq i rraha d- tukksa n lkhiq (d ugunfu) u ladgha di lḥedd\niqebbel lâqel n lweqt ikheddim akkw di ttriḥ yettwakhelsen, si lewqt aar wayeḍ.\nTamadda 25:\nKull amdam ghur-s lḥeqq i lmizan n tudert ar'at iqidden i ṭṭmana n tṣeḥiḥt is (n\ntezmert is), liser ines akkw d- twachult is, ladgha i isafarn n tuççit, llebsa,\ntanezdught, adawi timezgiwin (tijmilin) timgarwiyin ilaqen, ghur-s lḥeqq i ṭṭmana ma\nur ikheddmara, ma yuḍen, ma yella d anâibu nagh d adjjal, nagh d awesran nagh kra\nn yimi ar d as ruḥent ttawilat n tudert ma yekka-dd waya nnig tezmert is;\nTiyemmatin d yigwerdan ghur sen lḥeqq i tallalt (lmâwna) d uḥuddu ikhsusiyen. Akkw\nigwerdan ilulen di zzwadj nagh beṛṛa n zzwadj ghur sen lḥeqq yemsawan di tussṛa\n(ṭṭmana) tamgarwant.\nTamadda 26:\nKull amdan ghur-s lḥeqq di leqraya ur nessefk ara fell as lekhlaṣ ladgha leqraya\ntamenzut akkw d- telsasit. Leqraya tamenzut d- tamelzumt, leqraya tatiqnit d"
        },
        "4": {
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Image": "bf967414380085f6dc447c2867947c46",
            "Index": 4,
            "Label": "5",
            "Size": [
                595.0,
                842.0
            ],
            "Text": "uselmed n lhirfat yessefk ad ilin d imatawen, tabburt unekchum gher tlumdiwin\ntunnigin (âlayen) yessefk ad-tili s lâdel i meddn irkwelli ghef lehsab n wakken\nẓewren.\nTtrebga yessefk ad- tessiweḍ ghr usefti n timmadit d usedjhed n leqder izerfan n\nwemdan akkw d tlella tilsasiyin, tebbwi-dd ad- tweṣṣi ghef usefhem d umsameh d\nlemhibba gar tmura akken ma llant d yimudan d ddiyanat i tuttfa n lehna.\nImawlan ghur sen lḥeqq d imezwura ad khtiren ṣṣenf n ttrebga ara fken i warraw n\nsen.\nTamadda 27:\nKull amdan ghur-s lḥeqq ad yetteski ma yebgha di tmeddurt tadelsant n tmurt is, ad\nyestummen i lfenn (tazuri) akkw d tegmi n tussna d wayen idd ttaken n lfaida.\nKull amdan ghur-s lḥeqq uḥuddu n lfaida ines tanamkawt akkw d- tmaddawt idd\nyekkan seg wayn idd yesnulfa di tussna, di tmedyazt (tasekla) nagh di lfenn.\nTamadda 28:\nKull amdan ghur-s lḥeqq deg wennar amgarwan nagh deg wennar agraghlan i\nwakken ad yili nniḍam yechban izerfan akkw tlella idd yeddan di tṣerriḥt agi lfaida d\nunawaḍ n sen.\nTamadda 29:\nAmdan ghur-s lwadjeb i wegdud idg i gemken ala deg-s kan, unerni ukmil n timmadit\nis.\nDeg wmares izerfan is d ughellet n tlella ines, kull yiwen ur ikennu ala ddaw leqyud i\ngerṣem lqanun wehd es i wakken ad yedmen asmussen d uqader izerfan d tlella n\nlghir is u daghen i wakken tisutriwin tighedmawin n wedyaz d nniḍam n bailek d liser\namataw dit emgarwa tagdudant (tadimuqratit).\nIzerfan akkw d- tlella yagi, is yehwan yili, ur zmirn ara ad ttumarsen ḍedd inawaḍen d\nỵimenzayen, n tmura yedduklen.\nTamadda 30:\nUr telli tmadda di tṣerrḥit agi i gzemren ad-tettwafhem d-tikchi n lḥeqq i ddulla, nagh\ni wegdud nagh i wemdan i wakkn ad khedmen kra nagh ad marsen igi i gqeṣden\naḥuddu izerfan akkw d-tlella idd yeddan deg-s."
        }
    }
}

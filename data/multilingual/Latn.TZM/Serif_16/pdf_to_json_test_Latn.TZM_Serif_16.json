{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581471272,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "TI\u1e62ERRI\u1e24T TAGRAGHLANT IZERFAN N WEMDAN\nYesbudan d yesse ran deg wegraw amatu seg use ti-s 217 A. (III) di 10 dujember\n1948\nANAKCHAM\nImi asmussen n l\u1e25werma i ttalasen akkw y\u00e2ggalen n twachult talsawt d yizerfan n sen\nyemsawan, d nitni i d llsas n tlelli, taghdemt akkw d- tifrat deg wmadal (di ddunit).\nImi kra n widn nesmussun ara izerfan n wemdan d widn i\u1e25eqqren s lkhwedm n\nlew\u1e25uch yesserfayen tamsakwit n talsa akkw d- tlilin umadal and'ara hedren u\nand'ara yamnen yemdanen s tlelli idg ur yelli la ase\u1e5bheb la lmizirya, d nettat i d\nasirem \u00e2layan n wemdan.\nImi tebbwi - dd nnig kra yellan ad ttu\u1e25udden izerfan n wemdan s nnidam azerfan i\nwakkn ur yettu\u1e25errs ara wemdan di taggara alamma yughal d amnafeg \u1e0dadd\ntem\u1e25eqranit akkw d unaghur.\nImi yessefk ad tennerni tegmi d wassaghen n tmidwa d lem\u1e25ibba gar yeghlanen.\nImi di lqanun izerfan n wemdan imudan n ledjnas yedduklen berr\u1e25en i tikkelt taj\u1e0didt\nlaman n sen deg zerfan ilsasiyen n wemdan di ccherf akkw d wazal n bnadem di\ntugdut izerfan n tulawin d yergazen u berr\u1e25en belli qe\u1e63den ad snernin aqeddem\namgarwan u ad sbed'den tigwnatin timenyafin n tudert di tlelli yettimghuren.\nImi, timura yetteskin di ledjnas yedduklen lezment iman n sent ad myallent (ad\nmm\u00e2wanent) i wakken ad demnent nitenti d-tuddsa n ledjnas yedduklen, di mkull\ntimura leqder aheqqani izerfan n wemdan akkw tlella tilsasiyin.\nImi afham amechruk n tlella d yizerfan agi degs lqima tameqwrant i wakken ad\nuqment leqder tmura leqder i l\u00e2hd n sent.\nTajm\u00e2it tamatawt\nTberre\u1e25 belli ti\u1e63erri\u1e25t agi tagraghlant izerfan n wemdan d anawad amechruk igher\nssaramen imudan d yeghlanen akken ma llan i wakken akkw yemdanen d y\u00e2ggaln n\ntemgarwa i glan (i ges an) dima ti\u1e63erri\u1e25t agi di lbal n sen, ad skhedmen akkw\nlmedjhud n sen, s leqraya d tt\u1e5bebga i wakkn ad senernin aqader n tlella d yizerfan agi\nu ad demnen s ttawilat idd iteddun s l\u00e2qel, (wa deffir wa) deg wennar aghelnaw d\nugraghlan asmussen d usnef\u1e0des igraghlanen i\u1e25eqqaniyen gar imezdaghen n ddulat\nt\u00e2ggalin s timmad n sent nagh gar yimezdaghen n tmizar i gellan ddaw lhwekm n\nsent aghedman.\nTamadda 1:\nImdanen, akken ma llan ttlalen d ilelliyen msawan di l\u1e25we\u1e5bma d yizerfan- ghur sen\ntamsakwit d l\u00e2quel u yessefk ad-tili tegmatt gar asen.\nTamadda 2:\nKull yiwen ghur-s l\u1e25eqq ad ighellat tilella d yizerfan idd yeddan di t\u1e63erri\u1e25t agi bla\ntarayit idd yettasen si cchetla, d llun, d ldjens d tutlait, d ddin d \u1e5b\u1e5bay asiyasi nagh \u1e5b\u1e5bay\ni\u1e0den i gerzan lasl aghelnaw, tamgarwa, aila talalit nagh li\u1e25ala n i\u1e0den yehwa yas d\nargaz nagh d-tame\u1e6d\u1e6dut.",
            "Image": "b894c8f80833a17948c23274de845242"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Rnu gher-s, ur ilaq ara ad-tili trayit yebnan ghef li\u1e25ala tasiyasit, taghedmawt nagh\ntagraghlant n tmurt nagh n temnadt ideg yezdegh wemdan yehwa yas tella tmurt agi\nnagh temnadt agi d- talellit nagh ddaw lewkala, nagh ur tehkim ara deg yiman is\nnagh ur tekmil ara tlelli ines.\nTamadda 3:\nKull amdan ghur es l\u1e25eqq n tudert, tilelli d laman ghef timmad is.\nTamadda 4:\nUr ilaqar a ad yughal wemdan d akli nagh d aqeddach n wemdan iden. Tasakla d\nuzenzi n waklan ttu\u1e25e\u1e5b\u1e5bmen ma\u1e0di.\nTamadda 5:\nUr ilaqara ad yettuselle\u1e6d ghef umdan u\u00e2qeb nagh ssikis d- teghriwin yesnughbuyen,\nitekksen fell as sser.\nTamadda 6:\nAng'is yehwa yili wemdan, ghur s l\u1e25eqq ad yettwag leqder i timmadit is taghedmawt.\nTamadda 7:\nAkkw indamen msawan zdat lqanun u ghur sen l\u1e25eqq bla afraz i wakkn atn i\u1e25udd\nlqanun - ghur sen irkwelli l\u1e25eqq i u\u1e25uddu, akken ma llan \u1e0dedd tarayit ur nwufq ara\nti\u1e63erri\u1e25t agi.\nTamadda 8:\nKull amdan ghur-s l\u1e25eqq ad ichetki i tnehkamin tighelnawin yettuk'ellfen i wakkn ad\nfkent l\u1e25eqq \u1e0dedd tne\u1e25ya\ufb01n ur nettqadar ara izerfan ilsasiyen is yettak udustur d\nlqanun.\nTamadda 9:\nUla d yiwen ur yezmir ad yettwa\u1e6d\u1e6def, nagh ad yettwa\u1e25bes nagh ad yet twanfu s ldjur.\nTamadda 10:\nKull amdan ghur-s l\u1e25eqq ad-t\u00e2ddi tluft is zdat tnehkamt, \u00e2inani, bla tne\u1e25yaft i wakkn\nad - tseyyi ma se\u1e25\u1e25ant telzimin is d yizerfan is nagh ma d-tidett wayn - idd gren fell as\ndeg wennar n l\u00e2qubat.\nTamadda 11:\nKra n win yettut\u00e9hmen s ssiya ad yettwa\u1e25seb d imzekki alama yettu\u1e63e\u1e25\u1e25eh s l\u00e2del\nddenb idd gren fell as, \u00e2inani, zdat tna\u1e25kamt and'ara yettwadmen akkw wayn i\nglaqen i u\u1e25uddu ines.\nUla d yiwen ur yettwa\u1e25kam ara fell as ma yekh dem kra n ssiya yettu\u1e25e\u1e5b\u1e5bmen nagh\nma iferre\u1e6d di kra iwudjben fell as ma yella di tallit ni ayn idd gren fell as ur ikhulfara\nlqanun aghelnaw nagh agraghlan, yerna l\u00e2quba ur d as-dd yettak ara ad - tagwar tin\nis i g\u1e25ekkm lqanun di tallit ideg te\u1e0dra ssiya.\nTamadda 12:",
            "Image": "dd92cb4b758113f34e83693668f0f7d8"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Ur yezmir \u1e25edd ad yessekchem iman is s ldjur di tudert n wemdan, di twachult is; deg\nwekkham is, timuzniwin is nagh ad yessims l\u1e25werma-s d nnif is; kull amdan ghur-s\nl\u1e25eqq at i\u1e25udd lqanun si tiytiwin yechban tigi.\nTamadda 13:\nKull amdan ghur-s l\u1e25eqq ad yel\u1e25u s tlelli u ad yekhtir tanezdught di tmurt is.\nKull amdan ghur-s l\u1e25eqq ad ye\ufb00egh si yall tamurt ghas d - tamurt is u ma yehwa yas\nyezmer ad yughal ghur es.\nTamadda 14:\nMa yella yettwa\u1e25\u1e5bes wemdan s ldjur, ghur-s l\u1e25eqq ad yesdari iman is u ad ighellet\nl\u00e2naya n tmura i\u1e0den.\nAm\u00e2ni ur d-as-dd tebbw ara ad ighellet l\u1e25eqq agi ma yella yekhdem ssiya ikhulfen\nlqanun amechruk nagh ayn ur nwufq ara inawa\u1e0den d yimenzayen n tmura yedduklen.\nTamadda 15:\nKull amdan ghur-s l\u1e25eqq i tghelna is yehwan.\nUr d-as yettwakkes i yiwen s ldjur la taghelna ines la l\u1e25eqq ubeddel n tghelna.\nTamadda 16:\nMi geblegh weqchich nagh teqchicht, ghur sen l\u1e25eqq ad zewdjen i wakkn ad bnum\ntawachult bla ma yettuqegged l\u1e25eqq gi s cchetla, taghelna, nagh ddiyana msawan\ndeg zerfen m'ara zewdjen, nad'am zewdjen nagh m'ara yefsekh zzwadj.\nUr yettili zzwady alamma s lebghi d umyeqbel ukmil n wergaz d- tmettut.\nTawachult d-tagwejdit talemmast n temgarwa, ghur-s l\u1e25eqq att thudd temgarwa d\nddula.\nTamadda 17:\nAmdan yehwa yas we\u1e25d-es nagh d amezday ghur-s l\u1e25eqq ad yekseb aila.\nYiwen ur yezmir ad yettu\u1e25e\u1e5b\u1e5bem seg waila-s.\nTamadda 18:\nKull amdan ghur-s l\u1e25eqq i tlelli n tedmi, tamsakwit d ddiyana, l\u1e25eqq agi tetteski deg-s\ntlelli ubeddel n ddiyana akkw d wayn is yettamen, wehd es nagh gar medden \u00e2inani\nnagh di sser, s uselmed s tegdimin, s w\u00e2b\u00e2d d umares n lemdaheb.\nTamadda 19:\nKull amdan ghur-s l\u1e25eqq n tlelli di \u1e5b\u1e5bay d lmen\u1e6deq anda yetteski l\u1e25eqq ubeggen n \u1e5b\u1e5bay\nbla ma yettuchebbwel u daghen tebbwi yas-dd ad inadi, ad ye\u1e6d\u1e6def, u ad yefser di yall\ntamurt isallen d- tedmiwin s yall ttawil n wen\u1e6daq.\nTamadda 20:\nKull amdan ghur-s l\u1e25eqq i unejm\u00e2 akkw d- tdukla di tifrat.",
            "Image": "a0032632e1e250db1fe95946fc4ac6d9"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "Yiwen ur yezmir ad yettu\u1e25ettem i wakken ad yetteski di tdukla.\nTamadda 21:\nKull amdan ghur-s l\u1e25eqq ad yetteski deg wsel\u1e25uy n temsal n bailek n tmurt is, ama\nnetta s timmad is, nagh s win yekhtar d amtil is.\nKull amdan ghur-s l\u1e25eqq amm netta am wiyad ad yettef amkan di l\u1e25irfat n bailek n\ntmurt is.\nLirad umadan d nettat i d llsas n lhiba n lehkwem n bailek- yessefk add tban s tefrant\nzeddigen idg ara tteskin meddn irkwelli u ara yilin si lweqt aar waye\u1e0d di tugdut d\nsser nagh s ttawil i\u1e0den it yechban ara i\u1e0demnen tilellli n tefrant.\nTamadda 22:\nKull amdan yetteskin di temgarwa ghur-s l\u1e25eqq di laman amgarwan gqes den ad ika\ufb01\nizerfan is isagrawen imgarwanen d yidelsanen imsefken i l\u1e25we\u1e5bma d usegmi alelli n\ntimmadit is s tejmilt n lmedjhud aghelnaw d umyalli agraghlan s wayn ara\nyembwafaqen netta d nni\u1e0dam d lerzaq n kull tamurt.\nTamadda 23:\nKull amdan ghur-s l\u1e25eqq i ikheddim ara yekhtir akkn is yehwa s cchurut n l\u00e2del\nimsef\u1e5ba\u1e25en ar'at i\u1e0demmen ghef ticchumert.\nImdanen akken ma llan ghur sen l\u1e25eqq bla tarayit i tjernanin yemsawan ghef\nikheddimen yemsawen.\nKra n win ikheddmen ghur-s l\u1e25eqq i tjernant ta\u1e25eqqit, timsefre\u1e25t ar'as i\u1e0demnen i\nnetta d twachult is tudert iwufqen l\u1e25we\u1e5bma n wemdan ara yettuk'emmlen ma yebgha\nl\u1e25al, s kra n ttawil iden u\u1e25uddu amgarwan.\nKull amdan ghur-s l\u1e25eqq ad yessebded netta d wiya\u1e0d tidukliwin ikheddamen nagh ad\nicharek di tdukla ara i\u1e25udden lmeslaha ines.\nTamadda 24:\nKull amdan ghur-s l\u1e25eqq i rraha d- tukksa n lkhiq (d ugunfu) u ladgha di l\u1e25edd\niqebbel l\u00e2qel n lweqt ikheddim akkw di ttri\u1e25 yettwakhelsen, si lewqt aar waye\u1e0d.\nTamadda 25:\nKull amdam ghur-s l\u1e25eqq i lmizan n tudert ar'at iqidden i \u1e6d\u1e6dmana n t\u1e63e\u1e25i\u1e25t is (n\ntezmert is), liser ines akkw d- twachult is, ladgha i isafarn n tu\u00e7\u00e7it, llebsa,\ntanezdught, adawi timezgiwin (tijmilin) timgarwiyin ilaqen, ghur-s l\u1e25eqq i \u1e6d\u1e6dmana ma\nur ikheddmara, ma yu\u1e0den, ma yella d an\u00e2ibu nagh d adjjal, nagh d awesran nagh kra\nn yimi ar d as ru\u1e25ent ttawilat n tudert ma yekka-dd waya nnig tezmert is;\nTiyemmatin d yigwerdan ghur sen l\u1e25eqq i tallalt (lm\u00e2wna) d u\u1e25uddu ikhsusiyen. Akkw\nigwerdan ilulen di zzwadj nagh be\u1e5b\u1e5ba n zzwadj ghur sen l\u1e25eqq yemsawan di tuss\u1e5ba\n(\u1e6d\u1e6dmana) tamgarwant.\nTamadda 26:\nKull amdan ghur-s l\u1e25eqq di leqraya ur nessefk ara fell as lekhla\u1e63 ladgha leqraya\ntamenzut akkw d- telsasit. Leqraya tamenzut d- tamelzumt, leqraya tatiqnit d",
            "Image": "9401e94efe340b425e2e928fd7d1a827"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSerif', 12.096)}"
            ],
            "Text": "uselmed n lhirfat yessefk ad ilin d imatawen, tabburt unekchum gher tlumdiwin\ntunnigin (\u00e2layen) yessefk ad-tili s l\u00e2del i meddn irkwelli ghef lehsab n wakken\n\u1e93ewren.\nTtrebga yessefk ad- tessiwe\u1e0d ghr usefti n timmadit d usedjhed n leqder izerfan n\nwemdan akkw d tlella tilsasiyin, tebbwi-dd ad- twe\u1e63\u1e63i ghef usefhem d umsameh d\nlemhibba gar tmura akken ma llant d yimudan d ddiyanat i tuttfa n lehna.\nImawlan ghur sen l\u1e25eqq d imezwura ad khtiren \u1e63\u1e63enf n ttrebga ara fken i warraw n\nsen.\nTamadda 27:\nKull amdan ghur-s l\u1e25eqq ad yetteski ma yebgha di tmeddurt tadelsant n tmurt is, ad\nyestummen i lfenn (tazuri) akkw d tegmi n tussna d wayen idd ttaken n lfaida.\nKull amdan ghur-s l\u1e25eqq u\u1e25uddu n lfaida ines tanamkawt akkw d- tmaddawt idd\nyekkan seg wayn idd yesnulfa di tussna, di tmedyazt (tasekla) nagh di lfenn.\nTamadda 28:\nKull amdan ghur-s l\u1e25eqq deg wennar amgarwan nagh deg wennar agraghlan i\nwakken ad yili nni\u1e0dam yechban izerfan akkw tlella idd yeddan di t\u1e63erri\u1e25t agi lfaida d\nunawa\u1e0d n sen.\nTamadda 29:\nAmdan ghur-s lwadjeb i wegdud idg i gemken ala deg-s kan, unerni ukmil n timmadit\nis.\nDeg wmares izerfan is d ughellet n tlella ines, kull yiwen ur ikennu ala ddaw leqyud i\nger\u1e63em lqanun wehd es i wakken ad yedmen asmussen d uqader izerfan d tlella n\nlghir is u daghen i wakken tisutriwin tighedmawin n wedyaz d nni\u1e0dam n bailek d liser\namataw dit emgarwa tagdudant (tadimuqratit).\nIzerfan akkw d- tlella yagi, is yehwan yili, ur zmirn ara ad ttumarsen \u1e0dedd inawa\u1e0den d\n\u1ef5imenzayen, n tmura yedduklen.\nTamadda 30:\nUr telli tmadda di t\u1e63err\u1e25it agi i gzemren ad-tettwafhem d-tikchi n l\u1e25eqq i ddulla, nagh\ni wegdud nagh i wemdan i wakkn ad khedmen kra nagh ad marsen igi i gqe\u1e63den\na\u1e25uddu izerfan akkw d-tlella idd yeddan deg-s.",
            "Image": "bf967414380085f6dc447c2867947c46"
        }
    }
}

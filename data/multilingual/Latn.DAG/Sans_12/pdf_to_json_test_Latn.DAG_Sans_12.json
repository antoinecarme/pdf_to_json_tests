{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467612,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "ZAL'SH\u0190\u014aA \u014aAN KPA\u014aSIR' Z\u0186SIMDI NI NA\u014aGBA\u014a YINI ANDUNIA TI\u014aGBANA SUNSUUNI\nLAHABAL' TUULI\nY\u025blima\u014bli, b\u025bhigu kam yi y\u025bn mali k\u0254re ni dariza za\u014b n cha\u014b sal' mini o kpee sunsuuni faashee ka b\u025b ch\u025b tab' b\u0254bbu ni tab' mu\u0263subu yiru\u014b\nyiru\u014b. Din lan pahi, di bi tu ka b\u0254liyoli be b\u025b nimdi ni. Din nyaa\u014ba, di bi lan tu ka zab ch\u0254\u0263ima \u014ban ka alifaani g\u0254r be b\u025b sunsuuni. Y\u025blt\u0254\u0263'\nyoya lala n yi d\u0254\u0263si nam t\u0254bu, ka bebu k\u0254\u014b tulaale. Sal-nim yi lihimi \u0292em zal' sh\u025b\u014ba \u014ban be litaafi \u014b\u0254 ni ka zilsigu ni fabila nabigi m-maan\npahi nabili b\u025b sunsuuni. Ashee t\u0254\u0263sigu ni shaawara ni be sh\u025bli, fabila ni yolitem ka ka di beni.\nDin ni ch\u025b ka fukumsi ni mu\u0263sigu sa\u0263im z\u0254simdi ka sokam ti z\u0254r' n bahiri o sol' la, di tuya ka ti ni\u014b kookali ni\u014b ti suhu ni, ka zal' sh\u025b\u014ba\n\u014bankam be litaafi \u014b\u0254 ni daalifaani tabili sokam. Zal' sh\u025b\u014ba din be litaafi \u014b\u0254 ni lan ny\u025bla din t\u0254\u014bdi aminsi ni z\u0254simdi ka bukaata kam maana.\nTi\u014bgbana Na\u014bgban Yini La\u0263i\u014bgu sh\u025bli b\u025b ni b\u0254li yub\u0254lig' Yunaitid Neishins la nim zaa dihi nuu gb\u0254\u014b ni ka dama b\u025b zaa yuya ni di kpa\u014bsi\nzal' sh\u025b\u014ba \u014ban zaa ny\u025b \u014ban kpa\u014bsir z\u0254simdi ni t\u0254\u0263sigu ti\u014bgbana sunsuuni. Binnamda Naa yiko puuni, pa\u0263a bi gari doo, doo mi bi gari pa\u0263a.\nB\u025b zaa la yim. Ni dinzu\u0263u b\u025b b\u0254r' ni y\u025bda ni suhupi\u025blli be ti sunsuuni, ka ti puha yooi tab' zu\u0263u, ka y\u025blli kam ku nya\u014b ti. Din ni kpa\u014bsi ka zal'\nsh\u025b\u014ba \u014ban be litaafi \u014b\u0254 ni maali sokam buchi, sokam maaimi o nii n karim litaafi \u014b\u0254 ka di kpe o tibili ni veny\u025blinga.\nDinzugu, pump\u0254\u014b\u0254,\nJ\u025bneral As\u025bmbli La\u0263i\u014bgu ni di\nti sokam lahabali ka dama\nZAL' SH\u0190\u014aA \u014aAN BE LITAAFI \u014a\u0186 NI \u014a\u0186 NY\u0190LA\n\u014ban ni ni\u014b ti\u014bgbana ni sokam alifaani. Sokam, za\u014b n-ti tabli dunia-yili la\u0263i\u014bgu balibu kam za\u014bim zal' sh\u025b\u014ba \u014ban be litaafi \u014b\u0254 ni n-ni\u014b\nwaa\u0292ibu, ka b\u0254 daliri din ni ch\u025b ka \u014ba ni\u014b bayaana ni achiika: Wuli\u014bpuhili, Wuli\u014bluhili, Nudirigu, Nuzaa, ni lu\u0263ulikam. Amaa Zal' sh\u025b\u014ba b\u025b\nni yu ni ti zaasa kpa\u014bsi maa n-dii mb\u0254\u014b\u0254.\nN-dam 1\nSal' la sala. B\u025bhig' be sokam sanimi, din pa la amii. Suhiz\u0254bo be sokam sani; ka namb\u0254\u0263u beni. Suhub\u0254hibo mi bi lan k\u0254\u014b yigunaadam kam\nsani. Dinzu\u0263u dimb\u0254\u014b\u0254 zaa wuhiya ka dama di tu kamaata ka ti zaa yu tab' hali ni ti puuni.\nN-yi 2\nZaligu dinkam be litaafi \u014b\u0254 ni ny\u025bla din maani yigunaadam bukaata za\u014b n cha\u014b b\u025bhigu polo. Zaligu bi ti soli ni so gahimmi o kpee.\nGbampielli ka soli ka o gahim Gbansabilli; doo di bi\u025bhim pa\u0263a; so mi di za\u014b o daadiini din par' o n za\u014b b\u0254bi o taba, o yaa zu\u0263u. So mi di t\u025bhi\nni o b\u025bhig' bee o buni bee o d\u0254\u0263im dahibarka bee o bilichiinsi zu\u0263u o mali yiko din \u0292emdi o kpee bee n za\u0263sir' o.",
            "Image": "f02d11e522398622d034d2148d9b13b6"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Din nyaa\u014ba di ka soli ka so \u0292em o kpee ni o ti\u014b vi\u025bl' zu\u0263u. \u014aun ya-nim nya suma\u014b-tali di pirim ni o ya nya\u0263s' zu\u0263u n lihi \u0292em ban na be\nSoomanji-tali waamaa dabtim ni.\nN-ta 3\nSo di pirim o w\u0254\u0263iritali zu\u0263u y\u025bli ni o tum tuun sh\u025bli din gbarigir' b\u025bhig' ka zal' sh\u025b\u014ba \u014ban be kpe bi ti o y\u025blli. Di veeni ka kookali be sokam\nsanimi ka faw\u0254\u0263ili kani.\nN-nahi 4\nZaligu bi lan n sa\u0263i ni so za\u014b o ygunaadam kpee ni\u014b o bilaa; dama dabtim daawabu gariya ka di bi p\u0254ra. Dinzu\u0263u, taali n ny\u025b li ni achiika ni\nnir' k\u0254hi dabili bee n da o.\nN-nu 5\nZaligu bi lan sa\u0263i ni b\u025b ni\u014b so alaka bee fukumsi bi\u025b\u0263u din ka albarika di tooni ni di nyaa\u014ba.\nN-yobu 6\nZa\u014b n cha\u014b dunia-yili l\u0254\u0254 bee dunia-yili zaligu polo, soli kani ka b\u025b tooi pii ka\u0263ili ti so, ka pii d\u0254\u0263u n ti so. Ba\u014b veeni nudirigu maa ka veeni\nnuzaa gba.\nN-yop\u0254in 7\nZa\u014b n cha\u014b zal' sh\u025b\u014ba \u014ban be kundi puuni, y\u025blli din dir' tarima dir' bilchina. Sariya dol' la y\u025blima\u014bli, di bi doli \u0292iri.\nN-nii 8\nSariya dibu shee, Gbampi\u025blli dini ka la di k\u0254 ka ch\u025b Gbansabilli dini; dama ti zaa la yigunaadam-nima.\nN-wei 9\nZaligu bi sa\u0263i ni y\u025blwums' ch\u0254\u0263ima zu\u0263u b\u025b ni\u014bim nir' fukumsi, bee n kp\u025bh' o duu, bee n kar o o yaannim ti\u014b' ni, o ba-nim ti\u014b ni ka di ka soli.\nPia 10\nZaligu maa lan wuhi ni solibeni ka nir ni b\u0254 soya n tahi o sariya b\u025bn ni di li lu\u0263ush\u025bli ka zualinsi kani, b\u025b yi di o sariya ka di bi ti\u0263i o nini.\nPiniyini 11\nKootu yi di nir' sariya, n yi kp\u025bh o la sarika, o mali yiko din zabiri oma\u014b zu\u0263u, n b\u0254r l\u0254ya-nima, ka b\u025b zaani o nyaa\u014ba; ka na\u0263ila \u014bun gba\nnyami ka lala ny\u025bla ni\u014bgbu\u014b-du\u0263ili.\nZaligu lan y\u025bli ni di ka soli ka b\u025b ni\u014b nir fitiina ka di lan bi tum m birigi ti\u014bgban sh\u025bli puuni o ni \u0292ia maa zal' sh\u025bli; bee zal' sh\u025b\u014ba \u014ban be",
            "Image": "f7d86662d2ff452d0f83e81ccd7c0cce"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "litaafi \u014b\u0254 ni. Nir yi tum m-birigi zaligu, b\u025b darigi' o tibili la zaligu kundi ni bu\u0263si ni b\u025b ni\u014bim o sh\u025bm.\nPinaayi 12\nZaligu lan wuhi ni di ka soli, sal-nim zamba puuni, ka b\u025b vihi nir' ni b\u025b ba\u014b ashili sh\u025bli din ny\u025b o dahalali; bee o daaliwumma daashili; bee o\nyili puuni daashhiya; bee n vihi o washiika sh\u025b\u014ba \u014ban ny\u025b o dini; bee n b\u0254 daliri n filim n filim o yoli. Zal sh\u025b\u014ba \u014ban be litaafi \u014b\u0254 ni \u0292e la\nsokam nyaa\u014ba pa yino k\u0254 nyaa\u014b' ka \u014ba \u0292eya.\nPinaata 13\nZaligu lan wuhi ni sokam mali soli din gamdi o yubu ti\u014b \u014ban nuu be zal' sh\u025b\u014ba \u014ban zali \u014b\u0254 ni.\nSokam lan mali yiko din yiri o ya, n duri ti\u014bduya ka tiligir' o ya na ka taali sh\u025bli kani.\nPinaanahi 14\nZal' sh\u025b\u014ba \u014ban be kpe lan wuhi ni nir mali soli din za\u014bdi o ny\u025bvili n z\u0254r tiligira ka ti\u014b sh\u025bli o ni z\u0254 n kuli maa nim ta\u0263i n deeg' o.\nLaabida, \u014bunkam yi kpu\u0263i nap\u0254\u014b lala yi tummi n birigi o ti\u014bgb\u0254\u014b zal' sh\u025bli bee Ti\u014bgbana zaasa Na\u014bgban yini la\u0263i\u014bgu zal' sh\u025bli, o ny\u025b la o\ntakahi bindi maa, dinzu\u0263u, o ni va o bini.\nPinaau 15\nZaligu din be kpe lan wuhi ni nir' mali yiko din kp\u025bhiri oma\u014b zuliya sh\u025bli ni o suhu ni gbaai.\nDi di pirim sh\u025bb' bee so suhuyubu zu\u0263u n m\u0254\u014b so yiko din ni ch\u025b ka o tooi kali oma\u014b n kp\u025bhi zuliya sh\u025bl' puuni o suhu ni yu.\nPinaayobu 16\nZaligu maa lan wuhi ni pa\u0263' kam ni doo kam: Kpu\u014bkpana waamaa Sa\u0263ay\u025blga mali yiko din kpu\u0263iri bal' sh\u025bli o suhu ni yu n namdi zuliya o\nyaa tariga. Zal' sh\u025b \u014ba din be kpe ni s\u0254\u014bdi d\u0254\u0254 sh\u025bm, di s\u0254\u014bdi pa\u0263' gba la lala.\nZaligu lan kpa\u014bsi y\u025blt\u0254\u0263' sh\u025bli. Y\u025bda ni y\u025bda shee, doo mali soli din kpu\u0263iri o suhuyubu pa\u0263a.\nZaligu lan wuh ni doo mini pa\u0263a n yi la\u0263im n nam tu\u014b. Ni dinzu\u0263u, nama dahilibarka puuni, ni b\u025b su d\u0254\u0254 mini pa\u0263' zaami.\nPinaayop\u0254in 17\nNir mali yiko din zaani o dahalali azichi bee n nyar' sh\u025bb' pahiri oma\u014b zu\u0263u ka b\u025b kper' w\u0254lima ni.\nDunia y\u025blwumsa \u014bun zu\u0263u ni ninvu\u0263' yino suhuyubu zu\u0263u, soli kani ka b\u025b ni tooi fa nir' daa\u0292ia.\nPisaayika 18",
            "Image": "ffcb1c6d61e0530f5f886eee5a144618"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "B\u025bhig' wuhiya ka dama soli kani ka so tooi b\u0254bi o kpee. Sokam mali soli din tumdi o yubu ka doli adiini sh\u025bli din par' o. O suhu yi ti lan j\u025b\nadiini sh\u025bli o ni doli maa, o lan mali yiko din loori adiini sh\u025bli din ta o y\u025bm. Limama-nim mali soli din kpa\u014bsir' b\u025b daadiini ka j\u025bmdi Naawuni\nb\u025b daaha\u014bkaya tariga ka taali sh\u025bli kani.\nPishiyinika 19\nZaligu lan kpa\u014bsi ni yigunaadam kam mali yiko din dir' o suhuyubu daalizama, ka di kun o ni b\u0254r' lu\u0263ush\u025bli, di yi pa alizan sh\u025bli din galim.\nPishi 20\nLa\u0263i\u014bgu dinkam gbibi maaligu, litaafi \u014b\u0254 kpa\u014bsir' li ka \u0292e di nyaa\u014ba.\nSoli kani ka nir' suhu bi gbaai minti sh\u025bli ka so tooi kum o yaa zu\u0263u mu\u0263sir' o ni o kp\u025bhi di ni.\nPishi-ni-yini 21\nZa\u014b n cha\u014b ti\u014bgb\u0254\u014b puuni daalizama ni ny\u025b sh\u025b\u014ba zaa, soli kani ka di m\u0254\u014b so di shaawar' sh\u025bli, dama zamaatu zaa shaawara n ny\u025b li.\nTi\u014bgb\u0254\u014b kam mulichi ni yu sh\u025bli, dina n ny\u025b waa\u0292ibu. B\u025b suhuyubu maa ka b\u025b maali tumdi tuma.\nLitaafi \u014b\u0254 lan kpa\u014bsi ni gbaaibu yi y\u025bn gbaai din vootim' vootir' ma\u014bli n gbaai gbaaibu din ni za\u014b n tum tuma.\nPishi-ni-ayi 22\nZaligu lan kpa\u014bsi ni sokam mali soli din kuuni o ti\u014b zu\u0263u; dama b\u025b zali ti\u014bgb\u0254\u014b la ni so kam bukaata maani zu\u0263u. Ni dinzu\u0263u, ti\u014bgb\u0254\u014b niima\nny\u025bla ti\u014bgb\u0254\u014b zaasa buni, ka di taada kam pa so saandi.\nPishi-ni-ata 23\nZal' sh\u025b\u014ba \u014ban be litaafi \u014b\u0254 ni lan wuhi ni sokam tumdi tuma ka b\u0254m o suhuyubu tuma din ny\u025b din ni s\u0254\u014b o ka s\u0254\u014b o mulichi. Sokam lan mali\nsoli din duhiri o yee ka b\u025b nyar' tuun suma tir' o.\nNir' w\u0254ligu bini ni ny\u025b sh\u025bli, di ka soli ka so tooi m\u0254\u014b o li.\nTumtumdi kam veeni ka o dir' wahala ka b\u025b y\u0254ri o la y\u0254' sh\u025b\u014ba din ni sa\u0263i o mini o mulichi ka fukumsi ti y\u025bn \u014bmani di gbaairi o la ka b\u025b s\u0254\u014b\no zaligu ni bu\u0263si sh\u025bm kundi ni.\nTi\u014bgb\u0254\u014b kam mulichi mali yiko, s\u0254\u014bsim soli zu\u0263u, din zaani b\u025b dint\u0254li la\u0263i\u014bgu sh\u025bli b\u025b ni b\u0254\u0254ni Siliminsili ni ni Treid Yuni\u0254ns la ka di\nzabiri b\u025b tumtumdib' zu\u0263u.\nPishi-ni-anahi 24\nZaligu lan wuhi ni sokam vuhimi o daaha\u014bkali tariga ka tummi tuma saha, din nyaa\u014ba ka di\u025bmmi bee n kperimi kp\u025brigu saha.",
            "Image": "84df5b4c8391bc128e6b5e7975869199"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Pishi-ni-anu 25\nZaligu lan wuhi ni b\u025b nam b\u025bhigu la sokam zu\u0263u. Ni dinzu\u0263u, sokam mali yiko din b\u0254ri alaafee soya; dama a laa fee n ny\u025b binsh\u025b\u0263ukam.\nSokam lan mali yiko din w\u0254lindi puzuri ni sutura zu\u0263u, ni yili zu\u0263u, ni dinkam ny\u025b din maani ka pahiri b\u025bhigu. Za\u014b n cha\u014b gu-ma\u014b daashiya\nmi polo, ni k\u0254\u014bsim doro, gbariginsim, dak\u0254lim, kuriginsim ni dunia yili fukumsi kam, zal' sh\u025b\u014ba \u014ban be litaafi \u014b\u0254 ni s\u0254\u014bdi sokam-mi.\nZa\u014b n cha\u014b bia mini o ma shee, sokam mi ni bia d\u0254\u0263ibu t\u0254, dinzu\u0263u, bia kam, sheeje ni \u014bun mi o ba zaa, zal' sh\u025b\u014ba na\u014b litaafi \u014b\u0254 ni zani yim\nni bia la bia, ni dinzu\u0263u ban mali ba nim ni kuuni ka gamdi ka ti\u014bgb\u0254\u014b nuu pa b\u025b zu\u0263u sh\u025bm, ban \u0292i b\u025b banim gba mali yiko din gamdi lala.\nPishi-ni-ayobu 26\nZaligu lan wuhi ni daadam kam mali yiko din b\u0254hindi kar\u0254\u014b. Gommanti n su yiko ni b\u025b y\u0254 sikuru bihi zu\u0263u ban na piini kar\u0254\u014b; ka na bi karim\nn cha\u014b kati\u014ba la, zaa zu\u0263u. Talahi n ny\u025b li ni sokam t\u0254hi o bia sikuru. Tuun ba\u014bsim sikuru-nim bi k\u0254\u014b ti\u014b kam puuni din dolisir' ban zu\u0263uri\ng\u0254r' ne n-ne la, ka b\u025b karindi n ba\u014bdi veny\u025bli\u014bga.\nZal' sh\u025b\u014ba \u014ban be litaafi \u014b\u0254 ni y\u025bliya, ni di veeni ka ba\u014bsim kam pahiri nir' la ninneesim, ka wuhiri bihi jilima ni suzuda ni b\u025bhigu ni yurlim\nsoya ni ny\u025b sh\u025b\u014ba; ka ti wumdi kpamb' y\u025bligu, ka su\u0263ulo be sokam sani ka t\u0254\u0263sigu be dunia-yili zuliya kam sunsuuni; ni Musulim-nim ni\nYisa Nyaanolib' ni ch\u025bfirnim sunsuuni, ka Ti\u014bgbana Na\u014bgba\u014b Yini La\u0263i\u014bgu la nia kam pali.\nBa-nim ni ma-nim mali yiko din piiri kar\u0254\u014bba\u014bsim sh\u025bli b\u025b suhu ni yu ni b\u025b bihi karim. Zal' sh\u025b\u014ba \u014ban be kpe wuhiya ni bihi ba-nim ni b\u025b\nma-nim yubu la ka zaligu \u014b\u0254 kpa\u014bsi n nya\u014b binsh\u025b\u0263ukam.\nPishi-ni-ayop\u0254in 27\n\u014aunkam suhu yu ni o kpa\u014bsi o kali soya bee o di\u025bm di\u025bn sh\u025bli, bee o wa wa sh\u025bli, bee o doli ninneesim so' sh\u025bli, soli beni ka di lan tooi ni\u014b o\nyubu ka taali kani.\n\u014aunkam kpa\u014bsir' oma\u014b za\u014b n cha\u014b ba\u014bsim polo, ni \u014bunkam lan kpa\u014bdi oma\u014b za\u014b n cha\u014b o nya alifaani, soli kani ka so tooi gu di lan soli za\u014b\nn cha\u014b o yubu maa polo.\nPihita-ayi-ka 28\nZal' sh\u025b\u014ba \u014bankam be litaafi bil' \u014b\u0254 ni ny\u025bla ti zaasa fali, dinzu\u0263u sokam ni tooi nyu bara n bahi \u014ba.\nPihita-yini-ka 29\nB\u0254bigu shee, sokam mal' la o soli din kpa\u014bsir' o ka s\u0254\u014bd' o, ka o bebu mali da\u014bko.\nSoli kani ka so tooi y\u025bli ni o yu oma\u014b n-ti ya\u0263i. Y\u025blli yi zani, ka b\u025b y\u025bn vihi y\u025blli maa, zaligu ni zali sh\u025bm ka di ti soli ni di doli, n yuli maali\ny\u025blli maa ka di ta sokam y\u025bm.",
            "Image": "f884c9fd62725209979156bb07549733"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSans', 9.216)}",
                "{'color': (0, 0, 0), 'font': ('AksaraBali', 9.216)}"
            ],
            "Text": "Di ka soli ka so tooi gbaai gbaaibu ka o gbaaibu maa ta\u0263i Yunaitid Neishins bee Ti\u014bgbana Na\u014bgban Yini La\u0263i\u014bgu ni bu\u0263si sh\u025bm litaafi bil'\n\u014b\u0254 ni.\nPihita 30\nNi di ti sokam lahabali ka dama b\u025b bi zali zal' sh\u025b\u014ba \u014ban be kpe \u014b\u0254 la nin yino k\u0254 su\u0263u, sokam zu\u0263u ka b\u025b zali \u014ba. Dinzu\u0263u, zal' sh\u025b\u014ba \u014ban\nbe kpe maa ka bibi\u025blim soya zu\u0263u, bee ti\u014b\u014bm\u0254\u014b soli zu\u0263u. Dinzu\u0263u sokam lu\u0263im tibili veny\u025bli\u014bga n wum ka di chib' o.",
            "Image": "8ba5a35188193aa41cc80ff8292ff96a"
        }
    }
}

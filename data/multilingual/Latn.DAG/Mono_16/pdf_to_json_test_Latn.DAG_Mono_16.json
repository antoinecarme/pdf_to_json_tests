{
    "MetaData": {
        "Title": "",
        "Author": null,
        "Creator": "wkhtmltopdf 0.12.5",
        "Creation_Date": 1581467688,
        "Modification_Date": -1,
        "PDF_Version": [
            "PDF-1.4",
            null
        ]
    },
    "Pages": {
        "0": {
            "Label": "1",
            "Index": 0,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ZAL'SHƐŊA ŊAN KPAŊSIR' ZƆSIMDI NI NAŊGBAŊ YINI ANDUNIA TIŊGBANA SUNSUUNI\nLAHABAL' TUULI\nYɛlimaŋli, bɛhigu kam yi yɛn mali kɔre ni dariza zaŋ n chaŋ sal' mini o\nkpee sunsuuni faashee ka bɛ chɛ tab' bɔbbu ni tab' muɣsubu yiruŋ yiruŋ.\nDin lan pahi, di bi tu ka bɔliyoli be bɛ nimdi ni. Din nyaaŋa, di bi lan\ntu ka zab chɔɣima ŋan ka alifaani gɔr be bɛ sunsuuni. Yɛltɔɣ' yoya lala\nn yi dɔɣsi nam tɔbu, ka bebu kɔŋ tulaale. Sal-nim yi lihimi ʒem zal'\nshɛŋa ŋan be litaafi ŋɔ ni ka zilsigu ni fabila nabigi m-maan pahi\nnabili bɛ sunsuuni. Ashee tɔɣsigu ni shaawara ni be shɛli, fabila ni\nyolitem ka ka di beni.\nDin ni chɛ ka fukumsi ni muɣsigu saɣim zɔsimdi ka sokam ti zɔr' n bahiri\no sol' la, di tuya ka ti niŋ kookali niŋ ti suhu ni, ka zal' shɛŋa\nŋankam be litaafi ŋɔ ni daalifaani tabili sokam. Zal' shɛŋa din be\nlitaafi ŋɔ ni lan nyɛla din tɔŋdi aminsi ni zɔsimdi ka bukaata kam\nmaana.\nTiŋgbana Naŋgban Yini Laɣiŋgu shɛli bɛ ni bɔli yubɔlig' Yunaitid\nNeishins la nim zaa dihi nuu gbɔŋ ni ka dama bɛ zaa yuya ni di kpaŋsi\nzal' shɛŋa ŋan zaa nyɛ ŋan kpaŋsir zɔsimdi ni tɔɣsigu tiŋgbana sunsuuni.\nBinnamda Naa yiko puuni, paɣa bi gari doo, doo mi bi gari paɣa. Bɛ zaa\nla yim. Ni dinzuɣu bɛ bɔr' ni yɛda ni suhupiɛlli be ti sunsuuni, ka ti\npuha yooi tab' zuɣu, ka yɛlli kam ku nyaŋ ti. Din ni kpaŋsi ka zal'\nshɛŋa ŋan be litaafi ŋɔ ni maali sokam buchi, sokam maaimi o nii n karim\nlitaafi ŋɔ ka di kpe o tibili ni venyɛlinga.\nDinzugu, pumpɔŋɔ,\nJɛneral Asɛmbli Laɣiŋgu ni di\nti sokam lahabali ka dama\nZAL' SHƐŊA ŊAN BE LITAAFI ŊƆ NI ŊƆ NYƐLA\nŋan ni niŋ tiŋgbana ni sokam alifaani. Sokam, zaŋ n-ti tabli dunia-yili\nlaɣiŋgu balibu kam zaŋim zal' shɛŋa ŋan be litaafi ŋɔ ni n-niŋ waaʒibu,\nka bɔ daliri din ni chɛ ka ŋa niŋ bayaana ni achiika: Wuliŋpuhili,\nWuliŋluhili, Nudirigu, Nuzaa, ni luɣulikam. Amaa Zal' shɛŋa bɛ ni yu ni\nti zaasa kpaŋsi maa n-dii mbɔŋɔ.\nN-dam 1\nSal' la sala. Bɛhig' be sokam sanimi, din pa la amii. Suhizɔbo be sokam\nsani; ka nambɔɣu beni. Suhubɔhibo mi bi lan kɔŋ yigunaadam kam sani.\nDinzuɣu dimbɔŋɔ zaa wuhiya ka dama di tu kamaata ka ti zaa yu tab' hali\nni ti puuni.\nN-yi 2\nZaligu dinkam be litaafi ŋɔ ni nyɛla din maani yigunaadam bukaata zaŋ n\nchaŋ bɛhigu polo. Zaligu bi ti soli ni so gahimmi o kpee. Gbampielli ka\nsoli ka o gahim Gbansabilli; doo di biɛhim paɣa; so mi di zaŋ o daadiini\ndin par' o n zaŋ bɔbi o taba, o yaa zuɣu. So mi di tɛhi ni o bɛhig' bee",
            "Image": "09f70ff139bf22d6d75f51fd0f86caa6"
        },
        "1": {
            "Label": "2",
            "Index": 1,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "o buni bee o dɔɣim dahibarka bee o bilichiinsi zuɣu o mali yiko din\nʒemdi o kpee bee n zaɣsir' o.\nDin nyaaŋa di ka soli ka so ʒem o kpee ni o tiŋ viɛl' zuɣu. Ŋun ya-nim\nnya sumaŋ-tali di pirim ni o ya nyaɣs' zuɣu n lihi ʒem ban na be\nSoomanji-tali waamaa dabtim ni.\nN-ta 3\nSo di pirim o wɔɣiritali zuɣu yɛli ni o tum tuun shɛli din gbarigir'\nbɛhig' ka zal' shɛŋa ŋan be kpe bi ti o yɛlli. Di veeni ka kookali be\nsokam sanimi ka fawɔɣili kani.\nN-nahi 4\nZaligu bi lan n saɣi ni so zaŋ o ygunaadam kpee niŋ o bilaa; dama dabtim\ndaawabu gariya ka di bi pɔra. Dinzuɣu, taali n nyɛ li ni achiika ni nir'\nkɔhi dabili bee n da o.\nN-nu 5\nZaligu bi lan saɣi ni bɛ niŋ so alaka bee fukumsi biɛɣu din ka albarika\ndi tooni ni di nyaaŋa.\nN-yobu 6\nZaŋ n chaŋ dunia-yili lɔɔ bee dunia-yili zaligu polo, soli kani ka bɛ\ntooi pii kaɣili ti so, ka pii dɔɣu n ti so. Baŋ veeni nudirigu maa ka\nveeni nuzaa gba.\nN-yopɔin 7\nZaŋ n chaŋ zal' shɛŋa ŋan be kundi puuni, yɛlli din dir' tarima dir'\nbilchina. Sariya dol' la yɛlimaŋli, di bi doli ʒiri.\nN-nii 8\nSariya dibu shee, Gbampiɛlli dini ka la di kɔ ka chɛ Gbansabilli dini;\ndama ti zaa la yigunaadam-nima.\nN-wei 9\nZaligu bi saɣi ni yɛlwums' chɔɣima zuɣu bɛ niŋim nir' fukumsi, bee n\nkpɛh' o duu, bee n kar o o yaannim tiŋ' ni, o ba-nim tiŋ ni ka di ka\nsoli.\nPia 10\nZaligu maa lan wuhi ni solibeni ka nir ni bɔ soya n tahi o sariya bɛn ni\ndi li luɣushɛli ka zualinsi kani, bɛ yi di o sariya ka di bi tiɣi o\nnini.\nPiniyini 11\nKootu yi di nir' sariya, n yi kpɛh o la sarika, o mali yiko din zabiri\nomaŋ zuɣu, n bɔr lɔya-nima, ka bɛ zaani o nyaaŋa; ka naɣila ŋun gba\nnyami ka lala nyɛla niŋgbuŋ-duɣili.",
            "Image": "911224d03f28bd60a676e20ce868a2d0"
        },
        "2": {
            "Label": "3",
            "Index": 2,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Zaligu lan yɛli ni di ka soli ka bɛ niŋ nir fitiina ka di lan bi tum m\nbirigi tiŋgban shɛli puuni o ni ʒia maa zal' shɛli; bee zal' shɛŋa ŋan\nbe litaafi ŋɔ ni. Nir yi tum m-birigi zaligu, bɛ darigi' o tibili la\nzaligu kundi ni buɣsi ni bɛ niŋim o shɛm.\nPinaayi 12\nZaligu lan wuhi ni di ka soli, sal-nim zamba puuni, ka bɛ vihi nir' ni\nbɛ baŋ ashili shɛli din nyɛ o dahalali; bee o daaliwumma daashili; bee o\nyili puuni daashhiya; bee n vihi o washiika shɛŋa ŋan nyɛ o dini; bee n\nbɔ daliri n filim n filim o yoli. Zal shɛŋa ŋan be litaafi ŋɔ ni ʒe la\nsokam nyaaŋa pa yino kɔ nyaaŋ' ka ŋa ʒeya.\nPinaata 13\nZaligu lan wuhi ni sokam mali soli din gamdi o yubu tiŋ ŋan nuu be zal'\nshɛŋa ŋan zali ŋɔ ni.\nSokam lan mali yiko din yiri o ya, n duri tiŋduya ka tiligir' o ya na ka\ntaali shɛli kani.\nPinaanahi 14\nZal' shɛŋa ŋan be kpe lan wuhi ni nir mali soli din zaŋdi o nyɛvili n\nzɔr tiligira ka tiŋ shɛli o ni zɔ n kuli maa nim taɣi n deeg' o.\nLaabida, ŋunkam yi kpuɣi napɔŋ lala yi tummi n birigi o tiŋgbɔŋ zal'\nshɛli bee Tiŋgbana zaasa Naŋgban yini laɣiŋgu zal' shɛli, o nyɛ la o\ntakahi bindi maa, dinzuɣu, o ni va o bini.\nPinaau 15\nZaligu din be kpe lan wuhi ni nir' mali yiko din kpɛhiri omaŋ zuliya\nshɛli ni o suhu ni gbaai.\nDi di pirim shɛb' bee so suhuyubu zuɣu n mɔŋ so yiko din ni chɛ ka o\ntooi kali omaŋ n kpɛhi zuliya shɛl' puuni o suhu ni yu.\nPinaayobu 16\nZaligu maa lan wuhi ni paɣ' kam ni doo kam: Kpuŋkpana waamaa Saɣayɛlga\nmali yiko din kpuɣiri bal' shɛli o suhu ni yu n namdi zuliya o yaa\ntariga. Zal' shɛ ŋa din be kpe ni sɔŋdi dɔɔ shɛm, di sɔŋdi paɣ' gba la\nlala.\nZaligu lan kpaŋsi yɛltɔɣ' shɛli. Yɛda ni yɛda shee, doo mali soli din\nkpuɣiri o suhuyubu paɣa.\nZaligu lan wuh ni doo mini paɣa n yi laɣim n nam tuŋ. Ni dinzuɣu, nama\ndahilibarka puuni, ni bɛ su dɔɔ mini paɣ' zaami.\nPinaayopɔin 17\nNir mali yiko din zaani o dahalali azichi bee n nyar' shɛb' pahiri omaŋ\nzuɣu ka bɛ kper' wɔlima ni.\nDunia yɛlwumsa ŋun zuɣu ni ninvuɣ' yino suhuyubu zuɣu, soli kani ka bɛ",
            "Image": "aeb05202a6f1586555c6c984b043495a"
        },
        "3": {
            "Label": "4",
            "Index": 3,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "ni tooi fa nir' daaʒia.\nPisaayika 18\nBɛhig' wuhiya ka dama soli kani ka so tooi bɔbi o kpee. Sokam mali soli\ndin tumdi o yubu ka doli adiini shɛli din par' o. O suhu yi ti lan jɛ\nadiini shɛli o ni doli maa, o lan mali yiko din loori adiini shɛli din\nta o yɛm. Limama-nim mali soli din kpaŋsir' bɛ daadiini ka jɛmdi Naawuni\nbɛ daahaŋkaya tariga ka taali shɛli kani.\nPishiyinika 19\nZaligu lan kpaŋsi ni yigunaadam kam mali yiko din dir' o suhuyubu\ndaalizama, ka di kun o ni bɔr' luɣushɛli, di yi pa alizan shɛli din\ngalim.\nPishi 20\nLaɣiŋgu dinkam gbibi maaligu, litaafi ŋɔ kpaŋsir' li ka ʒe di nyaaŋa.\nSoli kani ka nir' suhu bi gbaai minti shɛli ka so tooi kum o yaa zuɣu\nmuɣsir' o ni o kpɛhi di ni.\nPishi-ni-yini 21\nZaŋ n chaŋ tiŋgbɔŋ puuni daalizama ni nyɛ shɛŋa zaa, soli kani ka di mɔŋ\nso di shaawar' shɛli, dama zamaatu zaa shaawara n nyɛ li.\nTiŋgbɔŋ kam mulichi ni yu shɛli, dina n nyɛ waaʒibu. Bɛ suhuyubu maa ka\nbɛ maali tumdi tuma.\nLitaafi ŋɔ lan kpaŋsi ni gbaaibu yi yɛn gbaai din vootim' vootir' maŋli\nn gbaai gbaaibu din ni zaŋ n tum tuma.\nPishi-ni-ayi 22\nZaligu lan kpaŋsi ni sokam mali soli din kuuni o tiŋ zuɣu; dama bɛ zali\ntiŋgbɔŋ la ni so kam bukaata maani zuɣu. Ni dinzuɣu, tiŋgbɔŋ niima nyɛla\ntiŋgbɔŋ zaasa buni, ka di taada kam pa so saandi.\nPishi-ni-ata 23\nZal' shɛŋa ŋan be litaafi ŋɔ ni lan wuhi ni sokam tumdi tuma ka bɔm o\nsuhuyubu tuma din nyɛ din ni sɔŋ o ka sɔŋ o mulichi. Sokam lan mali soli\ndin duhiri o yee ka bɛ nyar' tuun suma tir' o.\nNir' wɔligu bini ni nyɛ shɛli, di ka soli ka so tooi mɔŋ o li.\nTumtumdi kam veeni ka o dir' wahala ka bɛ yɔri o la yɔ' shɛŋa din ni\nsaɣi o mini o mulichi ka fukumsi ti yɛn ŋmani di gbaairi o la ka bɛ sɔŋ\no zaligu ni buɣsi shɛm kundi ni.\nTiŋgbɔŋ kam mulichi mali yiko, sɔŋsim soli zuɣu, din zaani bɛ dintɔli\nlaɣiŋgu shɛli bɛ ni bɔɔni Siliminsili ni ni Treid Yuniɔns la ka di\nzabiri bɛ tumtumdib' zuɣu.\nPishi-ni-anahi 24",
            "Image": "83aea5a67c557ec9842c9863d482d943"
        },
        "4": {
            "Label": "5",
            "Index": 4,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Zaligu lan wuhi ni sokam vuhimi o daahaŋkali tariga ka tummi tuma saha,\ndin nyaaŋa ka diɛmmi bee n kperimi kpɛrigu saha.\nPishi-ni-anu 25\nZaligu lan wuhi ni bɛ nam bɛhigu la sokam zuɣu. Ni dinzuɣu, sokam mali\nyiko din bɔri alaafee soya; dama a laa fee n nyɛ binshɛɣukam. Sokam lan\nmali yiko din wɔlindi puzuri ni sutura zuɣu, ni yili zuɣu, ni dinkam nyɛ\ndin maani ka pahiri bɛhigu. Zaŋ n chaŋ gu-maŋ daashiya mi polo, ni\nkɔŋsim doro, gbariginsim, dakɔlim, kuriginsim ni dunia yili fukumsi kam,\nzal' shɛŋa ŋan be litaafi ŋɔ ni sɔŋdi sokam-mi.\nZaŋ n chaŋ bia mini o ma shee, sokam mi ni bia dɔɣibu tɔ, dinzuɣu, bia\nkam, sheeje ni ŋun mi o ba zaa, zal' shɛŋa naŋ litaafi ŋɔ ni zani yim ni\nbia la bia, ni dinzuɣu ban mali ba nim ni kuuni ka gamdi ka tiŋgbɔŋ nuu\npa bɛ zuɣu shɛm, ban ʒi bɛ banim gba mali yiko din gamdi lala.\nPishi-ni-ayobu 26\nZaligu lan wuhi ni daadam kam mali yiko din bɔhindi karɔŋ. Gommanti n su\nyiko ni bɛ yɔ sikuru bihi zuɣu ban na piini karɔŋ; ka na bi karim n chaŋ\nkatiŋa la, zaa zuɣu. Talahi n nyɛ li ni sokam tɔhi o bia sikuru. Tuun\nbaŋsim sikuru-nim bi kɔŋ tiŋ kam puuni din dolisir' ban zuɣuri gɔr' ne\nn-ne la, ka bɛ karindi n baŋdi venyɛliŋga.\nZal' shɛŋa ŋan be litaafi ŋɔ ni yɛliya, ni di veeni ka baŋsim kam pahiri\nnir' la ninneesim, ka wuhiri bihi jilima ni suzuda ni bɛhigu ni yurlim\nsoya ni nyɛ shɛŋa; ka ti wumdi kpamb' yɛligu, ka suɣulo be sokam sani ka\ntɔɣsigu be dunia-yili zuliya kam sunsuuni; ni Musulim-nim ni Yisa\nNyaanolib' ni chɛfirnim sunsuuni, ka Tiŋgbana Naŋgbaŋ Yini Laɣiŋgu la\nnia kam pali.\nBa-nim ni ma-nim mali yiko din piiri karɔŋbaŋsim shɛli bɛ suhu ni yu ni\nbɛ bihi karim. Zal' shɛŋa ŋan be kpe wuhiya ni bihi ba-nim ni bɛ ma-nim\nyubu la ka zaligu ŋɔ kpaŋsi n nyaŋ binshɛɣukam.\nPishi-ni-ayopɔin 27\nŊunkam suhu yu ni o kpaŋsi o kali soya bee o diɛm diɛn shɛli, bee o wa\nwa shɛli, bee o doli ninneesim so' shɛli, soli beni ka di lan tooi niŋ o\nyubu ka taali kani.\nŊunkam kpaŋsir' omaŋ zaŋ n chaŋ baŋsim polo, ni ŋunkam lan kpaŋdi omaŋ\nzaŋ n chaŋ o nya alifaani, soli kani ka so tooi gu di lan soli zaŋ n\nchaŋ o yubu maa polo.\nPihita-ayi-ka 28\nZal' shɛŋa ŋankam be litaafi bil' ŋɔ ni nyɛla ti zaasa fali, dinzuɣu\nsokam ni tooi nyu bara n bahi ŋa.\nPihita-yini-ka 29\nBɔbigu shee, sokam mal' la o soli din kpaŋsir' o ka sɔŋd' o, ka o bebu\nmali daŋko.",
            "Image": "8ce7d03d224419e4d812b5d487136def"
        },
        "5": {
            "Label": "6",
            "Index": 5,
            "Size": [
                595.0,
                842.0
            ],
            "Attributes": [
                "{'color': (0, 0, 0), 'font': ('DejaVuSansMono', 12.096)}"
            ],
            "Text": "Soli kani ka so tooi yɛli ni o yu omaŋ n-ti yaɣi. Yɛlli yi zani, ka bɛ\nyɛn vihi yɛlli maa, zaligu ni zali shɛm ka di ti soli ni di doli, n yuli\nmaali yɛlli maa ka di ta sokam yɛm.\nDi ka soli ka so tooi gbaai gbaaibu ka o gbaaibu maa taɣi Yunaitid\nNeishins bee Tiŋgbana Naŋgban Yini Laɣiŋgu ni buɣsi shɛm litaafi bil' ŋɔ\nni.\nPihita 30\nNi di ti sokam lahabali ka dama bɛ bi zali zal' shɛŋa ŋan be kpe ŋɔ la\nnin yino kɔ suɣu, sokam zuɣu ka bɛ zali ŋa. Dinzuɣu, zal' shɛŋa ŋan be\nkpe maa ka bibiɛlim soya zuɣu, bee tiŋŋmɔŋ soli zuɣu. Dinzuɣu sokam\nluɣim tibili venyɛliŋga n wum ka di chib' o.",
            "Image": "c8df3d79dbdd92054f218c5aa4a5cb8d"
        }
    }
}
